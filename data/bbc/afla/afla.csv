Title,Content
Plasmolifting: jinsi wanawake walivyoambukizwa  vvu marekani wakati wa kupodolewa nyuso zao - bbc news swahili,"Chanzo cha picha, Getty Images
Habari za hivi punde kwamba wanawake nchini Marekani walipata virusi vya Ukimwi (VVU) wakati wa utaratibu wa kuinua maji ya damu au plasma zilizua maswali kuhusu usalama wa baadhi ya taratibu za urembo.
Kulingana na ripoti ya Taasisi ya Marekani ya Kudhibiti na Kuzuia Magonjwa (CDC), angalau wanawake watatu waliambukizwa kwenye saluni ya urembo(spa) huko New Mexico mnamo 2018. Ripoti hiyo pia inasema kuwa visa hivi vinatoa mwanga juu ya njia mpya za kueneza maambukizi.
Hii inaaminika kuwa hay ani maambukizi ya VVU ya kwanza kabisa yanayohusiana na utaratibu wa urembo yaliyoyorekodiwa nchini Marekani.
Je, kuinua plasma ni nini na jinsi gani wanawake waliambukizwa VVU wakati wa utendaji wake? Watu wanaweza kufanya nini ili kujilinda kutokana na maambukizi wakati wa taratibu za vipodozi?
Tunaelezea kile kinachojulikana kuhusu hilo na kile wataalam wanachosema.
Plasmolifting, au PRP (Platelet Rich Plasma) ni utaratibu wa kawaida wa vipodozi, wakati ambapo mgonjwa hudungwa na maji ya damu (plasma) yenye damu yake mwenyewe. Kwa kuwa utaratibu unahusisha vitendo na damu, wakati mwingine huitwa  ""Dracula therapy"".
Wakati wa utaratibu huu , daktari huchukua damu kutoka kwa mshipa wa mtu, hutumia kifaa maalum kinachotumiwa kutenganisha vimiminika vya mwili (centrifuge) ili kutoa  maji ya damu kutoka humo, na kisha kuiingiza chini ya ngozi  kwa kutumia  sindano nyembamba.
Inaaminika kuwa utaratibu huo unaboresha michakato ya kuzaliwa upya (rejuvenation) kwa  ngozi, na kuchochea uzalishaji wa collagen mpya na uwezo wa ngozi kutanuka. Inaweza kupunguza kuonekana kwa makunyanzi  au makovu ya upele wa mwili.
Utaratibu huo umejulikana kwa miaka mingi. Nyuma mnamo 2013, nyota wa   filamu za maisha halisi  Kim Kardashian alionyesha uso wake baada ya kufanyiwa utaratibu huo kwenye Instagram.
Hata hivyo, miaka michache baadaye, Kardashian alisema kwamba hatafanya tena utaratibu huu kwa sababu ulikua ""mgumu na ulionisababishia  maumivu.""makali.
Utaratibu kawaida huchukua dakika 40.
Chanzo cha picha, Instagram/Kim Kardashian
Katika majira ya joto ya 2018, Kituo cha Kudhibiti na Kuzuia Magonjwa nchini Marekani kilifahamu kuhusu mwanamke wa Marekani mwenye umri wa miaka  kati ya 40-50 ambaye alipimwa na VVU akiwa nje ya nchi.
Mwanamke huyo aliripoti kwamba hakutumia dawa za sindano, hakutiwa damu mishipani hivi majuzi, na hakuwa na mahusiano ya  kingono na mtu mwingine yeyote isipokuwa mpenzi wake wa sasa.
Lakini  alifichua kuwa alifanyiwa utaratibu wa kuinua uso kwa njia ya kuongezewa  plasma kwenye kituo kimoja cha mapodozi  huko New Mexico mapema mwaka huo.
Uchunguzi wa CDC uligundua kuwa kituo hicho (spa), ambayo pia ilitoa huduma zingine za sindano kama sindano za Botox (kuongeza makalio) haikuwa na leseni na ilitumia ""taratibu zisizo salama za kudhibiti maambukizi.""
Katika jumba hilo, walipata ""mirija ya damu isiyo na lebo na sindano za matibabu"" zilizohifadhiwa kwenye jokofu la jikoni karibu na chakula, pamoja na ""sindano zisizofunikwa"" zilizotawanyika  ndani ya kabati na kwenye kwenye meza ya mapokezi.
Baadhi ya bakuli za damu pia zilionyesha dalili za kutumika tena, na CDC ilipata angalau mteja mmoja ambaye alipimwa na kuambukizwa VVU kabla ya kutembelea kituo cha matibabu.
Tangu wakati huo, shirika hilo la afya limehusisha kituo hicho na visa vitano vya maambukizi ya VVU, wakiwemo wanawake wanne ambao walifanyiwa taratibu za kuinua nyuso zao kwa kutumia maji ya damu  kati ya miezi ya Mei na Septemba mwaka 2018, pamoja na mwanamume ambaye alikuwa katika uhusiano na mmoja wa wanawake hao.
Kulingana na CDC, kwa mwanamume na mwanamke katika uhusiano  walioonekana kuwa na maambukizi ya VVU ya  hatua ya mwisho walikuwa  walipata maambukizi hayo kabla ya kufanyiwa utaratibu huo wa uso.
Kituo hicho cha urembo (Spa) kilifungwa mwishoni mwa 2018, na mmiliki wake wa zamani, Maria de Lourdes Ramos De Ruiz mwenye umri wa miaka 62, anatumikia kifungo cha miaka mitatu na nusu jela. Mnamo 2022, alikiri kufanya utaratibu hu owa matibabu ya urembo  bila leseni.
Mamia ya nyaraka na tafiti za matibabu zilizochapishwa zinaonyesha kuwa kuinua plasma ni bora katika kutibu majeraha ya michezo, chunusi, eczema na hali nyingine za ngozi.
Chama cha Chuo cha Marekani cha tiba ya ngozi kinasema utaratibu yenyewe, ikiwa unafanywa kwa usahihi, ni salama.
""Baadaye, unaweza kupata maumivu kwenye eneo ulipochomwa sindano, pamoja na michubuko kidogo na uvimbe,"" shirika linasema athari  ""Hizi kawaida hupotea ndani ya siku chache.""
Hatari kubwa zaidi inahusiana na jinsi damu inavyochakatwa na kituo kinachotoa matibabu.
""Ni muhimu kwamba damu iliyochukuliwa kutoka kwa mwili wako ni salama. Vinginevyo, unaweza kupata maambukizi,"" chama kinasema.
Pia ni muhimu kuhakikisha kwamba damu iliyorudishwa ni ya mteja na si ya mtu mwingine, vinginevyo mpokeaji anaweza kuwa mgonjwa sana.
Wataalamu wanasema kwamba wale wanaotaka kupata matibabu ya urembo wanapaswa kuhakikisha mapema kwamba saluni ina leseni. Pia wanapaswa kuzingatia jinsi wafanyakazi wanavyoshughulikia vifaa vya matibabu kama vile sindano.
Kuinua plasma sio matibabu pekee ya vipodozi ambayo hivi karibuni yamefanya ambayo yamego nga vichwa vya  habari kuhusiana na kusababisha magonjwa mabaya.
Maafisa wa afya wa Marekani walionya wiki iliyopita juu ya mlipuko wa ugonjwa wa botulism unaohusishwa na uongezaji gushi wa makalio ambao umepelekea watu  22 kuugua katika majimbo 11, ambao baadhi yao bado wamelazwa hospitalini.
Botulism ni ugonjwa mbaya ambao husababisha kupungua kwa uwezo wa kuona, ugumu wa kumeza na kupumua, na kushindwa kuongea  na uchovu.
Sindano za   Botox ni utaratibu maarufu unaotumiwa kulainisha mikunjo na kufanya ngozi ionekane changa. Sindano kawaida hugharimu takriban $530 kwa matibabu.
Kama ilivyo kwa kuinua maji ya damu (plasma), CDC inawashauri wale wanaopenda kufanyiwa tiba ya sindano za Botox kutafiti mtoa huduma kabla na kuhakikisha kuwa Botox ambayo mtaalamu wa urembo anaitumia imeidhinishwa na kununuliwa kutoka kwa chanzo kinachotegemewa.
imetafsiriwa na Dinah Gahamanyi"
"Je, ni vyakula gani husababisha na kupunguza kiungulia? - bbc news swahili","Chanzo cha picha, Getty Images
Kiungulia ambacho kwa kawaida hujidhihirisha kama asidi inayounguza kwenye kifua, ni mojawapo ya dalili kuu za chakula kutosagwa vizuri na husababishwa na asidi ya reflux.
Dk Philip Woodland, mtaalamu wa magonjwa ya tumbo katika Hospitali ya Royal London na profesa wa Chuo Kikuu cha Queen Mary, London, anasema:
""Asidi hiyo hutokea wakati juisi ya tumbo, ambayo ni tindikali, inapopanda kutoka tumboni hadi kwenye koo, ambalo kwa kawaida halina vitu vyenye asidi,""
Chanzo cha picha, Getty Images
""Sababu kuu ya kiungulia ni kula sana, kwani huongeza shinikizo kwenye tumbo,"" anasema Woodland.
""Vyakula vyenye mafuta mengi vinaweza kuwa vibaya zaidi katika kukuza aside ya relux. Pombe inaweza kusababisha kuongezeka aside hiyo. Kwa watu wengine, kafeini na chokoleti pia inaweza kuwa vichocheo.""
Dkt James Kennedy, daktari wa magonjwa ya mfumo wa utumbo na mtafiti katika Hospitali ya Royal Berkshire na Chuo Kikuu cha Reading, anasema vinywaji vya kemikali pia ni kichocheo cha kiungulia.
Kuhusu vyakula kama chokoleti, tafiti zimeonyesha zinaweza kupumzisha misuli iliopo kati ya koromeo na tumbo, na hivyo kuruhusu yaliyomo ndani ya tumbo kupanda kwa urahisi zaidi.
“La muhimu ni kuondokana na vyakula vinavyokuletea kiungulia na kula vile ambavyo havikuletei matatizo, anasema Kennedy. Lakini anaonya: “Ni muhimu kutoacha kula kila kitu, ili usiache kula vyakula vya lishe.”
Chanzo cha picha, Getty Images
""Kwa bahati mbaya, hakuna vyakula maalumu vya kupambana na asidi ya reflux,"" anasema Woodland.
Ingawa inapendekezwa “kuepuka kula sana na kuepuka kula vyakula vyenye mafuta mengi, hasa wakati wa kulala. Hii itapunguza hatari ya kupata kiungulia.”
Woodland na Kennedy wanasema kuzuia kiungulia kupitia lishe ni bora zaidi kuliko kujaribu kuzuia dalili kupitia lishe.
""Mbali na kupunguza vyakula vya vinavyochochea kiungulia, kuna faida zingine za lishe bora ambazo zinaweza kuulinda mwili dhidi ya reflux…”
Kwa mfano, vyakula vya asili huwa na kiwango kidogo cha mafuta. Na vyakula hivi, mara nyingi havisababishi uzito wa kupindukia,” anasema Woodland.
""Kuna ushahidi kwamba vyakula vya matunda, mboga mboga, nafaka nzima, samaki na kuku vinaweza kupunguza hatari ya kupata kiungulia,” anasena Kennedy.
""Chai ya mnaa au mafuta ya mnaa, ni nzuri katika kupambana na shida za tumbo kama vile, tumbo kukaza, kuuma, kuvimba na gesi kwa sababu mnaa huifanya misuli ya tumbo kulegea…”
“Lakini hii inamaanisha kuwa italegeza misuli hiyo na itaruhusu asidi zaidi kupanda juu na kuzidisha kiungulia. Kwahiyo mnaa sio tiba sahihi kwa kiunguli,” anasema Kennedy.
Chanzo cha picha, Getty Images
""Kama ilivyo kwa mtu mnenen na mjamzito, kuna kuongezeka kwa asidi ya reflux kwa watu hao. Kwa bahati nzuri, asidi hii hupungua baada ya mtoto kuzaliwa,” anasema Woodland.
""Asidi hiyo huwepo mara kwa mara tunavyozeeka, lakini haina athari kubwa.” Lakini Kennedy anaonya dalili mpya zinapaswa kuchukuliwa kwa uzito.
""Dalili mpya za reflux zinazoonekana baada ya umri wa miaka 55 hazipaswi kupuuzwa na unapaswa kumuona daktari - kwani zinaweza kuwa kwa sababu ya jambo kubwa zaidi.""
Woodland anaeleza “kwa watu wengi, kupata kiungulia mara kwa mara ni kawaida na hazipaswi kusababisha hofu au mabadiliko makubwa ya maisha.”
""Jambo muhimu zaidi ni kujaribu kupunguza uzito kupita kiasi na kuacha kuvuta sigara. Ni muhimu kutumia kwa kiasi vyakula na vinywaji vya kuchochea asidi hiyo (hasa pombe).""
Epuka vyakula vyenye mafuta mengi, haswa karibu na wakati wa kulala, na ikiwezekana, jaribu kula masaa 3 hadi 4 chakula cha jioni kabla ya kulala.
Imetafsiriwa na Rashid Abdallah na kuhaririwa na Yusuf Jumah"
Daktari alidhani sifanyi mapenzi kwa sababu mimi ni mlemavu - bbc news swahili,"Kat Watkins, mwanamke anayetumia kiti cha magurudumu, anasema daktari alidhani hakuwa akifanya ngono kwa sababu ya ulemavu wake.
Watkings, mwenye umri wa miaka 37 na mkazi wa Swansea, nchini Uingereza, pia anasema alipokuwa akifanyiwa kipimo cha uzazi walimwambia alikuwa na ""mwili wa ajabu sana.""
Yeye ni mmoja kati ya watu wazima 30 ambao waliiambia BBC huko Wales kwamba walikumbana na changamoto katika kupata huduma za afya kwa sababu ya ulemavu wao.
Serikali ya Wales ilisema imesikitishwa sana kusikia visa hivi.
Chanzo cha picha, GETTY IMAGES
Kwa sababu ya hali yake, ya ugonjwa wa mifupa, ambao husababisha mifupa kuwa dhaifu na kuvunjika kwa wepesi, Watkins anasema kupata matibabu sahihi ni tabu sana.
Anasema huepuka kwenda kwenye matibabu kwa sababu ya mambo aliyokutana nayo zamani.
""Nimekuwa nikipigana kwa miaka 37 ili kushinda vikwazo na bado vipo. Kwangu mimi ni zaidi ya vikwazo, ni vita vya mara kwa mara,"" anasema.
Watkins anaeleza mtu ambaye alimfanyia uchunguzi wa magonjwa ya uzazi alisema asipange tena miadi katika siku zijazo kwa sababu hakuwa akifanya ngono.
""Alikuwa akidhani kuwa sikufanya ngono kwa sababu mimi ni mlemavu,"" anaeleza.
Hiyo ilimaanisha Watkins alipaswa kurudi katika kiliniki mara kadhaa ili kupata matokeo.
Pia anasema alihisi kutendewa vibaya kama sio binaadamu, licha ya kuwaambia wafanyakazi wa matibabu namna bora ya kuuweka mwili wake.
Katika ziara nyingine katika hospitali hiyo, anasema alihisi wafanyakazi hawakumsikiliza wala kumwamini alipowaambia alikuwa amevunjika mifupa kadhaa kwenye mguu wake.
Baadaye ilithibitishwa kuwa mguu wake ulivunjika katika sehemu tano.
Bodi ya afya ya Swansea Bay ilisema haiwezi kutoa maoni juu ya kesi za mtu binafsi lakini ingefurahi kujadili jambo hilo na Watkins.
Chanzo cha picha, GETTY IMAGES
Michelle Penny anasema hajawahi kufanya vipimo vya afya, kwa sababu ya kukosa fursa na kama ilivyo kwa Watkins, anaamini mfumo wa afya haujamtendea sawa.
Ugonjwa wa kuchoka kupita kiasi umemuweka kitandani na anapata ugumu kuondoka nyumbani kuhudhuria miadi yake ya matibabu.
""Kila mtu anahitaji aina fulani ya huduma ya afya, lakini kama huwezi kuipata, unakuwa umeshindwa,"" anasema.
Penny hajaonana na daktari kwa takribani miaka sita na ana miadi kuhusu pumu kupitia simu, lakini anasema hiyo haitoshi.
""Unaweza kuwaambia chochote na wataamini kwa sababu hawawezi kukuona,"" anaongeza.
Penny pia ameunga mkono wito wa vipimo vya nyumbani vya Human Papillomavirus, ambavyo kwa sasa vinajaribiwa nchini Uingereza.
Chanzo cha picha, GETTY IMAGES
Alex Harrison, afisa wa masuala ya usawa kwa walemavu huko Wales, anasema watu wengi ambao wamekuwa na matatizo na huduma za afya hukata tamaa.
“Kutokana na hali hiyo hupata matatizo mapya au hali zao zimekuwa mbaya zaidi,” anasema.
""Wengi wanahisi wamepuuzwa tu au ziara za matibabu ni mzigo mkubwa sana kwao.""
""Tunasikia mengi kwamba watu husubiri tu na kusubiri kupigiwa na hilo halitokei kamwe.""
Anaamini ili kuleta mabadiliko, mafunzo ya usawa kwa walemavu, yanayofundishwa na mtu mlemavu na mawasiliano zaidi, yanahitajika.
Msemaji wa Serikali ya Wales alisema: ""Inasikitisha sana kusikia hadithi hizi na tunatumai kuwa walemavu watasikilizwa na kutibiwa kwa heshima.""
Imetafsiriwa na Rashid Abdallah na kuhaririwa na Yusuf Jumah"
Kipi hutokea miilini mwetu tunapoumizwa na mapenzi? - bbc news swahili,"Chanzo cha picha, GETTTY IMAGES
Maumivu ya moyo, kuupasua moyo vipande vipande au tamathali zozote tunazotumia kujaribu kuelezea tabu tuipatayo, baada ya kukataliwa au kutengana na mtu ambaye bado tunampenda.
Mwandishi Susan Sontag ameandika katika Reborn, ""mapenzi yanaumiza. Ni kama kujisalimisha ili kuchunwa ngozi na ikijua wakati wowote mtu huyo anaweza kuondoka na ngozi yako.
Hilo lilithibitika kwa Florence Williams, baada ya uhusiano wa miongo mitatu uliojumuisha ndoa na watoto wawili na mpenzi wake wa tangu ujana; akakutana na barua pepe ya mume wake.
Ulikuwa ujumbe wa mapenzi kwa mwanamke mwingine. Hakuwahi kuvunjika moyo hapo awali lakini ghafla alijua kuwa kutendwa ni jambo la kweli.
""Nilihisi kama moyo wangu umepigwa shoka, kama kiungo kimepotea, nilikuwa nimezama kwenye bahari, katikati ya msitu wa kutisha. Nilijihisi hatarini,"" aliandika.
""Nilihisi wasiwasi. Nilikosa usingizi. Nilipoteza takribani kilo 20 kwa siku chache.""
Alipofanyiwa vipimo, ""waligundua kiwango cha sukari kilikuwa chini sana, kongosho liliacha kufanya kazi vizuri baada ya miezi 5 au 6 ya kutengana, walinigundua nina ugonjwa wa kisukari aina ya kwanza.""
Kwa kuwa Florence ni mwandishi, uzoefu ulimsukuma kutafuta majibu. Anasema, ""kwa sababu nilikuwa na maswali mengi kuhusu kwa nini nilihisi nilivyohisi.""
""Nilitaka kuchunguza kwa nini mfumo wangu wa kinga ulikuwa unatii kwa namna fulani hali yangu ya kijamii au kihisia.""
Chanzo cha picha, GETTY IMAGES
Ingawa kumekuwa na tafiti nyingi kuhusu jinsi tunavyopendana, sayansi haijatumia muda mwingi kufikia mwisho wa hadithi hiyo.
Lakini kuna vipande kadhaa vya utafiti vinavyoanza kuweka fumbo hilo pamoja.
Steve Cole, profesa wa Sayansi ya tiba, taikolojia, tabia na maumbile katika idara ya tiba ya Chuo Kikuu cha UCLA, Marekani, ambaye amekuwa akitafiti vinasaba kwa miongo kadhaa.
Mwaka 2007, Cole, pamoja na John Cacioppo, profesa wa saikolojia na sayansi ya tabia kutoka Chuo Kikuu cha Chicago, miongoni mwa wengine, waligundua uhusiano kati ya upweke na vinasaba.
Cole anasema, “upweke ni mojawapo ya jambo baya sana. Unapotokea unaweza kudhuru afya yetu ya mwili na kiakili.”
Katika uchunguzi, Florence alifanyiwa majaribio na Cole, kwa kutumia sampuli ya damu yake. Walipima seli fulani katika mfumo wake wa kinga kwa nyakati tofauti baada ya talaka.
Uchunguzi wa Cole ulionyesha kuwa upweke unaleta hatari zaidi ya kupata virusi na huzalisha seli nyingi zinazosababisha maambukizi.
""Inaonekana kwamba tunapoachwa, miili yetu inatafsiri hali hiyo kwamba tumeachwa peke yetu kwenye uwanda, na hivyo seli nyingi za kupambana na hali hiyo huzalishwa.
Kwa hivyo mwitikio wa kinga za mwili, huongeza ulinzi ili kupambana na majeraha ya kimwili, na hupunguza majeraha mengine.
Tunapohisi kuwa tumeachwa peke yetu, tunajihisi tuko karibu kushambuliwa. Kwa hivyo tunazalisha jeni fulani. Ndio maana watu wapweke wapo hatarini kupata shida ya akili, ugonjwa wa moyo na mishipa na magonjwa mengine sugu.
Chanzo cha picha,  Casie Zalud
Mojawapo ya mambo ya kuvutia zaidi, anasema, tunapopendana, shughuli katika sehemu ya ubongo inayozalisha homoni za msongo wa mawazo huongezeka.
Ni kana kwamba tangu mwanzo zilikuwa zikijiandaa kwa ajili ya mwisho. Ndiposa mwenza anapoondoka, uchungu unatuchochea kwenda kumtafuta au tunashukuru sana anaporudi.
Watafiti wengine wamegundua kuwa maumivu na mshtuko wa moyo huchakatwa karibu na sehemu ya ubongo ambayo hushughulika na maumivu ya kimwili. Hilo linaonyesha maumivu ya kihisia huchukuliwa kwa uzito sana katika ubongo wetu kama maumivu ya mwili.
""Sikupenda kusikia kwamba watu wanaoachana wako katika hatari kubwa ya kupata magonjwa sugu na kifo cha mapema, lakini wakati huo huo, nilipata faraja kujua kwamba hii ndio njia ambayo miili yetu hufanya kazi, na wengi wetu tunateseka namna hii,” anasema Florence.
Florence hakuwa na uhakika, alipoanza utafiti wake, kama naye atakuwa miongoni mwa watu 15% ambao hawaponi kabisa baada ya kutengana.
Lakini ""sasa niko vizuri sana,"" anasema.
""Jambo kubwa ni kuelewa kuwa, ikiwa miili hupata maumivu ya kihisia ya kuachwa – pia kuna kupona. Na njia moja ya kupona ni kuwa mkweli kuhusu maumivu yako.
Kwake, njia bora ilikuwa ni kukaa karibu na maumbile ya asili. Alibaini dawa ya upweke sio tu kuwa pamoja na watu, bali pia kukaa karibu na ulimwengu na uzuri wake.
Imetafsiriwa na Rashid Abdallah"
"Afya: je, tunakula tu tunapohisi njaa? - bbc news swahili","Chanzo cha picha, Getty Images
Onur Erim
BBC
Uhusiano wetu na chakula ni mgumu, na mara nyingi sio wa kiafya.
Je, umewahi kujikuta ukkial  vitafunio kwa ajili ya kujifurahisha tu, hata baada ya kula chakula chenye afya na cha kutosha? Huenda haya ni mazoea ya  kula ambayo wataalamu huyaita “kula ili kujifurahisha.”
Wanasayansi wanaeleza wazo hilo kuwa “kula kusikochochewa na njaa bali kwa tamaa ya kula vyakula kwa kusudi la kujifurahisha,” mazoea ya kula ambayo yameitwa “hedon,” neno la Kigiriki linalomaanisha raha,  Hedone, yaani mungu wa furaha katika imani ya kufikirika ya Kigiriki.
Ingawa kuna kiwango fulani cha raha karibu kila wakati tunapokula, ulaji wa ""hedonic"" yaani, wakati hatuhitaji kalori, mara nyingi huhusishwa na jamii ambazo zina urahisi wa kupata chakula  na zenye njaa ni ndogo.
Miili yetu hutumia nishati ya chakula, au kalori tunazopokea kutoka kwenye  vyakula na vinywaji tunavyotumia.
Tunapochoma kalori zaidi kuliko tunavyokula, miili yetu hutenda kwa kutoa hisia ya kuongezeka kwa hamu ya chakula mfumo unaouambia ubongo wetu wakati hauna kitu, unaojulikana kama ""njaa ya kimwili.""
“Karibu kila mtu ana mazoea ya kula yenye kupendeza, na kila mtu ana tabia zinazoelekezwa na malengo zinazochochewa na raha,” asema James Stubbs, profesa wa hamu ya kula na uwiano wa nishati ya mwili  katika Chuo Kikuu cha Leeds nchini Uingereza “Watu wengine hufurahia chakula kuliko wengine .”
Stubbs aongeza kwamba mbali na raha, mazoea yetu ya kula mara nyingi yanahusiana na mambo mengine, zikiwemo hisia-moyo na kukosa usumbufu ambao “huondoa utofauti kati ya njaa ya kimwili na njaa ya kukosa usingizi.”
Chanzo cha picha, Getty Images
Lakini je, sahani kubwa ya majani mabichi, kabichi iliyokatwakatwa, inaweza kutosheleza hitaji letu tunapohisi kutaka kula kwa ajili ya kujifurahisha tu? Hapana, si hasa!
""Kwa kawaida tunapata vyakula vyenye mafuta mengi, chumvi na sukari kuwa na manufaa kwa sababu vinaonyesha vyanzo vyema vya nishati,"" anasema Dk Bethan Meade, mhadhiri na mtafiti katika Kikundi cha Utafiti wa Hamu ya kula and Unene wa mwili wa kupindukia katika Chuo Kikuu cha Liverpool.
Lakini anaongeza kuwa kuna sababu nyingine zinazotufanya tuvutiwe na aina hii ya ulaji, na anasema, “Tunavutiwa na vyakula hivi kwa sababu ya nishati na raha vinavyotoa wakati wa kuvila, na inaweza kuwa vigumu kutofautisha kati ya vyakula hivyo, motisha nyuma ya vyakula hivi , ni njaa ya raha au hisia ya kibaolojia ya njaa ya mwili.
Chanzo cha picha, Getty Images
Pia, wingi wa vyakula hivyo vyenye mafuta mengi, chumvi na sukari pia unaonekana kuwa moja ya sababu zinazopelekea kufurahisha katika ulaji.
Ulaji wa vyakula visivyofaa kwa kuchochewa na tamaa ya raha umehusishwa na kunenepa kupita kiasi.
""Sasa tumezungukwa na wingi wa vyakula vitamu, vinavyopatikana kwa urahisi na vilivyo tayari kuliwa,"" asema profesa wa usawa wa nishati Profesa James Stubbs ""Hii inakuwa kichocheo cha unene na unene kupita kiasi katika jamii ya kisasa.""
Kulingana na Stubbs, haishangazi kwamba mtu mmoja kati ya wanane Duniani kwa sasa anaugua maradhi ya unene wa kupindukia.
Kinadharia kunaweza kuwa hakuna kitu kibaya kinachotokana  na kula kwa raha, kulingana na wataalam, kwa sababu huchochea hisia kwamba unastahili chakula kizuri, kama vile umepewa zawadi, lakini kuna hatari ya kula kupita kiasi, na kuwa na uraibu , ambao huleta athari kwa afya.
Utafiti nchini Uturuki uliochapishwa Januari 2024 katika Jarida la Lishe ya Binadamu na ,Lishe ulichambua njaa ya hedonic kwa watu wazima wanene.
Waligundua kwamba njaa ya hedonic ilipoongezeka kwa watu wazima wenye uzito kupita kiasi, kujithamini kulipungua na walihisi kujinyanyapaa kunakohusiana na  kuongezeka kwa unene na uzito wa miili yao.
Kwa hiyo tunapaswa kufanya nini ili kuepuka matumizi ya kupita kiasi yanayosababishwa na kula hedonic?
Chanzo cha picha, Getty Images
Utafiti unatuambia kwamba njaa ya hedonic inaweza kupungua wakati watu wanapopoteza uzito wa mwili,"" Dk. Mead anajibu.
""Watu wanaokabiliana na aina hii ya njaa wanaweza kubadilisha mtazamo wao kuhusu chakula, au wanaweza kubadilisha jinsi wanavyoonyesha hisia zao kwamba wanastahili  kula,"" aliongeza.
Kupunguza uzito, kuanza aina mpya ya ulaji, au kufuata mtindo mpya wa maisha mzuri kunaweza kuwa sio rahisi kwa wengi. Lakini kuna njia ya kuigeuza kuwa shughuli ya kufurahisha, anasema Profesa Stubbs.
""Kwa mfano, ikiwa unataka kuongeza shughuli zako za kimwili, fikiria juu ya shughuli gani zinaweza kuwa za kufurahisha zaidi kwako,"" Stubbs anaongeza ""Je, hiyo itakuwa kufanya mazoezi? Labda sivyo? Je, itakuwa kutembea na marafiki au kucheza? jambo kuu ni ""Jaribu kuelewa ni vipengele gani vya raha vinavyochochea maisha yako, na jaribu kuoanisha mazoea yako mapya na mambo yanayokupa raha.""
Kula kwa uangalifu na kwa umakini  inaweza kuwa njia ya kuzuia utumiaji wa kupita kiasi kulingana na ulaji wa hedonistic pia.
""Hatutaki kuwazuia watu kujihusisha na ulaji wa kufurahisha,"" Profesa Stubbs anasema ""Tunataka kuelekeza raha katika ulaji bora.""
Anasema inawezekana kuendeleza uhusiano mzuri zaidi na chakula, bila kuathiri unayoipata kutokana na vyakula vinavyokupa raha.
Stubbs anaamini kwamba tunaweza ""kusonga mbele kuelekea kile tunachokiita mtindo wa maisha wa ishirini na themanini.""
Mtindo wa maisha wa ishirini hadi themanini unawakilisha lishe, ambayo ni kwamba ""mtu hula 80% ya vyakula vyake vya chini vya kalori na virutubishi vingi ambavyo huvifanya iwe ya kufurahisha zaidi,  hii  inamaanisha kuwa 20% hubaki kufurahia vyakula vinavyomfanya  mtu binafsi kuhisi kuwa mwenye furaha, ikiwa ni pamoja na peremende zinazoongeza furaha maishani na mara nyingi huhusishwa na matukio na hali muhimu za kijamii,” kulingana na Stubbs.
Imetafsiriwa na Dinah Gahamanyi"
Ugunduzi wa king’amuzi cha ubongo kinachoeleza ni kwanini  binadamu anakuwa mrefu - bbc news swahili,"Na Philippa Roxby,
Mwandishi wa BBC wa Masuala ya Afya
Chanzo cha picha, FIB TV
Je! unajua kwamba mtu wa kale au Neanderthal kwa wastani wastani alikuwa na urefu wa sm165? Tangu kuzaliwa kwa mwanadamu, urefu wake umeongezeka kwa sentimita 10. Urefu wa wastani wa wanaume nchini Uingereza ni sm178 , kwa wanawake - sm 164 .
Kitendawili cha kwa nini wanadamu wanakua warefu na kufikia kipindi cha  balehe mapema zaidi kuliko hapo awali kinaweza kuelezewa na king;amuzi katika ubongo, wanasayansi wanasema.
Wastani wa urefu nchini Uingereza uliongezeka kwa 3.9in (10sm) wakati wa Karne ya 20, na hadi inchi 7.8 katika nchi nyingine, wakati afya ya lishe ilipoimarika.
Lakini jinsi hali hii  inavyotokea haijawahi kueleweka.
Nchini Korea Kusini , kwa mfano, urefu wa watu wazima umeongezeka huku taifa likibadilika kutoka nchi maskini hadi kuwa jamii iliyoendelea. Katika sehemu za Asia Kusini na Afrika,  watu wameongezeka urefu  kidogo tu kuliko miaka 100 iliyopita.
Nchini Marekani, urefu wa wanaume ni sentimita 176 , wanawake wakiwa na  - sentimita 163  kwa wastani. Urefu wa Wairani umeongezeka kwa sentimita 16.5 ikilinganishwa na karne iliyopita. Urefu wa wanawake wa Korea Kusini ulikua hadi sentimita 20 katika kipindi hiki.
Watu warefu zaidi duniani wanaishi Uholanzi. Urefu wa wastani wa wanaume katika nchi hii ni cm 183, na ule wa wanawake ni karibu Sm 170. Tangu katikati ya karne ya 19, urefu wa Uholanzi umeongezeka kwa sentimita 20.
Wanasayansi wamefahamu kwa muda mrefu kwamba wanadamu wenye lishe bora na uhakika wa  upatikanaji wa chakula huwa  wanakuwa na ongezeko la urefu, na kukomaa kwa haraka zaidi kimwili.
Ugunduzi huo unaweza kuwezesha upatikanaji wa dawa za kuboresha misuli na kutibu uchochezi wa ukuaji , watafiti wa Uingereza wanasema.
Inajulikana kuwa mawimbi yanayotokana na chakula hufika sehemu ya ubongo inayoitwa hypothalamus, ikiufahamisha  kuhusu afya ya lishe ya mwili, na kuchochea ukuaji.
Kwa hivyo, wacha tuchunguze kwa nini tunakua warefu. Kadiri mtu anavyozeeka, mifupa yake hukua. Homoni za binadamu ni sababu ya hii. Jenetiki pia huathiri urefu wa mtoto. Watoto warefu huzaliwa kutoka kwa wazazi warefu. Lakini hii haielezi kila kitu.
Kulingana na utafiti, lishe ya mtoto huathiri moja kwa moja ikiwa atakuwa mrefu au mfupi. Watu wanaoishi katika nchi zilizo na chakula bora na tabia nzuri ya kula wana uwezekano wa kuishi muda mrefu.
Utafiti  uliochapishwa katika jarida la Nature, na kuongozwa na watafiti kutoka Chuo Kikuu cha Cambridge pamoja na timu kutoka Chuo Kikuu cha Malkia Mary cha London, Chuo Kikuu cha Bristol, Chuo Kikuu cha Michigan na Chuo Kikuu cha Vanderbilt, umegundua king'amuzi cha ubongo nyuma kinachosababisha mchakato huo.
Kinaitwa  MC3R na ni kiungo muhimu kati ya chakula na  ukuaji wa kingono na ukuaji wa mwili kwa ujumla.
""Huufahamisha mwili  kuwa sisi tuko vizuri sasa, tuna chakula kingi, kwa hivyo kua  haraka, balehe hivi karibuni na uzae watoto wengi,"" Anasema Profesa Sir Stephen O'Rahilly, mwandishi wa utafiti, kutoka Cambridge.
""Sio uchawi tu - tuna mchoro kamili wa jinsi inavyotokea.""
Chanzo cha picha, Getty Images
Wakati king’amuzi cha ubongo hakifanyi kazi kama kawaida kwa wanadamu, watafiti waligundua kuwa watu walikuwa na kimo kifupi, na walichelewa kuanza kubalehe baadaye kuliko watu wengine.
Timu ilitafuta muundo wa vinasaba wa wafanyakazi wa kujitolea nusu milioni waliojiandikisha katika  Biobank ya Uingereza - hifadhidata kubwa ya habari za kijenetiki na afya - ili kudhibitisha iwapo hii ilikuwa kweli.
Watoto waliopatikana na mabadiliko ya jeni ambayo yanatatiza king’amuzi  cha ubongo, wote walikuwa wafupi na walikuwa na uzito mdogo kuliko watoto wengine, jambo ambalo linaonyesha athari huanza mapema maishani.
Timu ya utafiti iligundua mtu mmoja ambaye alikuwa na mabadiliko katika nakala zote mbili za jeni za  MC3R, ambayo ni nadra sana na inadhuru. Mtu huyu alikuwa mfupi sana, na alianza kubalehe baada ya umri wa miaka 20.

Imetafsiriwa na Dinah Gahamanyi"
Kwa nini visa vya saratani ya uume zinaongezeka ulimwenguni na nini kifanyike ili kuzuia - bbc news swahili,"Chanzo cha picha, Getty Images
Mwaka 2018, João, mwenye umri wa miaka 63, alianza kugundua maumivu kwenye uume wake.
""Nilianza kutembelea kliniki ili kujua ni nini, lakini madaktari wote waliniambia ni kutokana na ngozi ya ziada na kunipatia dawa ,"" anakumbuka mzee huyo mwenye umri wa miaka 63.
Licha ya dawa hiyo, dawa hiyo ngozi iliendelea kuvimba.
Hii ilianza kumuathiri João na ndoa yake na mkewe hususan  maisha ya ngono. ""Tulikuwa kama ndugu,"" anakiri.
Kwa miaka mitano, João (sio jina lake halisi) alitembelea wataalamu wengi ambao walimuandikia dawa zaidi na kuagiza afanyiwe uchunguzi wa kina  kubaini ni nini kinachoendelea katika uume wake. ""Hakuna kitu kilichoweza kutatuliwa,"" alisema.
Kisha, mnamo 2023, waliweza kupata utambuzi: João alikuwa na saratani ya uume .
""Kwa familia yanguk ilikuwa kitu kibaya sana, hasa kwasababu walilazimika kukata sehemu ya uume wangu. "" Nahisi kama nimekatwa kichwa,"" anasema.
""Ni aina ya saratani ambayo huwezi kuzungumza na watu kuihusu kwa sababu inaweza kuwa utani.""
Ukweli ni kwamba saratani ya uume ni nadra, lakini matukio na viwango vya vifo vinaongezeka duniani kote.
Kulingana na tafiti za hivi karibuni, Brazil, ambapo João anatoka, ina moja ya viwango vya juu vya saratani ya uume ulimwenguni: kuna idadi ya  2.1 kwa wanaume 100,000.
Kati ya mwaka 2012 na 2022, visa 21,000 viliripotiwa, kwa mujibu wa Wizara ya Afya ya Brazil.
Hii imesababisha vifo vya watu 4,000 na 6,500 kukatwa uume wao katika kipindi cha miaka kumi iliyopita: mmoja kila baada ya siku mbili.
Dalili za saratani ya uume mara nyingi huanza na vidonda ambavyo haviponi na mara nyingi huwa na harufu mbaya.
Wakati utambuzi wa mapema wa ugonjwa huo unafanikiwa, kuna uwezekano mkubwa wa kupona kupitia taratibu kama vile upasuaji, na tiba za mionzi za  radiotherapy au chemotherapy.
Lakini ikiwa haitatibiwa, inaweza kusababisha kukatwa kwa sehemu au uume wote kwa ujula na labda hata viungo vingine vya siri kama vile korodani.
João alilazimika kufanyiwa upasuaji wa sehemu ya uume wake mwezi Januari mwaka jana. Kwake ulikuwa ni wakati mgumu.
""Sikuwahi kufikiria kwamba nitasumbuliwa na ugonjwa. Na ni kitu ambacho huwezi kumwambia kila mtu, ""anafafanua.
""Niliogopa sana kuhusu upasuaji, lakini hakukuwa na njia nyingine. Hisia katika wiki za kwanza zilikuwa huzuni. Siwezi kukataa. Kuachwa bila sehemu ya uume wako ni jambo la kutisha.""
Kwa wagonjwa wengine suluhisho pekee ni kukatwa kwa uume. Ni kitu ambacho kinabadilisha maisha milele.
Thiago Camelo Mourão, kutoka idara ya tiba ya uzazi ya wanaume-(urolojia) ya Kituo cha Saratani cha Sao Paulo, anasema kuwa ""ikiwa kuna kukatwa kwa sehemu, mkojo unaendelea kutoka kwa uume.""
""Katika kisa cha kukatwa kabisa, njia ya mkono inaweza kuhamishwa kwa sehemu ya mwili, kati ya scrotum(mfuko unaobeba mbegu za kiume) na njia ya haja kubwa, na kusababisha mgonjwa kukojoa akiwa ameketi chooni.""
Chanzo cha picha, SBU
Kulingana na wataalamu, kuna sababu kadhaa za hatari ambazo zinaweza kusababisha saratani ya uume, kama vile phimosis - ugonjwa ambao huzuia ngozi ya uume  kuondolewa - au uvutaji wa sigara.
Mauricio Dener Cordeiro, mtaalamu  aliyebobea katika mada hii tiba ya uzazi wa wanaume, anasema kuwa usafi wa kibinafsi una jukumu katika ugonjwa huu.
""Wakati mtu hafunui ngozi ya uume na kutosafisha  ngozi inayoizunguka vizuri, hii husababisha kutokwa na maji maji ambayo hukusanyika na kusababisha maambukizi ya  bakteria,"" anasema.
""Ikiwa hii itatokea mara kwa mara, inakuwa sababu ya hatari ya kutokea kwa uvimbe  ,"" anaongeza.
Lakini pamoja na usafi, Cordeiro anasema kuwa maambukizi ya mara kwa mara na virusi vinavyosababisha mahonjwa ya zinaa au Human papilloma  yanaweza kuwa moja ya ""sababu kuu za hatari.""
Katika baadhi ya matukio, virusi vya Human papilloma  vinaweza kusababisha saratani ya mdomo na uume.
""Chanjo dhidi ya virusi vya Human papilloma  ni muhimu kutokana na ufanisi wake mkubwa katika kuzuia majeraha yanayohusiana na aina hii ya ugonjwa,"" anasema Cordeiro.
Anaamini kuwa ukosefu wa taarifa kuhusu chanjo hiyo, mashaka juu ya ufanisi wake na kampeni chache za chanjo vimechangia idadi ndogo ya watu wanaopata chanjo.
Chanzo cha picha, Getty Images
Kwa mujibu wa utafiti wa hivi karibuni, idadi ya juu zaidi ya visa vya maambukizi duniani imeongezeka kwa kiasi kikubwa.
Mnamo 2022, jarida la JMIR la Afya ya Umma lilichapisha matokeo ya uchambuzi mkubwa unaohusisha habari kutoka angalau nchi 43.
Idadi ya juu zaidi ya wagonjwa wa saratani ya uume kati ya 2008 na 2012 iligunduliwa kuwa nchini Uganda (2.2 kwa wanaume 100,000) ikifuatiwa na Brazil (2.1 kwa 100,000) na Thailand (1.4 kwa 100,000).
Nchi iliyo na visa vya chini zaidi vya maambukizi ilikuwa Kuwait (0.1 kwa 100,000)
""Ingawa nchi zinazoendelea ni mahali ambapo visa nyingi hutokea, viwango vya ongezeko kubwa  katika miaka ya hivi karibuni huonekana katika nchi za Ulaya,"" unaeleza utafiti kutoka Chuo Kikuu cha China, kinachoongozwa na wasomi Leiwen Fu  na Tian Tian.
Kwa mfano, ripoti hiyo inasema kuwa Uingereza imeshuhudia  ongezeko la visa vya saratani ya uume kutoka visa i 1.1 kwa wanaume 100,000 hadi 1.3 kwa 100,000 katika kipindi cha miaka 30.
Ujerumani ilishuhudia ongezeko la asilimia 50 ya visa vya maambukizi kati ya mwaka 1961 na 2012.
Ukweli ni kwamba idadi hiyo inaongezeka na ikiwa hii itaendelea, ifikapo 2050 kutakuwa na kesi zaidi ya 70% ikilinganishwa na idadi ya sasa.
Mabadiliko haya yanaweza kuhusishwa kwa kiasi kikubwa na kuzeeka kwa idadi ya watu, kulingana na wataalam, ambao wanasema kuwa matukio ya juu zaidi yalitokea kwa wanaume wenye umri wa zaidi ya miaka 60.
""Ugonjwa wa saratani ya uume ni ugonjwa adimu lakini pia unaweza kuzuilika sana. Ni muhimu kwa wanaume wa rika zote kuosha uume wao kwa sabuni na maji kila siku na baada ya tendo la ndoa,"" anabainisha Cordeiro.
Kwa sasa, João anasubiri matokeo ya vipimo vyake vya hivi karibuni, ambavyo atapokea mwishoni mwa mwaka huu. ""Nina uhakika kwamba vipimo hivi vitaonyesha kuwa nitapona,"" anasema.
Kulingana na Utafiti wa Saratani Uingereza, zaidi ya 90% ya wanaume wanaogunduliwa na saratani ya uume ambayo haijaeneawana uwezekano wa kuishi karibu miaka mitano au zaidi.
""Sasa kwa kukatwa viungo, maumivu yamekwenda na ninahisi vizuri zaidi. Lakini nitalazimika kukabiliana na kukatwa sehemu ya uume wangu kwa siku zangu zote.""
Imetafsiriwa na Dinah Gahamanyi"
"""nililazwa hospitalini kwa miaka 50 licha ya kutokuwa na ugonjwa wowote""- charles esler - bbc news swahili","Na Lucy Adams
Mwandishi wa Masuala ya Kijamii, BBC News
Charles Esler aliishi zaidi ya  miaka 50 ndani ya milango  iliyofungwa ya hospitali licha ya kutokuwa na ugonjwa wowote mbaya.
Charles, ambaye ana matatizo kidogo ya kujifunza na kifafa, alilazwa hospitalini kwa mara ya kwanza alipokuwa na umri wa miaka 10.
Aliiambia BBC kuwa aliadhimisha sherehe nyingi za  ""siku ya kuzaliwa"" hospitalini na hakupenda alivyokuwa amefungiwa bila kuwa na uhuru.
Dada yake Margo anasema alipigania Charles kuhamishwa hadi mahali ambapo angeweza kujitegemea na mwaka jana, akiwa na umri wa miaka 62, hatimaye alipewa funguo za nyumba yake mpya kwa mara ya kwanza.
Chanzo cha picha, MARGO MCKEEVER
Uchunguzi wa BBC Scotland umegundua kuwa mamia ya watu wenye ulemavu wa kujifunza bado wamekwama katika hospitali au wanaishi umbali wa mamia ya maili kutoka zilipo familia zao.
Hii ni licha ya miongo kadhaa ya sera ya serikali ambayo imethibitisha wazi kwamba lazima wote waondoke kwenye taasisi za kuwatunza wa muda mrefu  na kurejea makwao.
Miaka miwili na nusu iliyopita, Serikali ya Uskoti iliahidi kwamba watu ""wengi"" wangehamishwa katika nyumba zao kufikia mwezi Machi  mwaka 2024.
Hata hivyo, takwimu mpya ambazo BBC ilizipata zinaonyesha kuwa idadi ya watu hospitalini imeongezeka.
Ombi la taarifa kutoka kwa mamlaka chini ya Sheria ya Uhuru wa Habari lilifichua kuwa idadi ya watu wenye ulemavu wa kujifunza hospitalini imeongezeka kutoka watu 173 hadi 191 tangu mwaka jana.
Takwimu za jumla katika  sajiri mpya ya kitaifa, inayojumuisha watu walio mbali na nyumbani, ziliongezeka kwa 12%, kutoka 1,243 hadi 1,398.
Chanzo cha picha, MARGO MCKEEVER
Walezi wa Charles wanasema kisa chake kinaonyesha kwamba kila mtu anaweza kusaidiwa kuishi katika jamii.
Bi Fleming alisema: ""Aliishi vyema katika kipindi cha kurejea katika maisha yake huru  na sasa anafanikiwa na anajitegemea sana.
Charles, aliyelelewa Glasgow, alisema: “Sasa ninaweza kutoka na kwenda mahali fulani, kwenda kwenye baa ndogo iliyo chini ya barabara na kula chakula cha mchana huko.”
""Ninapenda samaki na vibanzi(chips). Ninajisikia vizuri sana. Sijawahi  kujua uhuru hapo awali.""
Anasema anapenda kukaa sebuleni kwake na kutazama filamu za James Bond. Alijifunza kupika, kutunza bustani na kufanya kazi zake za nyumbani.
Dada yake Margo McKeever anasema alipigana kwa miaka mingi ili kaka yake apate nafasi yake.
""Haikutokea mara moja watu wengi walihusika na ilichukua karibu miaka 14 kupata eneo lake linalofaa la kuishi.
""Kila mtu anapaswa kuwa na mtu ambaye anaweza kuhakikisha kuwa unachukuliwa kama binadamu wengine na sio namba tu.""
Chanzo cha picha, MARGO MCKEEVER
Fraser Malcolm ameishi katika hospitali hiyo kwa zaidi ya miaka mitatu, ingawa ilikubaliwa kuwa alikuwa tayari kuondoka.
Kijana huyo mwenye umri wa miaka 20, kutoka Ayrshire Kaskazini, Uskochi, ana matatizo ya kuzungumza na mahitaji tata, lakini kabla ya kulazwa hospitalini wazazi wake wanasema aliishi maisha kamili.
Alihudhuria shule ya wataalamu, alisafiri kwa meli mara kwa mara, akaenda likizo na familia yake na akamsaidia baba yake kukarabati mashua.
Wazazi wake walisema kosa lake kubwa lilikuwa ""kuomba msaada.""
Mama yake Fraser, Karen, anasema mwanawe amekuwa na hali mbaya zaidi tangu alazwe hospitalini na hofu ya kufungwa hospitalini ""inamuathiri mtu kuliko alivyokuwa zamani.""
Anaongeza kuwa ""anasikitishwa sana "" kwamba idadi ya watu wenye ulemavu wa kusoma imeongezeka tangu mawaziri waahidi kuwarudisha watu nyumbani.
""Hili limekuwa pigo kubwa kwa familia yetu na kwa familia nyingine nyingi ambazo sasa ninawasiliana nazo,"" alisema. ""Tunahisi kudharauliwa.""
Familia ya Fraser imemwandalia chumba maalum na wanataka arudi nyumbani, lakini wanasema hali yake imekuwa mbaya sana hospitalini hadi anaogopa kuondoka chumbani kwake.
Kama familia nyingi, walikuwa na shida kupata pesa zinazofaa za utunzaji na hivyo kukubali kupata usaidizi katika kipindi cha mabadiliko ya kuhama kutoka hospitalini.
Msemaji wa Mamlaka ya Afya na Huduma ya Kijamii ya North Ayrshire amesema mamlaka hiyo itaendelea kufanya kazi na Fraser na familia yake ili kuhakikisha anaachiliwa na hospitalini.
""Kuna changamoto zinazoendelea ndani ya nchi na kote Uskochi katika suala la uwezo, upatikanaji na wa huduma  za jamii kwa watu wenye mahitaji magumu ya msaada,"" alisema.
Duru mbali mbali za  afya zilizozungumza na BBC Scotland kote nchini humo  zilifichua kuwa zaidi ya watu 120 waliokuwa na matatizo ya kujifunza walikuwa wamelazwa hospitalini kwa zaidi ya mwaka mmoja.
Kati yao, 28 wamelazwa hospitalini kwa  miaka 10  na wanne  kwa zaidi ya miaka 20.
Miaka miwili iliyopita, BBC iligundua kuwa watu wenye ulemavu wa kujifunza walikuwa wamekwama hospitalini.
Kati ya vijana waliopatikana, akiwemo Fraser Malcolm, wote bado wamenaswa, wakiishi ndani ya vyumba vya hospitali vyenye milango iliyofungwa.
Kyle Gibbon sasa ana umri wa miaka 37 na ameishi Carstairs, hospitali ya umma, kwa miaka 15.
Jamie ana umri wa miaka 26 na bado anaishi katika Hospitali ya Woodlands View huko Ayrshire na Arran. Amekuwa huko tangu akiwa na umri wa miaka 19
Louis Sainsbury sasa anaishi vyema  nyumbani huko Perthshire baada ya kulazwa hospitalini kwa miaka mingi.
Maelfu ya watu wenye ulemavu wa akili waliishi katika hospitali za muda mrefu kabla ya miaka ya 1990, wakati ilitambuliwa kuwa maisha hayo hayakuwa  ya kibinadamu.
Mnamo mwaka wa 2000, Serikali ya Uskoti ilichapisha ripoti inayoonyesha haki ya watu wote wenye ulemavu wa kujifunza kuishi katika nyumba zao na jumuiya.
Wataalamu wanasema inawezekana kabisa kwa kila mtu kuishi katika nyumba yake mwenyewe kwa usaidizi ufaao.
Chanzo cha picha, MALCILM FAMILY
Dk Sam Smith, mkurugenzi wa C-Change Scotland, shirika linalosaidia watu wenye ulemavu kuishi nyumbani, alisema: ""Tulimaliza kukaa kwa muda mrefu hospitalini zaidi ya miaka 20 iliyopita kwa sababu tulijua kuwa watu wanaweza kuishi ndani ya jamii.
Serikali ya Uskochi inasema imefanya kazi na mamlaka za mitaa kuunda sajili ya kitaifa ya watu wenye ulemavu wa kujifunza ambao wako hospitalini au mamia ya maili kutoka nyumbani, na imetoa pauni milioni 20 (dola milioni 25) kusaidia watu hawa kurejea nyumbani.
Waziri wa Masuala ya Kijamii Maree Todd aliiambia BBC Scotland: ""Tumejitolea kabisa kuendeleza suala hili. Lakini kama ripoti hizi zinavyoonyesha, ni vigumu kutatua tatizo hili.
""Jukumu la kisheria liko kwa mamlaka za mitaa na ninafanya kazi nao kwa karibu ili kujaribu kuboresha hali hiyo.
Imetafsiriwa na Dinah Gahamanyi na kuhaririwa na Yusuf Jumah"
"'walifanya upasuaji wa kujifungua wakitumia mwanga wa simu, mkwe na mjukuu wangu wakafa' - bbc news swahili","Na Prashant Nanaware
BBC Marathi
Katika hospitali ya manispaa huko Bhandup, East Upnar, Mumbai, mwanamke mjamzito alifanyiwa upasuaji wa kujifungua (CS) kwa kutumia mwanga wa tochi ya simu  baada ya umeme kukatika. Yeye na mtoto mchanga walipoteza maisha yao kutokana na upasuaji huo.
Familia ya Ansari, ambayo ilijiandaa kusherehekea mwaka mmoja wa ndoa na kuzaliwa kwa mtoto, ghafla imekumbwa na huzuni.
Katika hospitali ambako tukio hilo lilitokea, kumekuwa na matukio ya uzembe kwa upande wa wauguzi na madaktari huko nyuma, lakini utawala umeshutumiwa kuwa na uzembe.
""Nilipoonyeshwa uso wa mtoto wangu, alikuwa amekufa. Lakini walinihakikishia kwamba   ana uchafu mdomoni mwake, tunamsafisha. Kuwa mvumilivu mtoto ni yuko vizuri. Kisha baada ya dakika 5-10 walikuja na kuniambia kuwa mtoto wangu amekufa.""
Khusruddin Ansari, baba wa mtoto mchanga aliyekufa, alitazama kamera. Hakuwa na  kingine cha kusema.
""Mtoto anapozaliwa, hushuka chini hadi tumboni chini , lakini mtoto wa mkwe wangu alikuwa kifuani na madaktari wawili walikuwa wakijaribu kumsukuma  chini kutoka juu. Mtoto wetu alikufa tumboni wakati huo. Walimpeleka kwenye chumba cha  upasuaji kwa ajili upasuaji na kisha wakatoka ili kupata saini ya mwanangu kwenye hati kwani mambo yalienda vibaya.
""Wakati mkwe wangu  alipochukuliwa, umeme ulikatika. Lakini waliendelea kumfanyia upasuaji wa kujifungua wakitumia  mwangaza wa tochi ya simu  . Binti yangu na mjukuu wangu walikuwa tayari wamekufa. Lakini tuliambiwa kwamba kila kitu kilikuwa sawa,""
Sahidun na Khusruddin Ansari walikuwa anatarajia kufanya sherehe ya  maadhimisho ya kwanza ya harusi yao tarehe 15 Mei
Khusruddin ana mguu mmoja. Familia nzima ya Ansari ilikuwa na furaha kwani ndoa yao ilipangwa baada ya muda mrefu na habari njema ya kupata mtoto ingekuja ndani ya mwaka mmoja.
Katika kipindi cha miezi tisa, Sahidun na mtoto wake, ambao walikwenda kufanyiwa uchunguzi wa mara kwa mara, walikuwa na afya nzuri. Daktari alisema kuwa angejifungua kwa njia ya asili. Baada ya kulazwa hospitalini Aprili 29, kila kitu kilikuwa sawa hadi jioni, mbali na dalili za kawaida za uchungu wa uzazi.
Sahidun Ansari, mwanamke mwenye umri wa miaka 26 anayeishi katika eneo la Hanuman Nagar katika vitongoji vya mashariki mwa Mumbai, alilazwa katika Hospitali ya Uzazi ya Sushma Swaraj ya Brihanmumbai Manispaa ya Bhandup saa 8 asubuhi Aprili 29 kwa ajili ya kujifungua.
Daktari alimchunguza Sahidun na kusema kuwa angejifungua kwa njia ya kawaida.
Hata baada ya saa 12 jioni, harakati hizo hazikusimama, hivyo ndugu walimuuliza daktari tena. Daktari   alisema kuwa itachukua muda kwani ni mtoto wa kwanza.
Ndugu waliuliza tena baada ya muda kusonga mbele  hadi saa mbili asubuhi. Lakini daktari huyo alisema kuwa mama na mtoto wako katika hali nzuri.
Walipoona Sahidun akizidiwa na maumivu, jamaa waliwaomba madaktari kufanya upasuaji wa kujifungua. Lakini hata hivyo, familia inasema kuwa daktari alisema kuwa uzazi wa asili utafanyika kwa saa moja hadi saa moja na nusu.
Lakini jamaa walisema kwamba ikiwa ana maumivu, mfanyie upasuaji wa kujifungua. Walidai kuwa daktari hakusema chochote kuhusu hilo.
Jioni, jamaa walimpatia chai na biskuti  Sahidun kwa ushauri wa daktari. Wakati wa jioni, kiwango cha moyo wa mtoto kilikuwa 110. Daktari huyo alisema kuwa wanaweza kufanya upasuaji sasa na wakampeleka kwenye ukumbi wa upasuaji.
Rehmunnisa, ambaye ni  shangazi wa Sahidun, aliarifu kuwa daktari huyo alimpasua kwa wembe  Sahidun kwenye sehemu yake ya siri  bila ruhusa ya jamaa zake na kumpasua kwa lazima. Damu nyingi ilitoka mwilini mwake.
Wakati huo huo, daktari alisema kuwa kiwango cha moyo wa mtoto kimefikia pointi 40 na kusema kuwa atalazimika kumfanyia upasuaji. Daktari alitoka nje ya ukumbi wa upasuaji na kuchukua saini ya Khusruddin kwenye nyaraka.
Mwili wake ulikuwa unavuja damu sana kiasi kwamba hatukujua cha kufanya, Rehmunnisa aliongeza. Baada ya hapo waliniambia kwamba wanataka kumpeleka kwenye chumba cha upasuaji. Hakuna  hata mmoja wa mashangazi zake au wauguzi kutoka hospitali hiyo aliyekuwepo wakati wa kumpeleka huko. Nguo yake ilikuwa imejaa damu. Damu ilikuwa ikimwagika.
""Nilipoona haya yote nilikuwa na hofu na nilitokwa na machozi. Daktari aliniomba niondoe nguo yake. Alinipa mkasi wa kurarua nguo yake iliyokuwa imejaa  damu.
Hawakuwa na kiti cha magurudumu au kitanda cha  kumpeleka kwenye chumba cha upasuaji. Tukishikilia nguo nyuma yake, tulimbeba hadi kwenye chumba cha upasuaji. Wakati huo huo, umeme wa hospitali ulikatika.""
Aliendelea kusema kuwa , ""Sahidun alikuwa na maumivu makali na alikuwa akiniangalia usoni mwangu na nilikuwa nikimfariji. Baada ya upasuaji huo, wakati mtoto wa kiume  alipotolewa, baba yake aliitwa na kuambiwa kuwa afya ya kijana huyo ilikuwa mbaya, kulikuwa na uchafu mdomoni mwake na alikuwa akimsafisha."" Lakini kila kitu kitakuwa sawa. Mtoto alikuwa amekufa, lakini walimficha kwetu’’
""Baada ya muda walifika na kusema kuwa mtoto huyo amefariki. Baada ya hapo mama huyo alipelekwa hospitali nyingine.
Hawakuwa na hata wafanyakazi wa kumhamisha mgonjwa kwenye gari la wagonjwa. Ni watu wa familia yetu ambao walimhamisha kwenye gari la wagonjwa. Hawakuwa na hata hewa ya oksijeni. Alikuwa akijikuna mdomoni.
""Tulipowauliza, walisema alikuwa na uwezo wa kufanya hivyo. Kwa kweli, alikufa hospitalini. Hata hivyo, binti yetu alipelekwa katika hospitali ya Sion. Alitangazwa kuwa amekufa huko.""
Tulienda hospitali kusikia habari njema, lakini madaktari huko walituhuzunisha, anasema Rehmunnisa.
Kufuatia tukio hili , Shirika la Manispaa ya Mumbai limeunda kamati ya madaktari kumi wataalam kutoka hospitali tatu KEM, Shiv, na Nair. Kamati hii itawasilisha ripoti yake ndani ya wiki moja, baada ya hapo hatua zitachukuliwa dhidi ya wahalifu, alisema Afisa Mkuu wa Afya wa Idara ya Afya ya Manispaa,Daksha Shah akizungumza na  BBC.
Hospitali ina jenereta, lakini siku hiyo kulikuwa na kukatika kwa umeme mara kwa mara katika eneo lote. Hata hivyo, timu yetu ilishughulikia hali hiyo vizuri, Daksha Shah alisema.
Alipoulizwa kuhusu kutumiwa kwa mwanga wa tochi ya  simu, katika upasuaji alisema, ""Timu yetu ilishughulikia hali hiyo vizuri. Siku hiyo hiyo, wafanyakazi wetu walitengeneza  mwingine wa asili. Tunajaribu kutoa vifaa mbadala wa umeme kwa ajili ya kutoa mwangaza.""
Afisa Mtendaji Mkuu wa Bhandup West 'S Division' Dr. Avinash Vydande ameiambia BBC Marathi kuwa suala zima linachunguzwa na baada ya ripoti kamili kupatikana, itawezekana kutoa maoni juu ya kile kilichotokea na kisha hatua zitachukuliwa dhidi ya wahalifu.

agruti Patil, aliyekuwa mkuu wa idara hii, amedai kuwa kumekuwa na matukio ya uzembe wa madaktari katika hospitali ya Sushma Swaraj Prasrutigriha.
Akizungumza na BBC Marathi, alisema, ""Hospitali ya manispaa haina vifaa. Licha ya malalamiko ya mara kwa mara, hakuna hatua zinazochukuliwa. Nilifika huko saa 12.30 jioni siku ambayo tukio hilo lilitokea na nilikuwa hospitalini hadi saa 4.50 asubuhi. Baada ya simu za mara kwa mara, mkuu wa hospitali saa  nane unusu asubuhi ndio alifika huko. Jenereta katika hospitali hiyo haijatumika  tangu tarehe 27  Aprili. Pia tumelalamika kuhusu suala hilo kwa serikali.""
Jagruti Patil alisema kuwa umeme ulikatika mara saba tangu asubuhi ya  siku ya tukio hilo.
Mipango mbadala ya nishati inaweza kufanywa kwa urahisi katika miji kama Mumbai ikiwa jenereta haifanyi kazi. Taa zinazoendeshwa kwa  betri zinaweza kuwekwa.
Mkuu wa hospitali hiyo Dkt. Chandrakala Kadam amekubali kuwa kulikuwa na makosa ya wafanyakazi wake na pia ametoa barua ya maandishi.
Hata hivyo, hakuna hatua zilizochukuliwa dhidi yao. Kamati ya uchunguzi imeteuliwa na manispaa. Lakini Jagruti Patil pia aliibua swali kwamba licha ya kupoteza maisha ya mwanamke na mtoto mchanga, utawala unajaribu kuokoa nani na kwa nini.
Hatutakaa kimya juu ya suala hili. Kutokana na ukosefu wa vifaa katika manispaa hiyo, maandamano yatapelekwa hospitalini Jumatatu na mbunge wa zamani Kirit Somaiya pia atakuwepo katika hafla hii.
""Sahidun alikuwa mdogo zaidi kati ya ndugu zetu wote. Alikuwa ni mtu mchangamfu sana   baada ya ndoa na wakati wa ujauzito. Nilikuwa nikizungumza naye kwenye simu kila siku.
Hakuwa na tatizo. Mtoto wake ambaye hajazaliwa pia alikuwa katika hali nzuri.
""Aliniomba nilete vitu kwa ajili ya mtoto kutoka kijijini. Nilileta vitu vyote kwa ajili yake. Mfuko wa vitu vilivyoletwa kwake sasa umelala hapo. Mtoto pia ametutoka. Dada yangu alishambuliwa na kuuawa. Baba yetu anashangazwa na kifo chake,"" Shahjahan alielezea hisia zake.
""Nilikuwa nimechoka kuwaomba waniruhusu nimwone mtoto, lakini hakuna mtu ambaye angenipa nafasi yoyote. Mtoto wetu alikuwa bado amezaliwa.Damu ilimwagika karibu na mdomo wake. Nzi walikuwa wakizunguka karibu naye. Mtoto wetu alikuwa ameachwa bila kushughulikiwa. Leseni ya muuguzi na daktari anayemtibu dada yangu inapaswa kufutwa, hapaswi kuajiriwa popote. Tunataka haki,"" alisema Shah Jahan.
Hakuna mtu anayejua ni nani hasa anayehusika na kukatika kwa umeme katika suala hili lote.
Akizungumza na BBC, Mayur Bhagwat, mhandisi wa umeme  katika idara ya umeme, alisema,""Wizara yetu haihusiki na umeme wa hospitali. Hatujui ni nini hasa kilichosababisha kukatika kwa umeme katika eneo hilo na ikiwa jenereta ya hospitali imewashwa au imezimwa.""
Mhandisi Mkuu wa MSCB, ambaye anhusika na nishati ya ziada ya  umeme katika sehemu hiyo, hakupatikana kwa maoni.
Imetafsiriwa na Dinah Gahamanyi"
"Je, maji yaliyochujwa ni bora kuliko maji ya bomba? - bbc news swahili","Chanzo cha picha, Alamy
Vichujio vya maji vinaweza kuondoa uchafu kutoka kwa maji ya bomba - lakini ni muhimu kiasi gani na je, vinaweza kusababisha madhara bila kukusudia?
Ikiwa inawezekana, Shima Chin-See ataepuka kunywa maji moja kwa moja kutoka kwenye bomba. Jokofu lake nyumbani ambapo anaishi na familia yake, ina chujio ya maji ambayo imeunganishwa na kichungi kwa ajili ya kusafisha maji kupitia chipu ya urujuanimno iliyopachikwa kwa juu.
""Maji yaliyochujwa yana ladha nzuri,"" anasema Chin-See. ""Kuna harufu ya kemikali kwenye maji ya bomba na hata ukinywa unaweza kusikia.""
Hata hivyo, baadhi ya watu wanamuona wa ajabu akisema hivyo akiwemo mume wake.
Likini imejitokeza kuwa Chin-See hayuko peke yake. Shirika lisilo la serikali la Mazingira lilikusanya watu 2,800 wanaoishi kote nchini Marekani na nusu ya idadi hiyo walisema kuwa maji ya bomba sio salama kwa kunywa huku karibu asilimia 35 ya idadi hiyo wakiwa wanachuja maji yao.
Kulingana na utafiti uliofanywa mwaka 2023 kwa zaidi ya watu 500 nchini Uingereza na Shirika la Sweden linalochuja maji maji ya bomba, asilimia 42 hawaamini au wanapenda ladha ya maji ya bombani.
Robo ya idadi hiyo waliamini kuwa maji yao ya bombani sio safi, yana kemikali na hata bakteria. Matokeo yake ni kwamba, zaidi ya nusu ya wakaazi wa London walisema kuwa wanatumia maji yaliyochujwa.
Watetezi wanasema kuwa kuchuja maji kunaweza kuleta faida nyingi, kuanzia kuondoa sumu na vimelea vya magonjwa hadi kupunguza ugumu na kuboresha harufu na ladha.
Lakini je, maji yaliyochujwa ni bora kwako kuliko maji kutoka kwenye bomba?
Kwa wale wanaopendelea kuchuja maji yao, kuna aina nyingi za kuchuja maji.
Vichungi pia hutofautiana katika aina ya nyenzo ambazo zimetengenezwa na hutumia teknolojia tofauti – kwa mfano, ubadilishanaji wa ioni, ‘Reverse Osmosis’ yaani teknolojia ambayo hutumiwa kuondoa idadi kubwa ya uchafu kutoka kwa maji kwa kusukuma maji chini kwa shinikizo kupitia utando unaoweza kupenyeza nusu,  na kutenganisha kemikali ndio maarufu zaidi - kuondoa maji kutoka kwa molekuli zingine.
""Vichungi tofauti vinaweza kutimiza malengo tofauti,"" anasema Detlef Knappe, profesa wa uhandisi wa kiraia, ujenzi, na mazingira katika Chuo Kikuu cha Jimbo la North Carolina.
Muhimu ni kuelewa kilicho ndani ya maji yako na kama kinahitaji kuondolewa, kisha utafute kichujio kinachofaa kufanya hivyo.
Bila shaka, manufaa ya kuchuja maji ya bomba hutegemea mahali unapoishi duniani.
Katika nchi zinazoendelea ambapo jamii zinatatizika kupata maji safi ya kunywa, ""tatizo kuu ambalo tunahofia ni bakteria kama E.coli na Legionella,"" anasema Brent Krueger, profesa wa kemia na mkurugenzi mwenza wa Global Water Research, taasisi katika Chuo cha Hope cha Michigan.
Maji chafu yanaweza kusababisha ugonjwa wa kuhara, ugonjwa unaozuilika ambao unaua takriban watu milioni moja kila mwaka, karibu nusu yao wakiwa watoto chini ya miaka mitano.
Vichungi vya maji, hata hivyo, vinaweza ""kuwa vizuri sana katika kuzuia bakteria,"" anasema Krueger, ambaye timu yake imeongoza juhudi hizo katika eneo la Amerika ya Kusini.
Katika jaribio moja, waliweka vichungi katika nyumba kwenye vijiji 16 vya Jamhuri ya Dominika.
Hii ilisababisha matukio ya kuhara kupungua kutoka asilimia 25.6 hadi chini ya asilimia 10, na kusababisha athari zingine. ""Watoto hukosa Kwenda shule kidogo, na watu wazima hukosa kufanya kazi kwa siku kadhaa zenye kusaidia kuleta kipato kwa familia pia,"" anasema Krueger.
Chanzo cha picha, Getty Images
Suala jingine ni madini ya risasi yanayoruhusiwa katika mabomba, lakini mara nyingi hali huwa mbaya hasa katika nyumba za kitambo na inaweza kuwa tatizo.
""Mabomba yenye kutu ni tatizo kubwa. Ninaona sumu nyingi ya madini ya risasi kutoka kwa mabomba ya maji ya zamani,"" anasema Nirusa Kumaran, daktari huko London na mkurugenzi wa matibabu wa kituo cha ustawi HUM2N.
Katika hali hizi, vichungi vinaweza kusaidia kuondoa madini ya risasi kutoka kwa maji.
Zaidi ya hayo, Kumaran anasema inaweza kuwa njia ya kipekee kuzuia sumu na kemikali zingine zilizopo kwenye maji.
Sumu moja katika maji ya bomba ambayo inatia wasiwasi baadhi ya wataalam ni kundi la zaidi ya kemikali 15,000 zinazotengenezwa na binadamu zinazoitwa PFAS.
Pia huitwa ""kemikali za milele"" kwa sababu zinaendelea kuwepo katika mazingira bila kuharibika, PFAS inahusishwa na maswala mengi ya kiafya, pamoja na saratani, uharibifu wa ini na kupungua kwa uzazi.
Chanzo cha picha, Getty Images
""Tuna wasiwasi juu ya viwango vya chini sana vya kemikali kwa sababu PFAS fulani inaweza kujilimbikiza katika mwili wa binadamu kwa njia ya kushangaza,"" anasema Knappe.
""Kuna viwango vya chini vya PFAS katika karibu vyanzo vyote vya maji kote ulimwenguni kwa sasa.""
Kwa mfano, angalau PFAS moja iligunduliwa katika sampuli za maji ya kunywa zilizochukuliwa kutoka kwa makampuni 17 kati ya 18 ya maji ya Uingereza mwaka wa 2023.
Nchini Marekani, PFAS inapatikana katika asilimia 45 ya maji ya bomba, na sita katika kila watu 10 wanaaminika kuathiriwa na kemikali.
Kwa bahati nzuri, vichungi vya maji vinaweza kusaidia kuondoa kemikali hizi hatari.
Ingawa vichungi vinaweza kusaidia katika kuondoa kemikali hatari kutoka kwa maji, wakati mwingine huondoa madini yenye faida pia.
Hizi ni pamoja na magnesiamu na kalsiamu, madini ya chuma na manganese, ambayo huondolewa ili kufanya maji kuwa laini na kuzuia kubadilika kwa rangi.
Vichungi vinaweza pia kuondoa madini ya floraidi, ambayo baadhi ya manispaa huongeza kwenye maji ya bomba ili kusaidia kukabiliana na kuoza kwa meno.
Baadhi ya watu hunyunyiza chumvi kidogo ya bahari kwenye maji yao yaliyochujwa, hata hivyo kwa sasa hakuna ushahidi kwamba hatua hii ni nzuri katika kuongeza madini yaliyopotea.
Lakini kwa kweli, ni muhimu zaidi kupata madini haya muhimu kwa lishe yako, Kumaran anasema. ""Hatupaswi kutegemea maji yetu ya kunywa kama chanzo kikuu cha madini.""
Mwisho wa siku, kuamua kutumia kichujio cha maji au kutotumia inatokana na kuelewa aina ya maji katika eneo lako, pamoja na unavyotaka mwenyewe na kiwango cha kukubalika cha kile kilicho ndani ya maji hayo."
Afya: wanasayansi wako mbioni kutengeneza mkate wenye afya zaidi - bbc news swahili,"Chanzo cha picha, BBC/Kevin Church
Wanasayansi wanajaribu kuunda aina mpya ya mkate wenye afya. Mradi huo umefadhiliwa na serikali ili kuboresha manufaa ya kiafya ya chakula hicho cha Uingereza.
Watafiti wanapanga kuongeza kiasi kidogo cha mbaazi, maharagwe na nafaka kwenye mchanganyiko wa mkate, pamoja na baadhi ya vitamini ambavyo kawaida huondolewa kutoka unga mweupe.
Watengenezaji mkate wamejaribu kufanya mikate meupe yenye afya zaidi hapo awali kwa kuongeza pumba kwenye unga wao, lakini wateja wao hawakupenda ladha na umbile lake.
Mradi wa utafiti bado uko katika hatua za awali.
Dk Catherine Howarth wa Chuo Kikuu cha Aberystwyth, mmoja wa viongozi wake wa utafiti, anasema wanasayansi wameanza kuchambua kwa kina muundo wa kemikali za unga mweupe.
Alisema kuongeza viwango vya lishe huku ladha ikibaki kuwa nzuri. Wanasayansi wanajaribu kuunda aina mpya ya mkate wenye afya lakini uonekane na ladha yake iwe kama mkate mweupe.
Tunataka kujua ni vitamini na madini gani hasa hupotea wakati wa kusuaga,"" alisema Dk Howarth.
""Kwa kutumia nafaka nyingine tunaweza kuongeza kiwango cha madini ya chuma, zinki na vitamini na muhimu zaidi nyuzinyuzi, kwa sababu mkate mweupe una nyuzinyuzi kidogo sana, ambazo ni muhimu sana kwa afya njema.""
Mara tu Dk Howarth atakapokuja na viungo hivyo, Chris Holister, meneja wa ukuzaji wa bidhaa wa kampuni ya kutengeneza unga ya Gloucestershire Shipton Mill, atavigeuza kuwa mkate.
Hatua ya mwisho itakuwa kujaribu mkate mpya kwa watu ili kuona kama wanaweza kuutofautisha na mkate mweupe iliyopo kwenye maduka makubwa.
Chanzo cha picha, BBC/Kevin Church
Inatarajiwa kuwa bidhaa hiyo inaweza kuwa kwenye rafu za maduka makubwa katika muda wa miaka miwili kutoka sasa.
Timu ya watafiti inaamini mbinu yao itafaulu kwa sababu wanaongeza tu safu ya ndani ya mkate, ambayo haina ladha kali na rangi. Wataongeza na nafaka zingine zenye lishe lakini zenye ladha kidogo.
Mkate mweupe lazima uongezwe madini na vitamini kisheria ili kufidia upotevu wa madini na vitamini wakati wa mchakato wa kusafisha.
Lakini Dkt Amanda Lloyd, anaefanya kazi na Dk Howarth na Holister, anaamini matumizi ya viambato asilia yatafanya mkate mweupe kuwa na afya zaidi.
""Ikiwa ubora wa lishe ya mkate wa kawaida itaboreshwa,"" anasema Dk Lloyd, ""basi ubora wa maisha ya watu, afya na ustawi wao yataboreka.""
Tim Lang, profesa wa sera ya chakula katika Chuo Kikuu cha City, ambaye ni mtafiti huru katika timu hiyo ya utafiti, anasema, kazi hiyo inaweza kuwa hatua muhimu katika kuboresha afya za watu.
""Waingereza wamekuwa na mapenzi na mkate mweupe kwa zaidi ya karne moja na wataalamu wa lishe wanatamani watu wengi zaidi wale nafaka ya kutosha,"" alisema. ""Utafiti mpya unaonekana kama njia ya kufanya hivyo.
""Wakosoaji wanaweza kusema utafiti huo utawahadaa watu kula chakula cha kuboresha lishe yao, lakini wataalamu wa lishe watasema haijalishi - ni bora kuwafanya watu wasifurahi lakini uboreshe afya zao!
""Lakini mjadala bado uko wazi kama mbinu hii mpya itafanya kazi,"" aliongeza.
Kulingana na Jumuiya ya Kisukari ya Uingereza (BDA), hatari ya ugonjwa wa moyo, kiharusi na kisukari cha aina ya 2 inaweza kushuka hadi 30% kwa watu ambao hula nafaka nzima mara kwa mara na hatari ya saratani ya matumbo inaweza pia kupungua.
BDA inasema tafiti zinaonyesha 95% ya watu wazima hawali nafaka ya kutosha na mtu mmoja kati ya watatu hali kabisa.
Lakini Chris hafikirii kuwa watu watarudi kula nafaka ya kutosha kama zamani kwa sababu watu wengi wamezoea kula mkate mweupe.
""Mkate mweupe ni wa bei nafuu zaidi kuliko mkate wenye nafaka ya kutosha kwa sababu makampuni yamejipanga kuuzalisha. Na pia ndio ambao watu wengi wameuzoea.""
Imetafsiriwa na Rashid Abdallah"
"Je, kumwaga mbegu za kiume mara kwa mara husaidia kuzuia saratani ya tezi dume? - bbc news swahili","Chanzo cha picha, GETTY IMAGES
Linapokuja suala la afya ya wanaume, saratani ya kibofu cha mkojo inachukua nafasi kubwa. Ni aina ya pili ya saratani inayogunduliwa kwa wingi kwa wanaume duniani kote, ikifuatiwa na saratani ya mapafu.
Kwa sababu tezi dume ni kiungo cha uzazi ambacho kazi yake kuu ni kusaidia kuzalisha mbegu za kiume – yaani majimaji ambayo hubeba manii wakati wa mshindo.
Watafiti kwa muda mrefu wamekuwa wakijiuliza kuhusu athari za mambo ya ngono kwenye saratani ya tezi dume. Je, kumwaga mbegu za kiume hukulinda dhidi ya hatari ya saratani ya kibofu?
Chanzo cha picha, GETTY IMAGES
Kuna ushahidi wa kuunga mkono swali hili. Utafiti uliofanywa katika kipindi cha miaka 33 iliyopita ulionesha kuwa tafiti saba kati ya 11 – ziliona kuna manufaa ya kumwaga mbegu dhidi ya saratani ya tezi dume.
Vile vile, kumwaga manii kunaweza kuogeza kinga ya mwili ya kibofu na kupunguza hatari ya maambukizi – ambayo ndiyo chanzo cha kukuwa kwa saratani.
Kumwaga mbegu za kiume pia kunaweza kupunguza shughuli za mfumo wa neva, na huzuia seli fulani za kibofu kugawanyika, na kupunguza hatari ya kuwa na saratani.
Umri ni muhimu pia. Kumwaga mbegu mara nyingi hutoa kinga zaidi kwa watu kati ya umri wa miaka 20 na 50 na kuendelea. Lakini kuna hatari kwa vijana wa umri wa miaka 20 na chini ya hapo.
Kumwaga manii mengi wakati wa ujana - kibofu bado kikiwa hakijakoma na kuna hatari ya kupata saratani ya kibofu miongo kadhaa baadaye.
Utafiti kutoka Chuo Kikuu cha Harvard nchini Marekani ulionesha kuwa wanaume wanaomwaga manii mara 21 au zaidi kwa mwezi wana hatari ndogo ya kupata saratani ya tezi dume kwa 31% kuliko wanaume wanaomwaga mara nne hadi saba kwa mwezi.
Matokeo kama hayo yalipatikana nchini Australia, ambapo saratani ya tezi dume ilikuwa chini ya 36% kwa wanaume walio chini ya umri wa miaka 70, kwa wanaume waliomwaga mara tano hadi saba kwa wiki, ikilinganishwa na wanaume waliomwaga chini ya mara tatu kwa wiki.
Lakini utafiti mwingine unaeleza kuwa kumwaga mbegu zaidi ya mara nne kwa mwezi kunahesabiwa ni kumwaga mara kwa mara na hilo hutoa kinga kwa rika fulani la watu.
Kumwaga mbegu kunaweza kukulinda dhidi ya saratani ya kibofu, lakini pia yawezekana wanaume wanaomwaga manii mara kwa mara wana maisha bora, ambayo hupunguza uwezekano wa kupata saratani.
Kuwa na mzungumko mdogo wa kumwaga mbegu, kunaweza kuhusishwa na kupungua kwa shughuli za kimwili na talaka – hayo ni mambo ambayo yanaweza kuchangia kukua kwa saratani.
Chanzo cha picha, GETTY IMAGES
Homoni ya testosterone, inafahamika kwa kuongeza hamu ya tendo la ndoa, hivyo mwanaume mwenye viwango vya chini vya testosterone anaweza asiwe na hamu ya tendo.
Maoni ya zamani yalikuwa; viwango vya juu vya testosterone kwa wanaume huongeza hatari ya saratani ya kibofu, maoni ya sasa yanaonesha haiongezi hatari hii, na badala yake kiwango cha chini cha testosterone ndicho huongeza hatari.
Wanaume walio na saratani ya kibofu, huonesha kuwa viwango vya testosterone ni vya chini. Hivyo kuwa na homoni nyingi za testosterone hupunguza hatari ya saratani ya kibofu kwa wanaume na kuongeza motisha yao ya kushiriki katika shughuli za ngono.
Utafiti mwingine ulionesha kuwa wanaume ambao humwaga mara kwa mara - wana viwango vya juu vya homoni ya testosterone. Na hawa ndiyo wanaume ambao pia wana hatari ndogo ya saratani ya kibofu.
Shughuli ya ngono na kumwaga mbegu za kiume zina faida kwa kibofu, ikiwa ni pamoja na athari chanya kwenye moyo, ubongo, mfumo wa kinga, usingizi na hisia.
Licha ya kuwa uhusiano kati ya kumwaga manii na saratani ya kibofu haueleweki kikamilifu - na kuna hitaji la kweli la kusoma zaidi – lakini ukweli unabaki kuwa kumwaga ni sehemu ya maisha ya afya kwa mwanaume.
Imetafsiriwa na Rashid Abdallah na kuhaririwa na Florian Kaijage"
‘'dawa za kulevya zilisababisha niache shule ” - bbc news swahili,"Hivi karibuni nilipita sehemu nikakutana na binti, ambaye hajafika umri wangu, anakunywa vinywaji vikali na sigara akiwa na mtoto mdogo hata mwaka mmoja hajatimiza.
Nilipomuita, akaniuliza kwa ukali '‘Wewe mbona unaniita hivyo wewe askari’'?, nilimwambia hapana mimi nimekupenda tu.
Nilimuuliza yeye amezaliwa mwaka gani akajibu mwaka 2001
Nilimjibu, ‘Ila haya unayopitia na mimi pia nilipitia ila haya si maisha’
Aliamua kunisikiliza na mara akaniambia ninakuja sasa hivi, nisiondoke ila ndiyo alikuwa amenikimbia.
Ninatamani sana maisha niliyopitia mimi, binti mwingine asipitie…niliumia sana lakini sikuwa na jinsi na katika mitaa yetu hii duni kuna vijana wengi wanapitia maisha haya, elimu niliyoipata ya maisha ya mtaani ninatamani kuitoa ili mtu mwingine asipite nilipopita…
Hayo ni maelezo ya mwanzo ya Elizabeth Paul Chitesya, mwenye umri wa miaka 29, anayeishi na maambukizi ya virusi vya UKIMWI kwa takribani miaka 10 sasa.
Mimi ni mtoto wa tatu kuzaliwa katika familia yangu ambayo ilibahatika kupata watoto wanne ila wawili walifariki tumebaki watoto wawili wa kike.
Mimi ninajipenda sana na mtu ambaye ni mcha Mungu ingawa ninaweza kusema nilipotea na kuharibu ndoto zangu.
“Sijibrand ila mimi ni mtu ninajipenda sana na ninajivunia kuwa mimi,”.
Nilikuwa ninapenda sana kusoma na ningefanikiwa kumaliza shule nilikuwa natamani sana niwe mhudumu wa ndege ingawa shida nilikuwa naambiwa mimi ni mfupi sana hivyo hiyo kazi siwezi kuipata.
Uhudumu wa kwenye ndege ni kitu ambacho nilikuwa ninakipenda sana nikiona kwenye filamu, ingawa baba yangu alitamani niwe daktari maana hiyo sio kazi ya kupata pesa nyingi.
Baba yangu hakuwa mchoyo wa kunipeleka shule nzuri tu za gharama, lakini niliishia kidato cha tatu na ndoto zangu hazikutimia.
Chanzo cha picha, Elizabeth Paul
Baba alinichukua nikiwa katika umri mdogo baada ya kuachana na mama yangu, akawa ananilea na mama mwingine.
Akili ya kijinga ilianzia nyumbani kipindi cha kuvunja ungo, ninakumbuka, baba yangu alikuwa mkali sana kuna siku alinipiga na pia akaninyoa nywele.
Nikiwa na umri wa miaka 12, kuna siku nilitumwa chakula katika baa na kuchelewa kurudi, hivyo niliogopa niliamua kurudi kwa muuzaji chips ambaye alikuwa rafiki wa baba anisaidie, ili nisichapwe.
Lakini kumbe yule baba alikuwa ananitamani kimapenzi hivyo badala yake aliniambia nisiende, nibaki palepale na mtu aliyetumwa kuja kuniulizia alimwambia sipo na baada ya hapo aliniambia niende kwenye gari yake anipeleke sehemu salama maana ningerudi nyumbani muda huo ningechapwa na akaniambia angeweza hata kuniua.
Alinipeleka kwa rafiki yake, Mikocheni kule ambako kuna nyumba kubwa ya kifahari alikuwa anakaa peke yake.
Aliniacha hapo akasema atakuja kunichukua baada ya siku mbili maana anatafuta nauli ili anipeleke Tanga, kwa kuwa baba yake anamtafuta na kuna mtu alimwambia alimuona nyumbani kwake.
Aliponipeleka Tanga, tukawa na mahusiano mimi na yeye.
Wakati huo nilikuwa mdogo hata mambo ya mahusiano sikuwa najua lakini niliona yule baba ndiye msaada wangu.
Aliniacha Tanga, nikae na ndugu yake ambapo huyo mdogo wake alikuwa ananitongoza pia. Sikuwa na simu na nilikuwa hata elimu ya msingi sijamaliza, maisha yalianza kuwa magumu tena.
Maisha yalikuwa magumu sana nikiwa Tanga, maana hata akituma pesa inafika kwa mdogo wake, hivyo hata kula yangu ilikuwa ngumu, nikaona bora nirudi nyumbani nikachapwe na baba maisha yaendelee.
Kuna siku niliomba dada mmoja kumpigia yule baba aliyenipeleka Tanga, nikamwambia anitumie pesa kwa namba ya huyo dada, hapo ikawa ndiyo niliponea.
Nilibahatika kutoroka kurejea Dar es Salaam  ila nilipofika kituo cha basi nikakutana na jirani yetu aliyeniambia ninatafutwa sana mpaka kituo cha polisi.
Sasa niliposikia kituo cha polisi nikapata hofu, nikaogopa tena kurejea nyumbani.
Chanzo cha picha, Eliza
Ila wakati ninajitafakari, kuna dada alikuja akaniambia, Nakumbuka alikuwa anaitwa Hawa, yeye alikuwa mkubwa kwangu, akaniambia niache ujinga kusoma hakulazimishwi, hivyo niende naye niwe rafiki yake.
Ila kumbe mwenzangu michezo ya kushiriki na wanaume ili kupata pesa alikuwa ameanza muda na nilikuwa sijawahi kufanya hiyo kazi ya kujiuza. Yule baba alikuwa ananishikashika tu ila hakuwahi kulala na mimi.
Ila nikiwa na Hawa, ilinichukua kama miezi mitatu ndiyo wazazi wangu walinipata. Niliporudi nyumbani, nilipelekwa polisi na mwisho nilimuomba baba anipeleke shule ya karibu na kwa mama huku Temeke eneo la Yombo dovya.
Nilifanya mtihani na kufaulu kidato cha kwanza, licha ya kutokuwa na cheti cha darasa la saba.
Hivyo nikaanza maisha mapya ya kukaa kwa mama nikawa nimehama Mbezi kwa baba.
Nilisoma vizuri kidato cha kwanza na cha pili, ila nilivyoingia kidato cha tatu nilianza maisha mengine kabisa ambayo naweza kusema hayakuwa maisha kabisa.
Nikiwa na umri wa miaka 15, nilijikuta nipo katika jinamizi la uraibu wa dawa za kulevya na kukatisha masomo yangu.
Kuiga ndiyo kunatuponza sana, uhuru na marafiki ndiyo kuliniponza na wakati huo nilikuwa nakaa na mama tu.
Nilianza na sigara, na hata shule yetu ilikuwa haina ukuta, nilikuwa nasifiwa nina akili na nilikaribishwa ili kuwa na marafiki.
Kidogo kidogo nikaanza na mimi nikaanza kuvuta bangi. Ulinzi ulikuwepo ingawa shule hizi za ndani ndani, ni ngumu sana. Mama alianza kuhoji mbona huli, unafifia na nikaanza kuwa mkali.
Juhudi za masomo zilipungua, mama alikuwa anaongea sana na mwisho shule nikaacha.
Baba alipunguza mahusiano na mimi kwa kuwa hakutaka nije kukaa huku Temeke.
Mama mlezi alikuwa mzuri tu tena sana ila ni mimi tu nilikuwa nataka kuja kwa mama yangu ili nipate uhuru. Sababu kubwa ya mimi kuacha shule ilikuwa ni makundi ya marafiki, siwezi kusema mtu yeyote yule kuwa chanzo cha mimi kufikia hapa.
Niliona shule inanipotezea muda kabisa, bora nifanye mambo yangu.
Kilichonigharimu mimi ni uhuru na ujinga wangu binafsi.
Wengi sana tuliibomoa misingi, yani kama tungekuwa tunapanga maisha vizuri tusingepotea. Sijui hata aliyeniambukiza virusi vya UKIMWI ni nani.
Sijui kama nilipata wakati natumia dawa au wakati niliposhiriki ngono na mtu maana afya yangu ya akili haikuwa sawa.
Nilikuwa najiita ‘sista doo’ natamani kuwa fulani lakini nilianguka, ila pia hata sasa najivunia kuwa mimi na nashukuru nilipofika.
Unyanyapaa ni mwingi sana, mtu akikuona unakunywa dawa huwa watu wanakosesha amani. Mwanzoni nilikuwa natengwa hata nyumbani, hata wakati wa kula ila sasa ninajiamini.
Nimefanya hadi nyumbani sasa wananiona ni mmoja wao, tunaweza kula pamoja na sijihisi vibaya na kujihisi nguvu zaidi ya kusonga mbele kumlea mtoto wangu. Yaani nimefikia kipindi ambacho hata mtu akiongea, siumii kwa kuwa ni mimi na maneno ya watu hayawezi kuninyong’onyeza.
Chanzo cha picha, Elizabeth
Mtoto wangu amekuwa mkombozi wangu.
Nina mtoto wa miaka minne ambaye, mimi ninafanya jukumu la baba na mama.
Ninashukuru binti yangu mwenye miaka minne ni mzima wa afya na anaendelea vizuri. Nilihakikisha ninafuata muongozo wote wa kumlinda mwanangu tangu nikiwa mjamzito na ninashukuru yuko vizuri.
Baba wa mtoto pia, nilimlinda maana hata sasa nikipata mwenza lazima nimjulishe hali yangu, maana sitaki kumuambukiza mtu yeyote kwa maksudi, mateso niliyopitia sitaki mwingine apitie.
Ila lazima nikiri kuwa mtoto wangu alinipa mwanga mpya wa kuishi maisha mapya na kutaka kufanikiwa kama wengine.
Kutokana na mazingira aliyokuwa nayo ni kama siamini,
mwanzo kula, kuoga ilikuwa tatizo maana hata baba yake alimsusa alisema sitaki kumuona akifa mniambie nije kuzika.
Nilikuwa nawaza hivi mimi nimezaa nini? Nilikuwa najuta sana sana
Ninamshukuru Mungu tu kwa sasa, naweza kumuachia hata nyumba lakini zamani ilikuwa huwezi kumkaribia kabisa. Ninajiona nimepumzika sana sasa, maana maisha yangu yote ilikuwa ni kukimbizana mitaani na hospitalini, alisema Mama Elizabeth.
Mhariri: Florian Kaijage"
Kwanini dhana kwamba saratani inaua inaweza kudhuru afya yako - bbc news swahili,"Na Christine Ro,
Mwandishi wa Makala
Chanzo cha picha, Getty Images
Kuwa na saratani sio kwamba sasa umehukumiwa kifo,  lakini ni imekuwa kawaida watu wengi huamini hivyo.
Leonora Argate alipopata uvimbe kwenye titi lake, jambo la kwanza alilohisi lilikuwa hofu. Aliwaza, ""Saratani haionekani kuwa na tiba, sivyo?""
Argate, mwenye umri wa miaka 64 ambaye anaishi nyumbani kwake na watu wengine tisa na mmiliki wa sari-sari (duka dogo la bidhaa za rejareja ) huko Taguig, Ufilipino, alisita kutembelea kituo cha afya ili kuthibitisha kile alichoshuku.
Ilichukua karibu mwezi mmoja kabla ya kukubali kwenda kuchunguzwa. Na baada ya kugunduliwa ana saratani ya matiti, hakufika hospitalini kwa ajili ya kupata ushauri wa upasuaji. ""Kwa kweli sikutaka kupata matibabu kwa sababu niliogopa,"" anaeleza. Binamu yake alikuwa amefariki kutokana na saratani licha ya kufanyiwa upasuaji.
Jirani wa Argate pia alikuwa amepatwa na saratani na akampeleka kwa daktari.
Wasaidizi wa wagonjwa (Patient navigators)  ni wahudumu wa afya au kijamii ambao huwaongoza wagonjwa kupitia hatua mbalimbali za kukabiliana na hali ya kiafya, ambayo inaweza kujumuisha kuwaunganisha na usaidizi wa kifedha na usafiri.
Jiji anakoishi Argate, Taguig, lina mpango wa usaidizi wa wagonjwa kwa watu walio na saratani ya matiti, kwa ushirikiano kati ya maafisa wa afya na Wakfu wa iCanServe.
Saratani ya Argate ilipitia hatua kadhaa. Lakini kufuatia upasuaji, tiba ya mionzi na dawa, sasa yuko katika hali ya kutoweka au kuisha kwa seli za saratani.
Mabadiliko haya ya kimwili yameambatana na mabadiliko ya mtazamo wake kuhusu saratani. Hapo awali alihisi kutokuwa na tumaini juu ya ugonjwa huo - kama watu wengi wanavyohisi, kote ulimwenguni.
Wanasaikolojia, wahudumu wa afya na wengine wamekuwa wakichunguza jambo hili, linalojulikana kama kifo cha saratani, ili kuelewa ni kwa nini hali hii ni endelevu na kuwasaidia watu kuchukua hatua mapema.
Matumaini ni kwamba siku moja utafiti huu unaweza kuokoa maisha.
Imani  kwamba saratani inaua imekuwa ngumu kuifafanua. Inafikiriwa kwa ujumla kama imani kwamba matokeo hayawezi kubadilishwa.
Kwa Oscar Esparza-Del Villar, profesa wa saikolojia katika Chuo cha Universidad Autónoma de Ciudad Juárez huko Mexico,  anasema kile ambacho watu wengine hukiita kuwa kifo kinaweza kutengwa na mambo yanayohusiana kama vile kutokuwa na msaada na imani katika udhibiti wa kimungu .
Watafiti waligundua kuwa hatari na mambo haya yanayohusiana, ni kutokuwa na uwezo ambao huathiri mtu kiafya zaidi.
Imani kuwa saratani inaua inaweza kuwa na misemo tofauti sana katika tamaduni tofauti, lakini inaonekana ulimwenguni kote katika viwango tofauti. Esparza-Del Villar alishirikiana na utafiti wa nchi sita wa kuhusu imani kwamba saratani inaua.
""Tulishangazwa na idadi kubwa ya watu wa Ujerumani walikuwa katika kundi lililokuwa na kiwango cha juu cha watu wenye imani kuwa saratani inaua,"" Esparza-Del Villar anaelezea - zaidi ya Ghana, Kenya, Mexico, Nigeria au Uswizi. Hii ilikuwa kinyume na baadhi ya mitazamo kwamba saratani inaua  ilikuwa ya kawaida zaidi katika nchi za kipato cha chini na cha kati.
Hii inaonyesha  kwamba tathmini za kisaikolojia za imani kuwa saratani inaua zinapaswa kubadilishwa katika tamaduni tofauti. Esparza-Del Villar na wenzake waliunda kipimo cha kwanza cha kupima  imani kuhusiana na  kifo cha saratani  ambacho kitatengenezwa kwa wakati mmoja katika lugha za Kihispania na Kiingereza .
Chanzo cha picha, Getty Images
Labda cha kushangaza, imani ya kufa inaweza kuwa na faida fulani. Katika utafiti na wahamiaji karibu na mpaka wa Mexico na Marekani , ""wale walio na hatari kubwa ya kufa waliripoti viwango vya chini vya msongo wa mawazo  na wasiwasi,"" Esparza-Del Villar anaelezea. ""Ilikuwa kama sababu ya kinga kwao."" Hakika, fimani ya kufa inaweza kutoa hisia ya katika kipindi kigumu.
Lakini, kuna uhusiano kati ya kifo na tabia zinazoweza kudhuru, haswa kuhusiana na saratani. Imani ya kifo imehusishwa na viwango vya chini vya uchunguzi wa saratani ya utumbo mpana nchini Ireland .
Nchini Ghana, baadhi ya watu wanasema kwamba hatima haiwezi kubadilishwa wanapokataa matibabu ya saratani ya matiti .
Nchini Marekani, watoto hutumia mafuta kidogo ya kuzuia jua wakati wazazi wao wana hatari na wana historia ya familia ya saratani ya ngozi- melanoma.
Nchini Ufilipino, “mielekeo ya kiafya ni ya kawaida,” anaripoti Janine Pajimna, mtaalamu wa mafunzo katika Kituo cha Matibabu cha St. Luke katika Jiji la Quezon, Ufilipino.
Yeye na wenzake hivi majuzi walitaja hatari ya saratani kama mchangiaji wa viwango vya chini sana vya uchunguzi wa saratani ya shingo ya kizazi nchini Ufilipino, ingawa inagunduliwa kwa kutumia kipimo cha bei ya chini kabisa.
Kuna msemao wa Kifilipino usemao - kung oras mo na, oras mo na , ambao Pajimna anautafsiri kama ""wakati ni wakati wako, wakati wako umekwisha."" Anahisi kwamba hisia hizo zinaweza kuwa na madhara.
""Taarifa hii ina makosa sana kwa njia ambayo baadhi ya wagonjwa wa Ufilipino hawatatafuta ushauri au kufuata matibabu ya kuokoa maisha ambayo yanaweza kurefushwa na/au kuboresha ubora wa maisha yao,"" Pajimna anasema. ""Ni sawa na kukubali tu hatima zao bila kufanya chochote kwa sababu hiyo ndiyo imani yao,"" anasema.
Ugonjwa wa saratani una pande mbili , anasema Laura Marlow, mtafiti mkuu katika Kitengo cha Sayansi ya Tabia ya Saratani katika Chuo cha King's College London nchini Uingereza. Moja ni kuepukika: wazo kwamba nguvu za nje husababisha saratani na haiwezi kuzuiwa .
Nyingine ni kutopona: imani kwamba ikiwa mtu ana saratani atakufa kutokana nayo .
Linapokuja suala la kutoweza kuepukika, usemi mmoja wa imani mbaya ambao Samuel Smith, profesa wa tabia ya saratani  katika Chuo Kikuu cha Leeds nchini Uingereza anasema  unatoa  taswira kwamba ni ugonjwa hatari .
Kutoweza kuepukika ni sehemu moja ya hatari ya saratani, lakini ""kipengele cha kutoweza kupona ni kile tunachotaka kushinda,"" Marlow anasema, kwa sababu katika hali nyingi huo sio ukweli tena.
Kinyume na hili, Smith asema, ""ujumbe kuhusu saratani umekuwa thabiti kwa kiasi kuhusiana na viambishi vya mazingira kwa miaka mingi: usivute sigara, punguza unywaji wako wa pombe (hakuna iliyo bora zaidi), kudumisha uzito mzuri, kudumisha lishe bora, na kufanya mazoezi ya mwili.""
Bado, kwa watu wengi, ""neno saratani linamaanisha kifo,"" Malgorzata Polnik anasema. Polnik alikuwa muuguzi wa saratani kabla ya kuwa mtaalamu wa magonjwa ya akili huko Devon, Uingereza, ambako anaendelea kuwahudumia  wateja wengi wenye  saratani.
Katika uzoefu wake, wagonjwa wengi huacha kwenda kupata ushauri wa kimatibabu mara tu wanaposikia neno saratani.
Inaweza kuwa vigumu kusikia kitu kingine chochote - kama vile ukweli kwamba baadhi ya aina za saratani kimsingi ni magonjwa sugu, ambayo yanaweza kudhibitiwa vyema ikiwa yatapatikana mapema vya kutosha. ""Ninaona kwamba kwa mgonjwa anayesikia neno hili lenye nguvu, husababisha mchakato mzima wa kutafakari na labda hawi tayari mara moja kuzungumzia juu ya matibabu yote,"" Polnik anaelezea.
Chanzo cha picha, Getty Images
Kwa kweli kuna vizuizi vingi vya kiutendaji na vya kimuundo vya kupata utambuzi au matibabu ya saratani. Lakini kulingana na mtu, majibu ya utambuzi na hofu ya tisho hili la kiafya inaweza kuwa muhimu vile vile, Smith anasema. Hii ni pamoja na wasiwasi wa saratani, hofu na imani ya kifo kuhusu saratani.
""Sote tunashikilia imani hizi kwa kiasi fulani,"" anasema Smith.
Mnamo 2015 aliandika kuhusu  utafiti wa Marekani ambao uligundua kuwa 66% ya washiriki walidhani kwamba kila kitu husababisha saratani, na 58% yao walihusisha  moja kwa moja saratani na kifo. Hii ni licha ya viwango vya maisha ya saratani kuongezeka kwa wakati , hasa katika nchi tajiri kama Marekani.
Marlow anaamini kwamba ""vitu kama vile  kifo ni hatari katika    hatua ya awali ya saratani ,"" ambapo watu huepuka kufikiria juu ya mambo kama uchunguzi wa saratani. ""Sio lazima wavumilie mambo mengine yote ambayo tunapaswa kuweka ili kusaidia watu kuweza kushiriki katika tabia hizi."" Lakini vipengele vyote hivyo vinahitaji kushughulikiwa ili kuboresha matokeo ya afya.
Polnik anapofanya kazi na wagonjwa wanaoamini kwamba saratani yao itawaua, yeye huzingatia kuuliza maswali badala ya kutoa taarifa. Kwa mfano, anauliza jinsi mawazo iwapo Mawazo  hayo yanavyofaa, na kama yana msingi wa kweli. ""Mapema au baadaye, huwa tunafikia hitimisho kwamba imani haina msingi,"" Polnik anasema. Kisha anaweza kuuliza ikiwa imani kama hizo zinawasaidia wagonjwa wake kutatua mizozo yao, au ikiwa inawazidishia wasiwasi walionao.
Aina hii ya mbinu ya hatua kwa hatua husaidia kupunguza mzigo wa mawazo unaowalemea kuhusiana na ugonjwa.
Imani zina nguvu lakini hazieleweki vizuri kila wakati. Kwa mfano, imani ya kidini sio sababu kuu inayofanya watu waaminifu wanaweza kuepuka hatua fulani za afya, kama inavyofikiriwa nyakati nyingine.
Kwa hakika, katika baadhi ya matukio mahudhurio ya huduma za kidini huhusishwa na uchunguzi zaidi dhidi ya saratani .
Pajimna anasema kuwa usawa ni muhimu. Ingawa baadhi ya watu wanaona kwamba imani ina manufaa kwa afya yao ya akili, baadhi ya watu huichukulia kwa kupita kiasi na huona ushahidi wa kisayansi kuwa ni batili, anasema. ""Mtazamo huu unatumika kama kikwazo kwa tabia muhimu za kutafuta afya, kama vile kufanyiwa uchunguzi wa saratani wa mara kwa mara na kupokea chanjo za kuokoa maisha,"" anasema Pajimna.
Zaidi ya dini, sababu ambayo inaelezewa kwa kiasi kikubwa kifo cha saratani ni elimu . Bila shaka, elimu na elimu ya afya inaweza kuhusishwa na mambo mengine kama vile jinsia, kipato, na kabila , lakini baadhi ya utafiti unapendekeza kuwa mambo haya pekee hayatoshi kuelewa kwa ni nini imani ya kifo cha  saratani imeenea sana katika vikundi fulani.
Mahala ambapo huduma ya afya haipatikani  hatari ya saratani haishangazi, anasema Smith. Katika mazingira haya, saratani inaweza kusababisha  viwango vya juu vya vifo kwa sababu mara nyingi hugunduliwa katika hatua ya baadaye au matibabu machache hupatikana.
Bila elimu, itakuwa rahisi kuwa na maoni yasiyofaa, lakini kwa kweli watu wanaweza kuboresha nafasi zao za kuishi kwa tabia rahisi kama vile kwenda kuchunguzwa.
""Ni muhimu  kujaribu kushughulikia hilo na kujaribu kuhakikisha kuwa watu hao katika jamii wanaelewa kuwa sio jambo lisiloepukika,"" anasema Smith. Na hapo ndipo hadithi chanya zinahitajika hasa.
Chanzo cha picha, Getty Images
Smith anatoa maoni kwamba imani kuhusu kifo cha saratani inapaswa kushughulikiwa sio tu kwa kiwango cha mtu binafsi, lakini pia katika kiwango cha jamii, ili kuhimiza uelewa wa umma wa saratani. ""Kukutana na watu wanakoishi badala ya kuwatarajia waje kwako inaweza kuwa njia mojawapo ya kushughulikia hili,"" anasema Smith.
Kwa mfano, taasisi  inayohusika na saratani ya utumbo nchini Uingereza,Bowel Cancer UK huandaa maonyesho ya barabarani nje ya maeneo kama vile maduka makubwa, ambapo watu wanaweza kutembelea na kujifunza zaidi kuhusu saratani ya utumbo.
Marlow anasema kuwa na uwezo wa kuzungumza na wataalamu wa afya kwa njia ya mazungumzo zaidi katika matukio kama vile maonyesho ya barabarani ni muhimu hasa ""wakati watu wana ujuzi mdogo wa kiafya na wanaona vigumu kupata maana kwa kutumia  mawasiliano ya maandishi"".
Kwa ujumla, kwa sababu viwango vya elimu ni jambo muhimu zaidi katika hatari ya saratani, kupunguza tofauti za kielimu kunaweza kusaidia kushughulikia usawa mwingine unaoathiri afya.
Mbinu nyingine ni kukabiliana na ukosefu huo wa usawa katika upatikanaji wa huduma za afya wa ana kwa ana. Ingawa kurekebisha mifumo yote ya elimu na afya ni lengo kuu, pia kuna njia ndogo za kushughulikia tofauti katika viwango vya elimu, kama vile kutumia picha na lugha inayoweza kufikiwa katika nyenzo za elimu kuhusu saratani.
Inaweza pia kusaidia kwa wagonjwa kushiriki hadithi zao wenyewe, kama Argate anavyofanya. Aliweza kudhibiti hofu yake kwa msaada wa familia yake pamoja na wahudumu wa mgonjwa, ambao walikuwa wakipiga simu na kumtembelea nyumbani.
Haya yote yalisaidia kuunganisha hali halisi ya kihisia, kifedha na kimatendo ya kuishi na saratani. Huko Ufilipino, wagonjwa walio na wahudumu wa kushughulikia wagonjwa wana uwezekano mdogo wa kuacha matibabu ya saratani .
Sasa, Argate anasema, ikiwa mtu mwingine aliye na saratani atamwambia kwamba hataki  kwenda kwa daktari, ""Nitamwambia asiogope kutafuta matibabu kwa sababu kuna mtu anatusaidia.""
Imetafsiriwa na Dinah Gahamanyi"
Afya: faida za muhogo kiafya - bbc news swahili,"Chanzo cha picha, GETTY IMAGES
Ukitembea katika jijini la Dar es Salaam, mojawapo ya vitu utakavyoviona barabarani ni pamoja na wanawake wanaouza mihogo mibichi. Wauzaji hawa huwalenga sana wanaume na vijana.
Wakati wa janga la Uviko 19 na matatizo ya kiuchumi, Rais Yoweri Museveni wa Uganda aliwataka watu wake kugeukia mlo wa mihogo kama mbadala wa kupanda kwa bei ya ngano wakati ambao gharama ya maisha duniani kote ilipanda.
Muhogo ni chakula muhimu duniani. Barani Afrika ni muhimu zaidi kwa kuwa muhogo unaweza kupandwa katika udongo ambao hauna rutuba nyingi na hata katika eneo ambalo halina mvua ya kutosha.
Zao hilo linalostahimili ukame pia linatajwa kuwa na faida za kiafya. Muhogo unaelezwa kuwa na virutubishi vingi. Ni chakula namba tatu kwa wanga baada ya mchele na mahindi.
Chanzo cha picha, GETTY IMAGES
Jules Kouassi, Daktari wa Afya ya Umma na mtaalamu wa lishe, kutoka Ivory Coast, anasema muhogo ni chakula muhimu, kwa sababu unaweza kuliwa na kila mtu na kuna njia tofauti za kutayarisha chakula hicho.
Anasisitiza, kwa vyovyote vile unavyotaka kuandaa muhogo, unapaswa kukumbuka muhogo hauliwi mbichi, kwa sababu una kemikali ndani yake.
Anasema unapaswa kuupika muhogo kwa usahihi. Kwani sio tu mizizi yake ndio yenye faida, hata majani ya muhogo pia yana faida.
''Majani na miziz yana vitamini A, B, C, E kwa wingi - pia hutoa virutubisho vingine kama vile magneshiamu, maadini ya chumvi, chuma na kalshiamu,'' anasema Dkt. Kouassi.
Chanzo cha picha, GETTY IMAGES
“Kuna wanga mwingi kwenye muhogo - ni kama 70% ya muhogo ni wanga, kwa hivyo hufanya mwili kuwa na nguvu za kutosha,” anasema Dkt. Kouassi.
Muhogo una faida sana kwa kwa watu wanaofanya kazi nzito ambayo hutumia nguvu nyingi,"" anasema Dkt. Kouassi.
“Muhogo pia husaidia kupambana na shinikizo la damu mwilini na itakusaidia kulala vizuri. Hii ndiyo sababu watu wengi Afrika, wanapomaliza kula muhogo, husema wanataka kulala.""
Kulingana na Dkt. Kouassi, majani ya muhogo yanafaa kusaidia kupambana na upungufu wa damu au ukosefu wa seli nyekundu za damu.
Lakini kwa kuwa kuna mihogo ambayo ina kemikali inayoitwa cyanide ndani yake, ni muhimu kuipika kwa muda mrefu ili kemikali yote itoke.
""Ni lazima uupike vizuri. Na kuumwaga maji,"" anasema Dk. Kouassi.
Chanzo cha picha, GETTY IMAGES
Lakini pia muhogo unaweza kutumika kutengeneza chakula kingine. Unga wa muhogo hutumika kutenegeneza ugali, vipopoo, keki, uji, mandazi na mitindo mengine mengi ya upishi.
Sandrine Tchoni kutoka jiji la Douala, nchini Cameroon anasema, huchemsha muhogo kisha hula na chakula maarufu Afrika Magharibi cha okok.
Katika maeneo ya Afrika Mashariki, hasa maeneo ya pwani – muhogo wa kuchemsha mara nyingi huliwa na kitoweo cha samaki.
Pia mtindo mwingine maarufu wa kupika muhogo, ni ule kuukata kata vipande vidogo baada ya kuumenya kisha hupikwa na nazi na baadae huliwa na samaki.
Kwa wanafunzi wa shule muhogo huula ukiwa umekaangwa. Na mara nyingi huliwa na chumvi pembeni au kachumbari.
Pia katika nchi nyingi za Afrika. Majani ya muhogo hupondwa yakiwa mabichi na hupikwa na tui la nazi na kuwa mboga – ambayo unaweza kula hata na wali.
Imetafsiriwa na Rashid Abdallah"
"Je, ni umri gani sahihi wa kuwa mama? madaktari wanasema nini kuhusu hili? - bbc news swahili","Chanzo cha picha, Getty Images
Baadhi ya maswali hayana majibu ya uhakika. Yana majibu mengi. Hutofautiana kutoka kwa mtu mmoja hadi mwingine. Hata hivyo, maswali hayaishi na hivyo kufanya majibu yake kuwa mengi pia.
Mojawapo ya maswali hayo muhimu ni umri gani unaofaa wa kuwa mama?
Pooja Khade Pathak anaishi katika Pune. Anafanya kazi katika sekta ya usimamizi wa wafanyakazi. Aliamua kuwa mwanamke akiwa na umri wa miaka 23 anatosha kuwa mama .
Leo ana umri wa miaka 33 na binti yake ana umri wa miaka 10. Alisema uamuzi huo umechukuliwa kwa umakini. Kulingana naye, ""Kuna ushindani katika kila sekta, kuna  ngazi za uongozi. Kazi yangu haikuwa na ugumu sana na kisha nilifikiri kwamba ikiwa nitapumzika katika kazi yangu, nitapata fursa zaidi za kusonga mbele.
Ni afadhali kuwa mama kwanza kuliko kupata uraibu wa kufanya kazi na kuiachia  katikati."" Nilikuwa nafikiri hivyo.""
""Kitu cha pili nilichofikiria ni afya. Katika umri wa miaka 23, afya yangu ilikuwa katika hali nzuri. Nilihisi kwamba ningeweza kushughulikia mafadhaiko yote na uvumilivu vizuri sana.
Wazo lingine lilikuwa kwamba sikutaka pengo la kizazi kati ya watoto wangu na mimi. Uamuzi huo ulichukuliwa.
Kitaalam, hili ni suala la kibinafsi sana. Lakini ukizungumzia suala la kimatibabu, kuna vita tofauti. Kulingana na Daktari bingwa wa magonjwa ya akili Dkt.  Nandini Palshetkar,  umri  wa kati ya miaka 25-35 ni umri bora wa kuwa mama.
Anasema, ""Kuna matatizo mengi ya kuwa mama baada ya miaka 35. Kwa hiyo, miaka 25 hadi 35 ni miaka 10  inayofaa.
Ikiwa unajaribu kupata ujauzito baada ya miaka 35, ni vigumu sana. Siku hizi, ndoa zinachelewa.
Baada ya hapo, wakati mwingine uamuzi huchukuliwa wa kuwa mama. Lakini kwa kuzingatia hali ya sasa, wasichana wanapaswa kuwa makini sana. Wanapaswa kufanya uchunguzi wa uwazi wa uzazi.
Kuna kipimo kinachoitwa AMH (homoni ya Anti Mullerian) ambapo Idadi ya mayai ya uzazi ya mwanamke inajulikana iwapo inaweza kutapungua, au  kuna hatari kuyahusu. Kwa hiyo, wasichana wanapaswa kuwa makini.""
Dr Chaitanya Shembekar ni mtaalamu maarufu wa magonjwa ya wanawake huko Nagpur ambaye anasema , umri bora wa kuwa mama ni 25 hadi 30.
""Wagonjwa wanaokuja kwetu kwa ajili ya kupata hudumua ya uzazi wa kusaidiwa (IVF) huwa wamepungukiwa na  hifadhi ya ovari (mfuko wa mayai ya uzazi) wanapofikia  umri wa miaka 30,"" anasema.
Katika  umri wa miaka 32, huwa wamepungukiwa sana na mayai ya uzazi . Kwa sasa  tunafuata mtindo wa Magharibi ambapo , msisitizo umewekwa kwenye kazi zaidi
Kwa hiyo, ni tatizo kubwa. Nina maoni thabiti kwamba bila kujali ni watoto wangapi wanataka, mtu anapaswa kujifungua katika kipindi hiki.""
Chanzo cha picha, POOJA PATHAK
Dr Palshetkar anaendelea, ""Uzee wa ovari ni tatizo kubwa siku hizi. Asilimia 30 ya wasichana wanaokuja kliniki yangu wana tatizo hili.
Kuna ndoa za marehemu. Baadaye aliamua kuzaa mtoto. Siku hizi, chaguo la kufungia mayai pia linapatikana.
Chaguo hili pia linakubaliwa na wasichana wengi. Lakini kuna ubaguzi. Lakini nadhani umri wa miaka 25 hadi 35 ni umri sahihi wa kuwa mama.""
Dr. ni ya maoni kwamba chaguo la kufungia mayai haifai sana. Schembaker inaonyesha. Kumekuwa na wimbi la hivi karibuni la kufungia yai.
Makampuni mengi makubwa pia hutoa bima kwa ajili yake. Lakini sio tu ovari lakini pia umri wa mwanamke unapaswa kuzingatiwa hapa.
Unapokuwa na umri, mwili wako una mapungufu.
Uvumilivu ni mkubwa zaidi katika umri mdogo. Uwezo wa kimwili ni wa juu.
Inasemekana kuwa kuzaa ni kuzaliwa kwa pili kwa mwanamke. Kwa sababu matatizo kama kisukari, shinikizo la damu mara nyingi hutokea wakati wa ujauzito. Kwa hivyo ukiolewa mapema na kujifungua mtoto mapema, matatizo haya yataepukwa, anasema Dk. Shembaker.
Chanzo cha picha, Getty Images
Dk Palshetkar anaendelea kusema kuwa , ""Uzee wa ovari ni tatizo kubwa siku hizi. Asilimia 30 ya wasichana wanaokuja kliniki yangu wakiwa na  tatizo hili.
Kuna ndoa za marehemu, ambapo watu huamua kuzaa mtoto kwa kutumia  mbegu za uzazi za watu waliofariki. Siku hizi, chaguo la kutunza  mayai ya uzazu  pia linapatikana.
Chaguo hili pia linakubaliwa na wasichana wengi, lakini nadhani umri wa miaka 25 hadi 35 ni umri sahihi wa kuwa mama.""
Kwa maoni ya Dk. Ni  kwamba chaguo la kuhifadhi mayai ya uzazi halifai sana.
Makampuni mengi makubwa pia hutoa bima kwa ajili yake. Lakini sio tu ovari lakini pia umri wa mwanamke unapaswa kuzingatiwa hapa.
Kadri unapovyokuwa na umri mkubwa, mwili wako unakuwa na  mapungufu. Uvumilivu ni mkubwa zaidi katika umri mdogo. Uwezo wa kimwili pia ni wa juu.
Inasemekana kuwa kuzaa ni kuzaliwa kwa pili kwa mwanamke. Kwa sababu matatizo kama kisukari, shinikizo la damu mara nyingi hutokea wakati wa ujauzito. Kwa hivyo ukiolewa mapema na kujifungua mtoto mapema, matatizo haya yataepukwa, anasema Dk. Shembaker.
Rita Joshi ni mzaliwa wa Mumbai. Anafanya kazi katika sekta ya teknolojia ya mawasiliano  ,IT. Alikuwa na shughuli nyingi katika kazi yake katika umri ambao  kijamii  ni umri wa kuolewa.
Mara nyingi walilazimika kwenda nje ya nchi kwa ajili ya kufanya kazi. Alifunga ndoa akiwa na umri wa miaka 35 kutokana na sababu nyingi. Baada ya kufunga ndoa, walijaribu sana kupata mtoto kwa njia ya  kawaida,  lakini hawakufanikiwa.
Chanzo cha picha, Getty Images
Baadaye, alijaribu kutumia njia ya IUI, IVF, lakini hakuwa na wakati wa kufanya hivyo kwa sababu ya kazi yake.
Hatimaye mnamo Oktoba 2020 alibeba mimba kwa  njia ya IVF. Kwa kuongezea, kwa sababu ya kufanya kazi wakat iwa sheria za corona za kufanyia kazi nyumbani, aliweza kutumia muda unaohitajika kwa matibabu haya na mwishowe akawa mama wa msichana mzuri.
Hadithi ya Rita Joshi ya ndoa ya kuchelewa kutokana na kazi na hivyo basi kuchelewa kupata mtoto  sio ya kipekee kwa Rita Joshi.
Umri wa wanawake ni muhimu kwa sababu ya idadi ya mayai ya uzazi aliyonayo. Kwa miongo kadhaa iliyopita, wanasayansi wamegundua kuwa idadi ya mayai katika mfuko wa uzazi wa  wanawake hupungua  kadri umri unaoongezeka.
Mamilioni ya mbegu za kiume huzalishwa kwa wanaume kila siku. Wanawake wanapozaliwa huwa na mayai milioni 1.
Kufikia wakati wa  hedhi , idadi hiyo hufikia  3,000,000. Kwa umri wa miaka 37 idadi hii inakuwa 25,000 na kwa umri wa miaka 51 idadi hii   hufikia  1000. Kati ya hayo   mayai yenye uwezo wa kuzalisha huwa ni 300 hadi 400 tu.
Kadiri idadi ya mayai inavyopungua umri unavyoongezeka, ubora wa jeni za urithi  na ubora wa vinasaba-DNA katika mayai pia hupungua.
Wasichana huanza hedhi wakiwa na umri wa miaka 13. Katika mwaka wa kwanza au miwili, yai huwa halina uwezo mkubwa wa kukomaa.
Uzazi wa wanawake wengi huishia miaka minane kabla ya ukomo wa hedhi.
Iligundulika kuwa idadi ya mayai katika ovari inategemea hali ya maumbile, anasema Andrea Jurisikova  daktari wa uzazi ambaye amefanya utafiti.
Lakini idadi ya mayai pia inategemea kuongezeka kwa maisha ya wanawake. Idadi ya mayai pia inategemea yatokanayo na kemikali zenye sumu, mafadhaiko.
Pamoja na wingi, ubora wa mayai pia ni suala muhimu. Ubora huu pia hupungua kwa umri unaoongezeka.
Chromosomes pia ina jukumu muhimu katika uzazi. Kulingana na watafiti, hata kama kuna shida katika kromosomu, kuna vikwazo katika uzazi. Kwa kweli, kuna baadhi ya kasoro katika chromosomes. Wanawake wengi wana kasoro zao.
Kwa kawaida  tatizo hili ni la kiwango cha  chini kwa kwa wanawake vijana. Lakini uwezekano kufeli kwa utendaji wake huongezeka kadri  umri unavyoendelea  kuongezeka.
Upungufu wa Chromosom haimaanishi kuwa wanawake hawawezi kupata watoto. Hata hivyo, uwezekano wa mtoto mwenye afya kuzaliwa kutokana na yai linalozalishwa wakati wa hedhi ni mdogo.
Akizungumzia hali ya sasa ya kijamii kuhusu  kuzaa watoto, Dk anasema, ""Siku hizi, hakuna mtu anayefikiria ndoa akiwa na umri wa miaka 25.
Mwanamke anaolewa na kisha anafikiri kwamba tutakuwa na mtoto wakati wowote tunapotaka. Wanafikiri kuwa kwa umri wa miaka 30 bado ni ni vijana sana.
Lakini hawajui kabisa kwamba kwa wakati huo hifadhi ya homoni imepungua kabisa. Wasichana huzingatia kazi zao, kisha kuchelewesha ndoa na kisha tatizo linalofuata linatokea.""
Mume wa Pooja Khade-Pathak alifariki miaka michache iliyopita. Kwa sasa ni mzazi mmoja. Kwa sababu ya uzazi wa mapema, binti yake amekuwa na ana utunzaji mdogo kwa binti yake.
Rita, kwa upande mwingine, ameupokea kwa furaha uzazi wa mapema.
Uamuzi wa kuwa mama ni mkubwa, unaobadilisha maisha. Ikiwa ni kuchukuliwa kwa wakati sahihi, maisha yanaweza kuwa mazuri kabisa.
Imetafsiriwa na Dinah Gahamanyi"
Fahamu dalili za magonjwa manane ya figo - bbc news swahili,"Chanzo cha picha, Getty Images
Kwa mujibu wa utafiti wa hivi karibuni wa Shirika la India la Nephrology, watu milioni 84 duniani kote wanaugua magonjwa mbalimbali ya figo, yaani, mtu mmoja kati ya kila watu kumi duniani ana aina fulani ya ugonjwa wa figo.
Ikumbukwe kwamba kati ya sababu kumi za vifo duniani, ugonjwa wa figo uko katika nafasi ya saba.
Moja ya sababu za kuongezeka kwa magonjwa ya figo ni kwamba magonjwa haya hayazingatiwi kuwa mabaya katika hatua za mwanzo.
Dk.Milli Mathew, ambaye ni mkuu wa Hospitali ya MGM Health Care, anasema mara nyingi umakini huoneshwa kwa ugonjwa wa figo ugonjwa huo unapofikia hatua mbaya.
Kwa hiyo, ni muhimu kuelewa magonjwa ya figo na dalili zake na kumsaidia daktari katika hatua za mwanzo za ugonjwa huo.
Lakini kabla ya kuendelea na maelezo mengine, ni nini na jinsi gani figo hufanya kazi?
Chanzo cha picha, Getty Images
Figo ni moja ya viungo muhimu vya mwili wa binadamu, ambayo kazi yake kuu ni kuondoa taka kutoka mwilini kwa njia ya mkojo.
Kwa kusudi hili, figo hutenganisha vitu kutoka kwenye damu, ambavyo ni hatari kwa mwili wa binadamu, ikiwa ni pamoja na baadhi ya madini yasiyo ya lazima, na kisha damu safi huzunguka katika mwili.
Mtindo wa maisha, lishe, tabia, matatizo ya kijeni, dawa na matatizo mengine yanayohusiana na afya yanaweza kusababisha kushindwa kufanya kazi kwa figo.
Usumbufu katika utendaji wa kawaida wa figo husababishwa na magonjwa fulani. Hatari kubwa katika suala hili ni kwamba ugonjwa huo haujatambuliwa katika hatua za mwanzo na baadhi ya dalili zake hazionekani kabisa.
Dk Milli Mathew anasema, kadiri ugonjwa unavyoendelea, dalili huonekana na unaweza kuelewa maendeleo haya kupitia uchunguzi na vipimo vya afya pekee.
Hebu sasa tuambie ni magonjwa gani ya kawaida ya figo na dalili zake.
Chanzo cha picha, Getty Images
Aina hii ya ugonjwa wa figo hudumu kwa muda mrefu na mara nyingi huwapata watu wenye kisukari au shinikizo la damu.
Katika hatua za mwanzo za ugonjwa huu, hakuna dalili zinazoweza kuonekana, lakini jambo muhimu ni kwamba ugonjwa huu unaweza kuponywa kwa matibabu sahihi.
Dalili zake ni: kutapika, kukosa hamu ya kula, kuvimba miguu na viungo, matatizo ya kupumua, kukosa usingizi na kujisaidia haja ndogo kidogo.
Mawe ya figo kimsingi ni madini ambayo hujilimbikiza kwenye figo na kuwa na muonekano wa mawe.
Kulingana na wataalamu wa matibabu, baada ya jiwe moja au mawili kuundwa, kwa mara ya kwanza hakuna dalili na mgonjwa hana matatizo yoyote makubwa.
Tatizo hili husababishwa na unywaji wa maji kidogo, unene kupita kiasi, lishe isiyofaa na mtindo wa maisha.
Watu wanaougua ugonjwa huu hupata shida kupata haja ndogo au kuwa na damu kwenye mkojo. Watu walioathirika wanalalamika kwa maumivu kwenye eneo la figo lenye jiwe.
Chanzo cha picha, Getty Images
Kwa mujibu wa utafiti, kila mtu wa tatu mwenye kisukari anaugua ugonjwa wa figo na figo zao kushindwa kufanya kazi.
Ugonjwa huu ni wa kawaida zaidi kwa watu ambao hawana udhibiti wa ugonjwa wa kisukari.
Dalili zake ni pamoja na maumivu ya mguu, uchovu, kupoteza uzito, upele wa mwili, na kutapika.
Mbali na ugonjwa wa kisukari, ugonjwa unaoharibu figo ni shinikizo la damu, kutokana na mishipa ya damu kwenye figo kuharibika na kazi yake ya kawaida huathirika.
Kwa sababu hii, figo haiwezi kufanya kazi yake ya kusafisha vitu visivyohitajika kutoka kwenye damu na haiwezi kuondoa madini hatari kwenye mwili kutoka kwenye damu. Kwa hivyo, vitu visivyo vya lazima hujilimbikiza kwenye mishipa ya damu na shinikizo la damu huongezeka zaidi.
Dalili ni pamoja na kichefuchefu na kutapika, udhaifu, maumivu ya kichwa na shingo.
Chanzo cha picha, Getty Images
ingawa maambukizi ya mfumo wa mkojo sio ugonjwa wa figo moja kwa moja, huathiri figo.
Ugonjwa huu unaweza kusababishwa na bakteria na iwapo bakteria hao hawatazuiliwa na kutibiwa haraka wanaweza kufika sehemu ya juu ya njia ya mkojo na kuharibu figo.
Dalili zake ni pamoja na maumivu ya mgongo, homa, haja ndogo yenye maumivu, maumivu ya tumbo, damu kwenye mkojo, kuumwa miguu na kutapika.
Ugonjwa huu husababishwa na uvimbe kwenye kibofu ambao hukua kwa muda na kusababisha figo kushindwa kufanya kazi. Jeni pia inaweza kuwa sababu.
Dalili za ugonjwa huu ni maumivu katika sehemu ya juu ya tumbo, maumivu upande mmoja wa tumbo, damu kwenye mkojo au bakteria.
Chanzo cha picha, Getty Images
Ugonjwa wa figo kwa kawaida huanza utotoni na wakati wa ujana.
Dk Milli Mathew anasema, katika ugonjwa huu, kuna damu kwenye mkojo. Ugonjwa huu unaweza kutambuliwa kupitia vipimo.
Katika kushindwa, figo huacha kufanya kazi, kwa sababu mara nyingi, dalili huonekana kwa watu wenye ugonjwa huu, wakati ugonjwa huo unaendelea sana.
Kuna hatua tano za ugonjwa huu na dalili hazionekani hadi hatua ya nne.
Dalili za ugonjwa huu huonekana tu wakati figo zinaacha kufanya kazi kabisa.
Dalili zinazoonekana kwa wakati huu ni pamoja na kupoteza hamu ya kula, kutapika, udhaifu mkubwa wa kimwili, uvimbe wa sehemu za mwili na usingizi.
Imetafsiriwa na Lizzy Masinga na kuhaririwa na Seif Abdalla"
Kigimbi: kwa nini msuli huu unaoitwa 'moyo wa pili' ni muhimu sana? - bbc news swahili,"Chanzo cha picha, GETTY IMAGES
Misuli iliyo katika sehemu ya kigimbi, ni mojawapo ya misuli muhimu katika mwili. Sio tu kuweka sawa mwili, lakini kuna mishipa muhimu ndani yake ambayo ina jukumu muhimu katika mzunguko wa damu.
‘Kile kinachoifanya sehemu hiyo kuwa muhimu ni muundo wake,’’ anasema Dk. Carles Pedret, mhadhiri katika idara ya Sports Medicine, Chuo Kikuu Barcelona.
''Kuna mishipa mingi, na imekusanya tishu ambazo zinaunganika na tishu za mishipa mengine. Na zote hufanya kazi kwa pamoja.’’
Chanzo cha picha, GETTY IMAGES
""Misuli hii ni muhimu kwa shughuli yoyote inayohusisha kusimama au kutembea,"" anaeleza Dk. Marc Hamilton, kutoka Chuo Kikuu cha Houston, Texas.
Misuli hiyo imeundwa na aina tofauti za tishu kulingana na kazi zake.
Ni misuli inayodumisha mwonekano wa mwili wako. Ni misuli ambayo inaweza kukufanya ubaki umesimama muda mrefu au kutembea bila kuchoka.
""Kigimbi kina kiasi kikubwa cha tishu ambazo ni muhimu katika kuzalisha nguvu. Huzalisha kiasi kikubwa cha nishati,"" anaeleza Dk. Pedret.
Mkusanyiko huu wa tishu ambao hufanya misuli hii, ambayo inawakilisha 1% ya uzito wa mwili, ina uwezo mkubwa wa kuzalisha nguvu kuliko viungo vingine vingi vya mwili.
Chanzo cha picha, GETTY IMAGES
Kigimbi pia kina kazi maalumu sana, kinasaidia moyo katika kazi yake ya kusukuma damu kuzunguka mwili.
Dkt. Hámilton anaeleza jinsi mchakato huu unavyofanya kazi. Muundo wa misuli ya kigimbi ni tofauti na ile ya misuli mingine. Kimsingi, kwa kila hatua unayopiga unasukuma damu iliyo kwenye miguu yako kurudi kwenye moyo.''
Chanzo cha picha, GETTY IMAGES
Kama ilivyo kwa misuli yote ya mwili, kigimbi kinahitaji kufanya kazi ili kuwa na afya. Lakini kazi hiyo inatakiwa iwe ya polepole na ya kudumu.
Dkt. Pedret anasema, ‘kazi bora ni kutembea. Watu hufikiri kwa kufanya kazi nyingi misuli ndio inakuwa na afya. Lakini ukweli kinachohitaji ni kazi endelevu ya polepole.
""Maisha ya kukaa tu ni mabaya kwa misuli hii, lakini kuifanyisha kazi ya nguvu pia ni hatari.""
Ni kanuni muhimu linapokuja suala la misuli yetu, ambayo wanasayansi wanazidi kuihusisha na utendaji jumla wa miili yetu.
""Ninachosema kila wakati ni kwamba watu kwa kawaida huhusisha ubora wa maisha katika uzee na kuwa na afya nzuri ya akili, ingawa hilo ni kweli, lakini ubora wa maisha hupatikana kwa kuwa na misuli imara,"" anasema Pedret.
""Kudumisha afya kwa misuli hufanya mfumo mzima wa mwili ufanye kazi vizuri zaidi. Inapunguza hatari ya magonjwa. Ubongo pia hufanya kazi vizuri na huboresha afya ya akili.
imetafsiriwa na Rashid Abdalla"
Glaucoma: ugonjwa hatari unaopoteza nuru ya macho - bbc news swahili,"Chanzo cha picha, GETTY IMAGES
Kuna magonjwa mengi yanayohusiana na macho, mengi yanatibika lakini kuna baadhi ya magonjwa ni vigumu kutibika.
Glaucoma ni ugonjwa ambao unazidi kuenea katika siku za hivi karibuni. Na ni vigumu kupata kuona tena baada ya kupata ugonjwa huu.
Glaucoma ni ugonjwa unaoathiri macho. Ugonjwa huu huathiri mishipa inayounganisha macho na ubongo. Husababishwa na umajimaji unaojikusanya kwenye jicho na kuziharibu mishipa hiyo.
Wagonjwa wa glaucoma huanza kuwa na matatizo ya kuona na isipogunduliwa na kutibiwa mapema, uwezo wa kuona unaweza kupotea kabisa.
Ugonjwa huu huathiri watu wa rika zote, lakini hatari zaidi ipo kwa watu wenye umri wa miaka 70 hadi 80.
Chanzo cha picha, GETTY IMAGES
Moja ya matatizo yanayohusiana na ugonjwa huu ni kwamba hakuna dalili za wazi katika hatua za mwanzo na njiia pekee nikufaya vipimo hospitali.
Kuna wakati mtu aliyeathiriwa hawezi kuona chochote. Kutoona vizuri au kuona miduara inayofanana na upinde wa mvua karibu na mwanga ni miongoni mwa dalili za glaucoma.
Ingawa ugonjwa unaweza kuathiri macho yote mawili, lakini mara nyingi ni jicho moja tu linaweza kuathiriwa. Baadhi ya dalili ni:
Kwa hiyo, ikiwa unahisi mojawapo ya dalili zilizo hapo juu, usizipuuze na nenda hospitali mara moja kaonane na daktari.
Ni muhimu sana kutambua na kutibu glakoma katika hatua zake za mwanzo, vinginevyo kuna hatari ugonjwa huo kukuwa na kusababisha kutoona.
Chanzo cha picha, GETTY IMAGES
Umri, licha ya ukweli kuwa wapo watu wa miaka 40 hupata. Lakini ugonjwa huu mara nyingi huwaathiri watu wa miaka 70 na 80.
Watu wenye asili ya Kiafrika na Asia wana uwezekano mkubwa wa kupata glukoma.
Kurithi pia ni sababu, ikiwa mmoja wa wazazi au ndugu zako wamekuwa na ugonjwa huo, basi kuna uwezekano mkubwa nawe kupata ugonjwa huo.
Matatizo ya moyo ni hatari nyingine. Watu walio na kisukari au matatizo mengine ya kuona pia wana uwezekano mkubwa wa kupata glakoma.
Chanzo cha picha, GETTY IMAGES
Bado haijajulikana kwa uhakika ni ipi njia bora ya kuzuia glaucoma, lakini uchunguzi wa mara kwa mara wa macho unaweza kuzuia ugonjwa huu na unaweza kutibiwa mapema.
Faida ya uchunguzi wa macho mara kwa mara ni kwamba ugonjwa unaweza kugunduliwa hata bila dalili na hivyo inashauriwa kufanya uchunguzi wa macho kila baada ya miaka miwili.
Ikiwa mtu hupoteza maono kutokana na glaukoma, maono yake hayawezi kurejeshwa, lakini ikiwa maono yanaathiriwa kwa kiasi kidogo, matibabu yanaweza kuzuia uharibifu zaidi.
Matibabu ya glakoma hutegemea aina na kwa kawaida huhusisha kutumia matone maalum ili kupunguza athari kwenye jicho.
Kwa kuongezea, mionzi inaweza kutumika kuondoa kizuizi katika mishipa ya kwenye jicho, pamoja na upasuaji.
Imetafsiriwa na Rashid Abdalla na kuhaririwa na Ambia Hirsi"
Mtu wa nne  duniani mwenye figo nne apatikana nchini  somalia - bbc news swahili,"Chanzo cha picha, Getty Images
Watu wenye figo za ziada huwa hawajitambui mpaka pale wanapopatwa na hali ya kiafya inayowalazimu kumtembelea daktari, bila kujua juu ya ukuu wa ziada ambao Mungu amewapa, lakini hugundua tu wanapopima, na wanafahamu baada ya uchunguzi wa ultrasound au baada ya upasuaji.
Kuna watu watatu pekee wenye figo za ziada zilizorekodiwa duniani kote na mtu wa nne amepatikana nchini Somalia.
Mvulana mdogo ambaye madaktari hawajataja jina lake, aliugua baada ya uchunguzi wa muda mrefu na kugundulika kuwa ana figo nne.
Hospitali ya Mafunzo na Utafiti ya Kituruki nchini Somalia, iliyokuwa ikijulikana kwa jina la Digfeer, ilitembelewa na mgonjwa huyu akilalamikia maumivu kwenye figo yake ya kushoto, na madaktari waliamuru uchunguzi ufanyike ambao ulibaini kuwa mgonjwa huyo ana figo nne.
Dk. Abdikarin Hussein Mohamed Gabayre, daktari wa mfumo wa mkojo na upasuaji wa uzazi wa kiume ambaye alimfanyia mgonjwa upasuaji, aliambia BBC jinsi walivyofahamu hali hii.
""Mgonjwa aliyetembelea hospitali aligundulika kuwa na hali hii baada ya kufanyiwa uchunguzi, ilishangaza kwa sababu watu watatu tu ndio walikuwa wanajulikana duniani na atakuwa mtu wa nne, baada ya hapo tukatafuta njia bora ya matibabu ya mgonjwa huyu kwani ni tofauti na watu wengine"".
Mgonjwa huyo pia alifanyiwa upasuaji kutokana na maumivu aliyokuwa akiyalalamikia kutokana na jiwe lililokuwa kwenye fupanyonga lake la kushoto.
Chanzo cha picha, A POET
Mgonjwa huyo alikuwa akisumbuliwa na mawe kwenye figo kwa muda na madaktari walisema kuwa kunywa maji machafu na kula nyama nyekundu, pamoja na mambo mengi ni chanzo cha mawe kwenye figo.
Kwa mgonjwa huyu mwenye figo nne, figo zake ziko na afya nzuri na zinafanya kazi kwa kawaida, ni dhahiri kwamba figo mbili za upande wa kulia hazitegemei kila mmoja, wakati figo mbili za upande wa kushoto zimeunganishwa kwa sehemu.
Figo ambayo mara nyingi huwa inakabiliana na pombe na bidhaa taka, huwa inakabiliwa na ukuaji wa mawe, jambo ambalo madaktari walieleza kuwa ndio sababu mgonjwa huyu anaathirika zaidi na mawe kuliko watu wa kawaida ambao wana figo mbili.
“Siyo athari au tatizo maalum mgonjwa huyu kuwa na figo nne, bali ni rahisi kupata matatizo ya figo yanayohusiana na mawe, kwa kuwa ana figo nne, anaweza kuhisi maumivu kama watu wa kawaida wana figo mbili  lakini maumivu yake ni zaidi ya kawaida,” alisema Dk Gabayre.
Chanzo cha picha, ERDOGAN HOSPITAL/FACEBOOK
Mgonjwa aliyezaliwa na hali hii ya figo nne anahojiwa kuhusu ubora wa figo zake na iwapo ana manufaa zaidi kuliko watu wenye figo mbili.
Madaktari wanasema kwamba ubora wa figo zake nne ni sawa na mtu mwenye figo mbili na hakuna faida zaidi ya watu wa kawaida, kama ni kwa utendaji na kazi.
Inafaa pia kuzingatia kwamba ikiwa figo zake mbili zitatolewa, ni sawa na mtu aliye na figo mbili, ambayo inamaanisha kuwa ana upungufu.
Madaktari hao waliishauri familia ya mgonjwa kufuatilia na kuchukua uangalizi maalum, na pia walisema kila inapohitajika matibabu anahitaji huduma tofauti na ilivyozoeleka kwa kuwa hali yake ni tofauti na watu wengine.
Imetafsiriwa na Jason Nyakundi na Kuhaririwa na Yusuf Jumah"
"Mwanasayansi anayewasoma watu muda mfupi kabla ya kufa.. ""huona"" wapendwa ambao tayari walishakufa - bbc news swahili","Chanzo cha picha, Getty Images
Mnamo Aprili 1999, daktari wa Marekani Christopher Kerr alishuhudia kipindi ambacho kilibadilisha taaluma yake.
Mmoja wa wagonjwa wake, mwanamke mwenye umri wa miaka 70 anayeitwa Mary, alikuwa karibu kufa, akiwa amezungukwa na watoto wake wanne watu wazima katika chumba cha hospitali alimofanyia kazi.
Wakati fulani, Mary alikaa kitandani na kuanza kusonga mikono yake kana kwamba alikuwa akimbeza mtoto ambaye ni yeye tu ndiye anayeweza kumuona, ambaye alimwita ""Danny,"" na ambaye alionekana kumkumbatia na kumbusu.
Mnamo Aprili 1999, daktari wa Marekani Christopher Kerr alishuhudia kipindi ambacho kilibadilisha taaluma yake.
Kitendo kile kilimshangaza kila mtu, kwani hawakumfahamu mtu anayeitwa Danny.
Hata hivyo, siku iliyofuata, dada wa mgonjwa huyo alifika hospitalini na kusema kwamba miongo kadhaa mapema, Mary alikuwa amefiwa na mtoto wake wa kwanza, aliyeitwa Danny na ambaye alikuwa amezaliwa mfu.
Maumivu ya kufiwa yalikuwa makubwa sana kiasi kwamba Mariamu alikaa maisha yake yote bila kuzungumza kuhusu mtoto. Hatahivyo, wakati wa kifo chake, kumuona mtoto aliyepotea miaka mingi iliyopita kulimfariji mwanamke huyo.
Kerr alitoa hadithi hii katika mahojiano na makongamano kadhaa ili kuelezea suala hilo na jinsi, alitoka kwenye utaalam wa magonjwa ya moyo, na udaktari wa  mishipa, na kuamua kubadilisha kozi na kujitolea kusomea uzoefu wa mwisho wa wagonjwa mahututi.
Leo, miaka 25 baada ya kukutana na Mary, Kerr anachukuliwa kuwa mmoja wa mamlaka zinazoongoza duniani katika utafiti wa uzoefu wa mwisho wa maisha, kama maono na ndoto za kawaida kwa wagonjwa mahututi zinavyoitwa.
Kulingana na yeye, uzoefu huu kawaida huanza wiki kabla ya kifo, na huongezeka mara kwa mara kadiri mwisho unavyokaribia.
Anasema aliona watu wakikumbuka nyakati muhimu katika maisha yao, wakizungumza na mama, baba, watoto na hata wanyama ambao walikuwa wamekufa miaka kadhaa nyuma.
Kwa wagonjwa, maono yanaonekana kuwa ya kweli na makali, yenye maana ya kina na kwa kawaida huleta hisia ya amani.
Chanzo cha picha, CHRISTOPHER KERR
Kerr anabainisha kuwa wagonjwa hawa hawana mawazo ya kuchanganyikiwa au yasiyo na uhusiano na kwamba, ingawa afya yao ya kimwili inadhoofika, wako kihisia na kiroho. Lakini madaktari wengi hupuuza matukio haya kama ndoto au matokeo ya kuchanganyikiwa.
Hivyo, Kerr alianza mafunzo nchini Marekani mwaka wa 2010.
Hadi wakati huo, hadithi nyingi kuhusu uzoefu huu zilitoka kwa watu wa tatu, lakini daktari alianzisha uchunguzi rasmi, na mbinu ya kisayansi , ambayo wagonjwa wenyewe walihojiwa na kuchunguzwa ili kuhakikisha kuwa hawakuchanganyikiwa.
Utafiti wake unazingatia mara kwa mara ambayo uzoefu huu wa mwisho wa maisha hutokea, siku ngapi (au wiki) kabla ya kifo, mada kuu, kile wagonjwa wanahisi na athari za hili kwa familia.
Matokeo tayari yamechapishwa katika nakala kadhaa za kisayansi. Daktari bado hajapata jibu la uhakika kuelezea uzoefu huu, na anasema kuwa kufafanua sababu sio lengo kuu la masomo yake.
Kerr ni Mkurugenzi Mtendaji wa Hospice & Palliative Care, shirika linalotoa huduma shufaa huko Buffalo, New York.
Mnamo 2020, alichapisha kitabu Death Is But a Dream: Finding Hope and Meaning at Life's End (""Ndoto za wanaokufa: Kukutana na maana na tumaini la mwisho wa maisha"", katika toleo la Kihispania) , iliyotafsiriwa katika lugha 10.
Katika mahojiano na BBC News Brazil, alizungumza kuhusu maana ya matukio haya ya mwisho wa maisha na jinsi yanavyoathiri wagonjwa na familia zao.
Ulianza kufanya kazi na wagonjwa mahututi na kuangalia uzoefu wa mwisho wa maisha mnamo 1999, na tangu 2010 umekuwa ukifanya utafiti wa kisayansi juu ya mada hiyo, kukusanya na kuchambua data. Baada ya miaka mingi, umejifunza nini kutokana na matukio haya?
Nadhani mchakato wa kufa ni dhahiri zaidi ya kuzorota kwa mwili tunaona. Inajumuisha mabadiliko katika mtazamo wako, katika mitazamo yako, na inajumuisha vipengele ambavyo kwa hakika vinathibitisha maisha.
Mchakato wa kufa hukuleta kwenye hatua ya kutafakari na ajabu, watu huwa na kuzingatia mambo muhimu zaidi, juu ya mafanikio yao makubwa, ambayo ni mahusiano yao.
Na cha kufurahisha, haya (mahusiano) mara nyingi hurudi kwa njia za maana sana na za kufariji, ambazo zinathibitisha maisha aliyoishi, kwa upande wake, kupunguza hofu ya kufa.
Tunachotarajia ni kuongezeka kwa dhiki ya kisaikolojia wakati watu wanakabiliwa na mwisho wa maisha. Lakini kwa ujumla, sivyo tunavyoona. Tunaona watu wamegubikwa na upendo na maana.
Kwa hiyo, ni kinyume cha vile tunavyofikiri. Mtazamo tulionao juu ya kifo, kifo tunachokitarajia, sio kile tunachopata.
Kulingana na utafiti wako, matukio haya ya mwisho wa maisha ni ya kawaida kiasi gani?
Katika masomo yetu, takribani 88% ya watu waliripoti angalau [uzoefu] mara moja.
Kiwango chetu pengine ni cha juu kuliko kile kinachoripotiwa kwa kawaida, kwa sababu tofauti katika utafiti wetu ni kwamba tuliwauliza [wagonjwa] kila siku.
Kufa ni mchakato. Unapozungumza na wagonjwa siku ya Jumatatu, unaweza kupata jibu tofauti sana na ukifanya siku ya Ijumaa. Ndio maana tunauliza mara nyingi.
Tunachokiona ni kwamba kadiri wagonjwa wanavyokaribia kifo, kunakuwa na ongezeko la matukio haya.
Kuna ongezeko kubwa la idadi ya watu wanaoziripoti na idadi ya mara zinapotokea.
Na ni mada gani kuu ya maono na ndoto hizi?
Takribani theluthi moja ya waliohojiwa hushughulikia mada kama vile usafiri. Kwa kawaida huwahusisha watu ambao wamewapenda na kuwapoteza.
Inafurahisha, unapokaribia kifo, mara kwa mara unaona watu hawa waliokufa huongezeka.
Na tulipoangalia ni kitu gani kiliwafanya watu wajisikie raha zaidi, kuona wapendwa wao waliokufa ndiko kulikowapa faraja zaidi.
Kwa hiyo, watu wanapokaribia kifo, wanakuwa na hisia za kufarijiwa zaidi na zaidi.
Jambo jingine la kuvutia sana ni nani wanayemuota wakati hio. Kuna aina ya mchakato wa kuhariri, kwa hivyo huwa wanalenga watu waliowapenda na kuwalinda, watu ambao walikuwa muhimu zaidi.
Na watu hao wakati mwingine wanaweza kuwa mzazi mmoja lakini si mwingine. Au ndugu mmoja lakini si mwingine.
Takribani 12% ya waliohojiwa walielezea ndoto zao kwenye dodoso kama zisizoegemea upande wowote au za kuhuzunisha. Lakini tajriba hizo zilizofafanuliwa kama zisizostarehesha zilikuwa baadhi ya zenye kuleta mageuzi au maana.
Wazo ni kwamba majeraha yoyote ambayo umewahi kuishi yanashughulikiwa katika hatua hii.
Kuna matukio kama ya mgonjwa aliyepigana vitani na kujiona ana hatia kwa kuokoka, lakini mwishowe alifarijiwa kwa kuwaona wenzake waliokufa katika vita.
Huo ni, uzoefu ambao labda haukuwa wa kufariji kabisa mara nyingi ulikuwa na maana sana.
Chanzo cha picha, Getty Images
Unasema kwamba kosa la kawaida ni kufikiria kuwa wagonjwa hawa wana wazimu. Je, matukio haya yana tofauti gani na hali ya kuchanganyikiwa kiakili?
Delirium [ugonjwa wa kikaboni unaoweza kusababishwa na maambukizi au dawa na huathiri mara kwa mara watu wazee waliolazwa hospitalini, haswa ufahamu na utambuzi wao] au hali ya kuchanganyikiwa kiakili ni ya kawaida, haswa mwishoni mwa maisha, lakini ni tofauti sana kutokana na uzoefu ulioripotiwa.
Watu hawatoki kwenye kuchanganyikiwa wakihisi faraja. Kwa ujumla, kuchanganyikiwa husababisha hofu. ""Kuna buibui kwenye mkono wangu, mtu ananifukuza, kuna moto."" Ni matukio ya kutisha, ya muda mfupi ambayo huwaacha wagonjwa wakiwa na wasiwasi.
Hawa ni wagonjwa ambao mara nyingi hupewa dawa au kulala kitandani. Matukio ya kuweweseka hayategemei uhalisia au kukumbukwa kwa uwazi.
Kwa upande mwingine, uzoefu wa mwisho wa maisha ya wagonjwa hutegemea watu halisi na matukio. Wanakumbukwa wazi na wanafariji sana na wanatuliza.
Watu waliochanganyikiwa wana mawazo yaliyogawanyika na thabiti, ilhali watu wanaopitia uzoefu huu wa mwisho wa maisha wana uwezo mkubwa wa utambuzi, kukumbuka na kuhisi. Ni tofauti kabisa.
Wakati mwingine wagonjwa huota, lakini wakati mwingine huwa macho. Je, kuna tofauti kati ya aina hizi mbili za uzoefu?
Hili ni jambo ambalo lilitushangaza. Tuliuliza katika dodoso ikiwa hii ilikuwa ikitokea, ikiwa wanaota, ikiwa wamelala au wameamka, na majibu yalikuwa nusu kwa nusu.
Na hatujui la kufanya na hilo, kwa sababu si kama unaingia kwenye chumba na wakati mwingine watu wamefungua macho wanapopitia matukio haya.
Kufa ni pamoja na usingizi unaoendelea, mchana na usiku hugawanyika. Na kwa kuwa wagonjwa wanakadiria uhalisia wa matukio 10 kati ya 10 [kwenye dodoso], hatuna uhakika.
Wanaweza kuwa na ndoto nzuri na wanahisi kana kwamba wako macho. Kwa kweli hatujui.
Lakini ni wazi, ikiwa tunasikiliza wagonjwa wetu, wanachotuambia ni kwamba hawalali kila wakati.
Chanzo cha picha, Getty Images
Je, uzoefu huu una athari gani kwa familia na watu walio karibu na wagonjwa?
Tulichapisha tafiti mbili za kisayansi kuhusu hili, na mahojiano 750, na inavutia. Jambo la msingi ni kwamba kile ambacho ni kizuri kwa mgonjwa pia ni kizuri kwa wapendwa wake.
Jinsi watu wanavyotuacha ni muhimu. Iwe tunaona kifo kuwa utupu na udhalilishaji, au ikiwa tunamwona mpendwa wetu akiungana tena na watu wanaowapenda.
Tulifanya utafiti wa kufurahisha sana ambamo tulichanganua michakato ya kuomboleza. Na kuna njia za kupima kwamba, jinsi watu wanavyoendelea, kama wanaweza kukumbuka ambao waliwapoteza kwa namna nzuri yenye afya, namna hiyo.
Watu wanaoshuhudia aina hii ya uzoefu wa mwisho wa maisha ni huzuni kwa namna njema, kwa sababu inaunda mtazamo wao na kumbukumbu ya wale waliowapoteza.
Chanzo cha picha, Getty Images
Una Shahada ya Uzamivu katika neurobiolojia, lakini unasema kwamba huwezi kueleza asili ya uzoefu huu na kwamba kuelewa utaratibu huu sio jambo muhimu zaidi. Je, mtazamo wako kuhusu mada hii umebadilikaje kama daktari?
Kwa unyenyekevu sana. Nimeshuhudia kesi ambapo kile nilichokuwa nikiona kilikuwa cha kina sana na maana kwa mgonjwa ilikuwa wazi na sahihi, kwamba karibu nilihisi kama mvamizi.
Kujaribu kufafanua etiolojia, sababu, ilionekana kuwa haina maana. Nilifikia hitimisho kwamba ilikuwa muhimu kuwa na heshima, kwamba ukweli kwamba sikuweza kuelezea asili na mchakato haukubatilisha uzoefu kwa mgonjwa.
Na kisha, wakati fulani, badala ya kusimama kando ya kitanda kuuliza maswali, nilijifunza kuketi na kuwa hapo zaidi.
Ilionekana kuwa mbaya kwangu kujaribu kutibu kitu ambacho kwa kweli haikuwa nafasi yangu kuingilia kati, ambayo ilikuwa suala binafsi katika maisha ya mtu huyo.
Najua umesema mara kadhaa kwamba unachukia swali hili, lakini ninahitaji kuuliza: wewe ni mtu mweye imani ya dini? Je, unaamini katika maisha baada ya kifo? Je, imani yako imebadilika kwa miaka mingi ya kufanyia kazi mada hii?
Tangu tulipoanza mafunzo, kila mara tumekuwa na nidhamu sana ya kutotafsiri mafunzo haya zaidi ya kifo.
Kwa sababu kile tulichotaka kufanya halikuwa kutafsiri, ilikuwa tu kuzingatia mchakato wa kufa, kukabiliana nayo kama fumbo lenyewe, kuheshimu maneno na uzoefu wa mgonjwa, bila kujaribu kuelezea, kugundua au kuhariri kile kilichotokea.
Tulijaribu kuwa na malengo iwezekanavyo. Kifo ni kama mlango, sivyo? Na kuna tundu la ufunguo. Unaweza kutazama na kuona vitu kwa njia nyingi tofauti.
Kwa hiyo tulikuwa na nidhamu sana ya kutotafsiri.
Lakini baada ya kusema hivyo, hapana, mimi si mfuasi wa kidini. Lakini hakika nina matumaini kuwa ninayashughulikia haya yote kwa uwazi na heshima.
Nadhani baada ya miaka 25, ninachohisi ni kwamba kuna hadithi bora zaidi huko. Na sijui ni nini, lakini ninaheshimu sana kile watu hawa wanapitia kiasi kwamba inanifanya niwe na matumaini ya kitu kingine zaidi.
Na kuna baadhi ya mambo yaliyodhihirika. Moja ni kwamba hatuwahi kupoteza watu tunaowapenda, wanaendelea kuwepo kwa ajili yetu, si tu kwa mbali, katika picha au kukumbukwa katika kumbukumbu, lakini mbele.
Nimeona wanaume wenye umri wa miaka 95 waliofiwa na mama yao wakiwa na umri wa miaka mitano, na miongo tisa baadaye, yuko pale, wanasikia sauti yake, wananusa manukato yake.
Kisha unaishia kuhisi kama kuna kitu zaidi. Kifo hicho na kufa haviwezi kufafanuliwa kuwa kitu cha bure tu.
Imetafsiriwa na Lizzy Masinga na kuhaririwa na Seif Abdalla"
Kuvu nyeusi ni nini na kwa nini ni hatari? - bbc news swahili,"Chanzo cha picha, Getty Images
Chanzo cha picha, Getty Images
Kuvu (mold), pia inajulikana kama scum, ni uyoga ambao hukua katika maeneo yenye unyevu.
Vijidudu vya kuvu viko kila mahali na kuna maelfu kwa maelfu katika angahewa ya dunia.
Ishara za kuvu ndani ya nyumba ni alama nyeusi, nyeupe au kijani-kama manyoya kwenye kuta na harufu mbaya na unyevu.
Watu wanaoishi katika maeneo yenye kuvu wana uwezekano mkubwa wa kuugua magonjwa ya kupumua, maambukizo, mzio, na pumu au kushindwa kupumua.
Kuvuta pumzi au kugusa spora zinazotolewa na kuvu angani husababisha hisia kama vile kupiga chafya, makamasi, macho mekundu na kuwashwa na uharibifu wa ngozi.
Kuvu husababisha matatizo ya kupumua na kukohoa.
Kulingana na Taasisi ya Utafiti wa Makazi ya Uingereza, kila mwaka huduma ya afya ya umma ya Uingereza hutumia zaidi ya pauni bilioni moja kutibu magonjwa yanayosababishwa na kuishi katika nyumba zenye baridi na unyevunyevu.
Wazee, watoto na watoto wachanga, pamoja na watu walio na magonjwa ya kupumua na matatizo ya ngozi wako katika hatari za kuathiriwa na kuvu kuliko wengine.
Chanzo cha picha, ROCHDALE CORONERS OFFICE
Uongofu wa gesi kwa maji ni sababu kuu ya kuvu.
Mara nyingi, kuvu hutokea katika sehemu za nyumba ambazo zina unyevu zaidi, kama vile bafu na vyoo, jikoni, na karibu na madirisha.
Wakati hali ya hewa inakuwa baridi, mvuke wa maji hubadilika kuwa matone ya maji na kukaa kwenye maeneo ya ndani ya nyumba ambazo zina joto chini ya kiwango cha umande.
Maeneo haya yanaweza kuwa kuta au madirisha yasioingiza mwanga vizuri.
Ikiwa hili halishughulikiwa kwa wakati, maeneo haya yatakuwa na unyevu hali inayoweza kuwa mazingira ya kukua kwa kuvu.
Nyumba za zamani na zile ambazo hazina mwangaza vizuri ziko katika hatari zaidi ya kuwa na kuvu.
Kuvu pia inaweza kutokana na shughuli za kila siku za nyumbani ambazo hutoa unyevu kupita kiasi, kama vile kuoga, kupika, na kukausha nguo katika eneo lililofungwa.
Kuoga kwa muda mfupi zaidi na kukausha maeneo yenye unyevunyevu, uingizaji wa hewa wa kutosha, kufungua madirisha ya jikoni na kutumia feni wakati wa kupika kutasaidia kuzuia ukuaji wa kuvu.
Ukarabati wa mabomba na mifereji ya maji yanayovuja pia ni muhimu ili kuzuia kuvu."
Wanaume waonywa dhidi ya upasuaji wa urembo - bbc news swahili,"Chanzo cha picha, Getty Images
Shinikizo la kutaka kuwa na muonekano mzuri ni kubwa kwa wanaume kama ilivyo kwa wanawake wengi wakiishia kufanyiwa upasuaji wa urembo ili kulifikia hilo.
Hayo ni kwa mujibu wa shirika moja la wataalamu Uingereza wanaofanikisha urembo huo kwa wanaume.
Wameonya kwamba hatari ni nyingi kutokana na mbinu hizo za urembo na hii ni wakati BBC Imefanya uchunguzi nchini humo ulioashiria kwamba takriban 50% ya wanaume  walio na umri wa kati ya miaka  18-30 ""huenda wamefikiria"" kufanyiwa mageuzi mwilini kupata muonekano mzuri.
Na idadi ya wanaume wanaotafuta urembo kupitia njia hizi za upasuaji inaongezeka na wataalamu wanasema ni jambo la kawaida maana ni mkonodo unaoshudiwa kote duniani.
Nchini Kenya kwa mfano hamu ya kuwa na umbo dogo la mwili, rangi nyeupe ya ngozi au tabasamu la kuvutia ni jambo la kawaida kutokana na idadi ya wateja wanaotembelea kliniki za urembo huo mfano madkatai wa meno kusafisha au kuchubua  rangi ya meno yatakate zaidi.
Na dhamira ni sawa kwa wote, sio tu Kenya lakini hata katika maenoe mengine Afrika, wanaume hutafuta urembo huo kupata muonekano mzuri na kuvutia zaidi.
Kuna wanaopendelea kubadilisha umbo lao, kuvutia wapenzi wapya, au kumtia gere mpenzi ulioachana naye.
Wengine ni kuiga mifano ya maisha ya nyota wa matiafa ya magharibi, kuiga mitindo na huenda likachukuliwa kuwa jambo lisilo na maana lakini kwa wateja kuna sababu kuu ya mtu kuamua kupitia kisu cha mpasuaji.
Unaweza kuuelewa ujumbe wa kwanza wa CIA wa Instagram?
Na urembo huu huwafanya baadhi hata kusafiri kwenda nchi za nje kama Ulaya na hata bara Asia kufanyiwa upasuaji.
Kuna mtindo ambao mfano mzuri umedhihirika ulaya kwa mchezaji soka Wayne Rooney wa kukiondposha kipara kichwani, Wanaume katika nchi za Kiafrika mfano Kenya wanatafuta suluhu ya tatizo la kukatika nywele zao kwa kufanyiwa upandikizaji.
Save Face  linasema  wanaume wengi Uingereza huingia katika mtandao wao kuliko hata wanawake na wamepokea ripoti za malalamiko zilizoongezeka za waliofanyiwa upasuaji wa urembo uliokwenda vibaya na sasa wanahitaji usaidizi.
""Kuna ongezeko la wanaume wanoafanyiwa upasuaji wa aina hii na pia wanaum wanaokabiliw ana matatiazo  wakati upasuaji unapokwenda vibaya,"" anasema Ashton Collins kutoka kundi hilo.
Anasema picha katika mitandao ya kijamii na vipindi katika televisheni ndio chanzo cha wanaume wengi kutaka kubadili umbo lao.
Katika utafiti wa BBC uliohusisha wanaume 2,000 na wanawake, waliulizwa ni sehemu ipi ya mwili waliopenda kuibadili - 34% ya wanaume wengi walisema tumbo lao  na kifua.
Diren Kartel mkufunzi binafsi wa mazoezi ya mwili anasema hashangazwi na chaguo hilo kwa wanaume.
""Hata mimi nilipoanza kufanya mazoezi nilitaka kuwana msuli  tumboni uliokazana. Nilipokuwa kijana nilitaka kuwana tumbo gumu lenye msuli, ndilo jambo ambalo kila mwanamume angependa kuwa nalo..""
Chanzo cha picha, Getty Images
Lakini anaonya kwamba ukarabati huo haumaanishi mtu ana afua nzuri na badala yake anapendekeza kufanya mazoezi  na kula chakula kizuri chenye afya  ili mtu apate mwili anaoutaka.
Ashton Collins kutoka Save Face ana wasiwasi kwamba baadhi ya wanaume huenda wakaishia kufanyiwa upasuaji mbovu kwasaabu ya kuona aibu ya kuzungumzia hamu walio nayo.
Anaeleza kwamba bado kuna vizingiti katika kulizungumzia hili wazi  kama ilivyo kwa wanawake na urembo  jambo ambalo linazidi kuhatarisha wanaume kufanyiwa upasuaji visivyo.
Na zaidi kwa wanao kwenda katika mitandao ya kijamii na kuchunguza kliniki za bei nafuu zinazofanya upasujai wa aina hii, ambao mwisho wa kwisha wanahatarisha uzima au afya zao."
Jinsi akili mnemba ilivyowasaidia wagonjwa wa saratani kuona maisha yajayo ambayo wanaweza wasifikie - bbc news swahili,"Chanzo cha picha, JILLIAN EDELSTEIN / BREAST CANCER NOW
Yeyote anayeishi na ugonjwa usiotibika hukabili uchungu wa kuogopa kukosa nyakati zenye thamani za wakati ujao pamoja na familia yake.
Kuanzia kuhudhuria harusi ya mtoto hadi kuchukua likizo maalum, watu 10 wanaoishi na saratani ya matiti ya pili wameweza kutazama siku zijazo wanazojua wanaweza kutoishi kuona kwa macho yao wenyewe.
Kwa kutumia akili mnemba na picha zilizopigwa na mpiga picha mashuhuri Jillian Edelstein , picha hizi ziliunda ""Nyumba ya Matumaini"", maonesho yanayooneshwa hifadhi ya kumbukumbu ya Saatchi huko London.
Louise Hudson, kutoka Monmouthshire, kusini-mashariki mwa Wales, ni mmoja wa watu walioshiriki katika tukio hili.
Sasa akiwa na umri wa miaka 58, aligunduliwa na saratani ya matiti kwa mara ya kwanza mnamo Julai 2022, ambayo baadaye ilienea kwenye ini lake.
Mnamo Februari, MRI ilionesha vidonda kwenye ubongo wake na aliambiwa alikuwa na umri wa kuishi wa takribani miezi sita.
Picha hiyo inamuonesha akisherehekea siku yake ya kuzaliwa ya miaka  60, akitumbuiza na kampuni yake ya densi ya amateur Chelsea Ballet, huku mume wake ambaye wamekuwa pamoja kwa miaka 30, Barry, akitazama kwa fahari.
Chanzo cha picha, JILLIAN EDELSTEIN / BREAST CANCER NOW
Kuiona kwa mara ya kwanza ilikuwa inaeleweka... kihisia kali sana.
""Picha hiyo ilikuwa ya kushangaza ... ilikuwa nzuri tu,"" anasema Louise.
Wengine wanaweza kudhani kuwa kujiona katika siku zijazo ambapo huna uwezekano wa kufanikiwa kunaweza kuhuzunisha sana, lakini Louise anasema uzoefu huu ulikuwa wa kusisimua zaidi.
""Kuna aina hiyo ya [kufikiria], 'Nataka sana kuifanya,' lakini watu wengi wanasema kwamba kwa mtazamo wangu mzuri hakuna sababu kwa nini siwezi, kwa hivyo niko tu. kuipokea kila siku inavyokuja,"" anasema.
Watu wengine waliopigwa picha kwa ajili ya onesho hilo pia walichagua kujiona na wapendwa wao katika hali ambayo wanahofia hawatafikia.
Chanzo cha picha, JILLIAN EDELSTEIN / BREAST CANCER NOW
Picha za Katie Enell zinamuonesha akiwa na mwenzi wake, Liam, siku ya harusi yao mnamo 2025.
Katie, 31, ana mtoto wa kiume wa miaka minane, Theo,  anaishi Liverpool. Aligunduliwa na saratani ya matiti ya pili baada ya kusumbuliwa na maumivu ya mara kwa mara ya bega.
Unapokea matibabu kadhaa tofauti ili kuzuia saratani kuenea.
Picha ya Oge Onwuachu (pichani juu ya hadithi hii) inamuonesha siku ya kuhitimu kwa mwanawe mnamo 2025, ambapo ""nisingeweza kujivunia zaidi kusimama karibu na watoto wangu mahiri.""
Oge, ambaye anaishi katika kaunti ya Kent kusini-mashariki mwa Uingereza na anafanya kazi kama mwalimu, aligundua uvimbe kwa mara ya kwanza mnamo Februari 2019, lakini haikuwa hadi alipomuona daktari kwa mara ya pili miezi 10 baadaye ndipo aliambiwa kuwa alikuwa na saratani ambayo tayari ilikuwa imeenea.
Amekuwa akipata sindano mfululizo katika kipindi cha miaka minne, na kumruhusu kuishi maisha ya furaha na yenye matokeo.
Chanzo cha picha, JILLIAN EDELSTEIN / BREAST CANCER NOW
Picha ya Helena Awuakye inamuonesha siku ya harusi ya mwanawe Josh mwaka 2030.
""Singeweza kujivunia zaidi kuwa naye, sisi wawili tu, kabla ya sherehe kuanza,"" anasema.
Helena, daktari wa meno anayeishi Newport, Wales, ni shabiki wa mazoezi ya viungo.
Kabla ya uchunguzi wake wa pili wa saratani ya matiti mnamo 2021, alikimbia nusu marathoni na anaamini kabisa kwamba kujitolea kwake kukaa sawa kumemsaidia katika matibabu yake.
Chanzo cha picha, ILLIAN EDELSTEIN / BREAST CANCER NOW
Bec Brown, 46, alichagua kukutana na binti zake kwenye sherehe yake ya miaka 50 mnamo 2028.
Mshairi huyo anaishi Hertfordshire, mashariki mwa Uingereza, pamoja na mumewe na binti zake wawili.
Kwa mara ya kwanza aliona uvimbe alipokuwa akinyonyesha na aligunduliwa na saratani ya matiti katika hatua za awali mnamo 2021.
Miezi tisa baadaye, baada ya tiba ya mionzi na mastectomy, aliambiwa kwamba sartani ilikuwa imeenea kwenye mifupa yake.
Simon Vincent, kutoka shirika la hisani la Saratani ya Matiti Sasa, anatumai onyesho hilo litaangazia kwamba utafiti zaidi ni muhimu kwa watu wanaokadiriwa kuwa 61,000 nchini Uingereza wanaoishi na saratani katika hatua ya pili.
""Kwa watu wanaoishi na saratani ya matiti ya hatua ya pili, matarajio ya kukosa nyakati za thamani katika siku zijazo ni ya kufadhaisha,"" anaelezea.
""Maonesho haya yanaonesha ni kiasi gani bado kinapaswa kufanywa ... ili watu walio na ugonjwa huu waishi ili kuona wakati ujao ambao ni muhimu sana kwao.""
Kwa Louise, tukio hilo limekuwa moja ambalo anashikilia kati ya kumbukumbu zake nzuri zaidi.
""Nimekutana na wanawake wengine wa kutia moyo katika hali kama yangu; Nyumba ya sanaa ya Matumaini labda ilikuwa jambo la kushangaza zaidi ambalo nimewahi kufanya,"" anasema.
Anaendelea kubaki na shughuli nyingi; Mbali na kuandaa mazishi yake, pia amepanga kufanya upya viapo vyake vya harusi na Barry mbele ya marafiki na familia 200 mwezi Agosti.
Kisha, mnamo Septemba, anataka kuwa na karamu kubwa: ""kuamka hai.""
""Ninaweza kuwa na saratani, lakini nina wakati wa mzuri wa maisha yangu,"" anasema.
Imetafsiriwa na Lizzy Masinga"
Fahamu athari za chumvi katika miili yetu - bbc news swahili,"Chanzo cha picha, Getty Images
Watu wamekuwa wakitumia chumvi tangu mwanzo wa ustaarabu wa kusindika, kuhifadhi na kuboresha chakula.
Katika Roma ya kale, chumvi ilikuwa muhimu sana kufanya biashara kiasi kwamba askari walilipwa mshahara wao, kwa mfano, kwa chumvi.
Thamani ya chumvi ilikuwa kwa kiasi fulani kama kihifadhi chakula, kudhibiti vijidudu visivyohitajika na kuruhusu vile vinavyohitajika kukua.
Ni uwezo huo wa ajabu wa kudhibiti ukuaji wa bakteria ambao huenda ulisaidia kukuza vyakula vilivyochacha kuanzia sauerkraut hadi salami, kutoka kwa zeituni hadi mkate, kutoka jibini hadi kimchi (mboga zilizotiwa chumvi na chachu).
Kuna ushahidi unaoongezeka kwamba chumvi nyingi (haswa kloridi ya sodiamu inayoongezwa ili kuhifadhi na kuongeza ladha ya vyakula vingi vilivyochakatwa) inawafanya watu kuwa wagonjwa.
Inaweza kusababisha shinikizo la damu na kuchangia mashambulizi ya moyo na kiharusi. Pia inahusishwa na ongezeko la hatari ya kupata saratani ya tumbo na koloni, ugonjwa wa Ménière(tatizo la sikio la ndani ambalo linaweza kusababisha kizunguzungu), mifupa na uzito uliokithiri.
Je, kitu kinachofikiriwa kuwa yenye thamani ya uzito wake katika dhahabu kinawezaje kubadilika na kuwa kitu ambacho taasisi nyingi za matibabu huzingatia kiashiria kikuu cha ugonjwa
Chanzo cha picha, Getty Images
Ushawishi wa chumvi unaweza kuwa jibu kwa swali hili.
Na kama mtaalamu wa magonjwa ya tumbo na mwanasayansi wa utafiti katika Chuo Kikuu cha Washington, ninataka kushiriki ushahidi unaokua kwamba vijidudu vilivyo ndani ya utumbo wako vinaweza pia kutoa mwanga juu ya jinsi chumvi inavyochangia magonjwa.
Jukumu la sodiamu katika shinikizo la damu na ugonjwa wa moyo ni kwa kiasi kikubwa kwa sababu inadhibiti kiasi cha maji ndani ya mishipa ya damu.
Kwa maneno rahisi, zaidi ya sodiamu katika damu, maji zaidi huvutia ndani ya mishipa ya damu.
Hii husababisha kuongezeka kwa shinikizo la damu na hatari ya kutokea mshtuko wa moyo na kiharusi.
Chumvi husababisha kupungua kwa vijidudu vyenye afya na metaboli muhimu wanazozalisha kutoka kwenye nyuzi.
Metaboli hizi hupunguza uvimbe kwenye mishipa ya damu na kuifanya itulie, ambayo husaidia kupunguza shinikizo la damu.
Chanzo cha picha, Getty Images
Isipokuwa kwa viumbe fulani ambavyo hustawi katika chumvi, inayoitwa halophiles, viwango vya juu vya chumvi vinaweza sumu karibu na vijidudu vyoyovyote, hata wale ambao mwili wako unavihitaji.
Ndiyo maana watu kwa muda mrefu wamekuwa wakitumia chumvi kuhifadhi chakula na kuwaepusha na bakteria wasiohitajika.
Lakini mlo wa kisasa mara nyingi huwa na sodiamu nyingi. Kulingana na Shirika la Afya Ulimwenguni, matumizi ya kiafya ni chini ya miligramu 2,000 kwa siku kwa mtu mzima wa wastani.
Wastani wa ulaji kimataifa wa miligramu 4,310 za sodiamu kuna uwezekano umeongeza kiwango cha chumvi kwenye utumbo juu ya viwango vya afya.
Sodiamu inahusishwa na matokeo mengine ya afya kando na shinikizo la damu, na microbiome yako inaweza kuwa na jukumu hapa pia.
Lishe ya juu ya sodiamu na viwango vya juu vya sodiamu kwenye kinyesi vinahusishwa kwa kiasi kikubwa na matatizo ya kimetaboliki, ikiwa ni pamoja na sukari ya juu ya damu, ugonjwa wa ini na kuongezeka kwa uzito.
Kwa kweli, uchunguzi mmoja ulikadiria kuwa kwa kila gramu ya ongezeko la kila siku la sodiamu ya lishe, kuna hatari ya kuongezeka kwa 15% ya uzito.
Utafiti wa kawaida wa lishe kutoka Taasisi za Kitaifa za Afya za Marekani uligundua kuwa wale waliofuata lishe ya vyakula vilivyosindikwa kwa wiki mbili walitumia kalori 500 zaidi na walikuwa na uzito wa kilo 1 zaidi ikilinganishwa na wale waliofuata lishe ndogo.
Moja ya tofauti kubwa kati ya milo hii miwili ilikuwa matumizi ya ziada ya gramu 1.2 za sodiamu na vyakula vilivyochakatwa zaidi.
Moja ya maelezo ni kwa nini kuongezeka kwa chumvi kunaweza kusababisha kupata uzito licha ya kutokuwa na kalori ni kwamba sodiamu huongeza matamanio.
Chanzo cha picha, Getty Images
Wakati nchi nyingi zinatekeleza mipango ya kitaifa ya kupunguza chumvi, matumizi ya sodiamu katika sehemu nyingi za dunia yanaendelea kuongezeka.
Kupunguza chumvi ya lishe nchini Marekani haswa kunaendelea kudorora, wakati nchi nyingi za Ulaya zimeanza kuona faida kama vile shinikizo la damu na vifo vichache vinavyotokana na ugonjwa wa moyo kupitia mipango kama vile kuweka lebo ya chumvi kwenye vifurushi, urekebishaji wa chakula ili kupunguza chumvi. , na hata kodi ya chumvi.
Ulinganisho wa data ya lishe kwa bidhaa za chakula cha haraka kati ya nchi unaonesha tofauti kubwa.
Kwa mfano, kuku wa McDonald's ni chumvi zaidi nchini Marekani na hata Coca-Cola ya Marekani ina chumvi, kiungo ambacho hakipo katika nchi nyingine.
Chanzo cha picha, Getty Images
Sekta ya chumvi nchini Marekani inaweza kuwa na jukumu katika suala hili.
Alisisitiza kuepuka kanuni za serikali kuhusu chumvi katika miaka ya 2010, tofauti na vile sekta ya tumbaku ilifanya na sigara katika miaka ya 1980.
Vyakula vyenye chumvi vinauzwa vizuri.
Mojawapo ya sauti kuu za tasnia ya chumvi kwa miaka mingi, Taasisi ya Chumvi ambayo sasa haifanyi kazi, inaweza kuwa imechanganya ujumbe wa afya ya umma kuhusu umuhimu wa kupunguza chumvi kwa kusisitiza hali ambazo hazijazoeleka sana ambapo kizuizi cha chumvi kinaweza kuwa hatari.
Lakini kuna ushahidi unaoongezeka wa haja ya kupunguza chumvi katika chakula, na taasisi zinajibu.
Mnamo 2021, Idara ya Kilimo ya Marekani ilitoa muongozo mpya ikitoa wito wa kupunguzwa kwa hiari polepole kwa chumvi katika vyakula vilivyotayarishwa kibiashara na kusindika.
Taasisi ya Chumvi ilivunjwa mwaka wa 2019. Mashirika mengine, kama vile Taasisi ya Vyakula Vilivyohifadhiwa Marekani na wasambazaji wakuu wa viambato, kama vile Cargill, wanakubali kupunguza chumvi kwenye lishe.
Unawezaje kulisha vijidudu vya utumbo wako vizuri ukizingatia ulaji wako wa chumvi?
Anza kwa kupunguza ulaji wako wa vyakula vilivyochakatwa sana : nyama zenye chumvi nyingi (kama vile chakula cha haraka na nyama iliyokaushwa), chipsi zenye chumvi na vitafunwa vyenye chumvi nyingi (kama vile soda, vitoweo na mikate).
Hivi sasa, hadi 70% ya chumvi katika lishe ya Marekani hutumiwa kutoka kwenye vyakula vilivyosindikwa.
Badala yake, zingatia vyakula ambavyo havijaongezwa sodiamu na sukari na potasiamu na nyuzinyuzi nyingi, kama vile vyakula vya mimea ambavyo havijasindikwa: maharagwe, karanga, mbegu, nafaka, matunda na mboga.
Vyakula vilivyochachushwa, ilhali kwa kawaida huwa na sodiamu nyingi, vinaweza pia kuwa chaguo bora kiafya.
Hatimaye, fikiria uwiano wa sodiamu na potasiamu katika chakula. Ingawa sodiamu husaidia kuweka maji katika mishipa ya damu, potasiamu husaidia kuweka maji katika seli.
Sodiamu ya chakula hutumiwa vyema kwa uwiano wa usawa.
Imetafsiriwa na Lizzy Masinga."
Fenesi: ulijua kuwa tunda hili linaweza  kutibu aina tatu ya saratani na maradhi ya moyo? - bbc news swahili,"Fenesi au kwa jina la kisayansi (Artocarpus heterophyllus) ni tunda la kitropiki ambalo hukua Asia, Afrika na Amerika Kusini na linajulikana kuwa tunda kubwa zaidi linaloweza kuliwa ulimwenguni.
Mbegu na nyama ya tunda hili  inaweza kuchemshwa na kuliwa katika  kama kari; tunda likiiva kabisa linaweza kuliwa likiwa bichi  na kutumika katika vyakula vitamu na vilivyo chachu.
Barani Afrika tunda hili huliwa mara nyingi likiwa limeiva lakini katika bara Asia linaliwa kama  mbadala mzuri wa nyama katika matoleo ya mboga mboga ya mapishi ya asili kama vile nyama ya  kuku.
Ingawa, badala ya nyama maarufu, fenesi  haichangii kiwango sawa cha protini, kwa hivyo ni wazo zuri kuichanganya naviungo  vingine vya protini kutoka kwa mimea kama vile maharagwe, kunde na njugu .
Shirika la Umoja wa mataifa FAO sasa limeorodhesha tunda hili la fenesi kama mojawapo ya mazao yaliyosahaulika barani Afrika ambayo yanaweza kusaidia kumaliza njaa na pia kupambana na aina mbali mbali ya maradhi .Hizi hapa baadhi ya faida za tunda hili
Fenesi ni chanzo muhimu cha aina mbalimbali za phytonutrients, misombo hii ya mimea ni kinga na inayoweza kusaidia kuzuia maendeleo ya baadhi ya magonjwa sugu, kama vile kisukari. Ina  vitamini C, carotenoids pamoja na polyphenols na flavonoids.
Hutumika katika matibabu ya saratani ya tezi dume, saratani ya tumbo, saratani ya mapafu, magonjwa ya moyo na shinikizo la damu. Pia ina uwezo wa  kuzuia mtu kuzeeka.
Fenesi ina kiasi cha chini cha  kalori wakati, kulingana na angalau utafiti mmoja ina virutubisho vingi zaidi kuliko matunda mengine mengi maarufu kama vile tufaha, parachichi na ndizi. Kwa kweli, mbegu na nyama yake ina kalsiamu na chuma zaidi kuliko matunda mengine ya kitropiki na ni chanzo muhimu cha vitamini B ikiwa ni pamoja na B1, B3, B6 na folate.
Pamoja na kusambaza phytonutrients ya kinga fenesi  pia ina virutubisho rafiki kwa moyo ikiwa ni pamoja na potasiamu na nyuzi.
Ni viungo vya  nyuzi  katika tunda hili zinazosaidia utumbo pamoja na vitamini C na beta-carotene ambayo yanapendekeza kwamba fenesi  inaweza kusaidia afya ya kinga na uwezekano wa kupunguza hatari ya kuambukizwa na virusi.
Mbali na hayo, kiungo kilichopatikana katika mbegu ya matunda kinaonekana kuamsha seli muhimu za kinga, zinazoitwa neutrophils. Seli hizi za kinga ni mojawapo ya mistari yetu ya kwanza ya ulinzi na huongeza nguvu za seli nyingine za kinga.
Kando na kutumika katika kuoka na kutengeneza sharubati  na saladi. Fenesi inaweza kupikwa ikiwa kijani. Mbegu zinaweza kupikwa  au kuliwa zikiwa mbichi.
Pia fenesi hutengeneza Pipi, ice cream, juisi, mvinyo , jamu, na kachumbari.
Majani yake hutumiwa kwa kawaida kulisha mbuzi na ni chanzo kizuri cha protini na nguvu.
Imehaririwa na Ambia Hirsi"
Chakula cha makopo ni hatari kwa afya yako? - bbc news swahili,"Chanzo cha picha, Getty Images
Chakula cha makopo kimehusishwa na zaidi ya matatizo 30 ya moyo, saratani na kukosa usingizi.
Vyakula hivi vinachangia zaidi ya asilimia 50 ya matumizi ya wastani nchini Marekani na Uingereza na vinapata umaarufu katika sehemu nyingine za dunia.
Hakuna njia moja ya kuelezea vyakula vya makopo lakini vina viungo ambavyo havitumiwi nyumbani.
Vingi vyao ni kemikali na vitu vinavyobadilisha rangi ya chakula na ladha ya chakula ambayo hutumiwa kuongeza ubora na ladha ya chakula.
Mifano ni malimau ya makopo na pipi na kuku wa kukaanga. Hata hivyo, vinaweza kuhusisha vyakula kama mkate, maziwa na vyakula vinavyochanganywa na nafaka.
Ili kuwasaidia watu kutambua aina tofauti za chakula, mfumo wa ngazi nne hutumiwa mara nyingi.
Ni vyakula vibichi na vilivyochakatwa pamoja na vyakula vya makopo na vilivyotiwa rangi.
Vyakula vinavyobadilisha rangi au ladha ni mchanganyiko wa vyakula kama vile matunda na mboga mboga, karanga, mayai na vionjo vilivyochakatwa.
Kwa mfano, mkate uliotengenezwa kwa ngano, maji, chumvi na kiungo kinachofanya chakula kiinuke, yaani 'chachu', ni chakula kilichosindikwa.
Hata hivyo, ikiwa utabadilishwa rangi au vihifadhi hutumiwa, mkate utakuwa umesindikwa.
Vyakula ambavyo vina zaidi ya viungo vitano vinaweza  kuwa vimesindikwa, kwa mujibu wa mtaalam wa afya ya umma, Profesa Maira Bes-Rastrollo wa Chuo Kikuu cha Navarra nchini Uhispania.
Mara nyingi vyakula vya kusindika huwa na chumvi nyingi, sukari na mafuta. Nchini Uingereza na nchi nyingine, hii imeandikwa kwenye kopo.
Huenda kikawa chakula kibichi ambacho hakijaharibika, lakini kinaweza kuchukua muda kabla ya kuharibika kwa sababu ya ufungaji utakaokizuia kuharibika. Angalia mwili wa kopo kwa kemikali kama vile sodium benzoate, nitrate, sulphite, BHA na BHT.
Watu nchini Uingereza na Marekani hula chakula kilichosindikwa zaidi.
Kufikia 2023, chakula hiki kinachukua asilimia 58 ya wastani wa watu wazima nchini Marekani ambao hutumia viungo vya kuongeza nishati na asilimia 66 ya watoto.
Idadi ya watu ni chini ya asilimia moja ya watu wazima na watoto wa Uingereza.
Katika nchi za Asia kama vile Korea Kusini na Japan na nchi za Amerika Kusini kama vile Brazil na Chile, chakula cha makopo kinachukua asilimia 20 hadi 30 ya ulaji wa nishati ya watu. Nchini Afrika Kusini, idadi hiyo ni asilimia 39.
Hakuna ushahidi wa kuaminika kuhusu madhara ya kiafya ya kula chakula cha makopo.
Lakini utafiti wa hivi majuzi uliochapishwa katika Jarida la Matibabu la Uingereza - kuhusu data kutoka kwa watu milioni 9.9 kote ulimwenguni - umehusishwa na:
Hata hivyo, haiwezekani kuamua ikiwa ni chakula cha kusindika kilichosababisha ugonjwa huo au kwamba vingi vyao vina mafuta mengi, sukari na chumvi.
Hivi ndivyo vyanzo vya unene, aina ya 2 ya kisukari, magonjwa ya moyo na aina fulani za saratani.
Kuongezeka uzito ni athari ya kwanza inayoonekana ya kula chakula cha makopo, ""anasema Chris van Tulleken, mtaalamu wa kinga katika Chuo Kikuu cha London, ambaye pia ameandika juu ya lishe.
""Vyakula hivi vina mafuta mengi, chumvi na sukari nyingi. Lakini pia vimeundwa - kwa rangi na ladha yao - kuliwa kupita kiasi.""
Utafiti kutoka Chuo cha Imperial unaonyesha kuwa zaidi ya watu bilioni moja duniani - mmoja kati ya watu wanane - wanaishi na unene uliokithiri.
Na utafiti wa hivi karibuni wa Shirika la Afya Duniani, WHO na Global Health Observatory kutoka 2016, ulisema kuwa zaidi ya asilimia 28 ya watu wazima nchini Marekani wanakabiliwa na unene uliokithiri wakati kuna asilimia 26 Ulaya, asilimia 19 katika Mashariki ya Mediterania na asilimia 9 barani Afrika.
WHO inasema watu bilioni 2.8 hufa kila mwaka kutokana na unene uliokithiri.
Watu zaidi ulimwenguni sasa wana kisukari cha aina ya 2, kulingana na Chama cha Kisukari.
""Chumvi, sukari na mafuta katika vyakula vya makopo vyote vina hatari ya kusababisha kisukari cha aina ya 2 - pamoja na vyakula vyenye kalori nyingi na virutubishi vidogo,"" alisema Jaakko Toumilehto, profesa wa afya katika jumuiya ya Al' katika Chuo Kikuu cha Helsinki.
Ukanda wa Mashariki ya Kati na Afrika Kaskazini umekumbwa na ongezeko la watu wenye kisukari cha aina ya 2.
""Nchi nyingi kati ya hizi hazizalishi chakula chao,"" alisema Profesa Toumilenhto. ""Chakula cha makopo ni rahisi kuhifadhi na kusafirisha. Ni kile ambacho makampuni ya usindikaji wa chakula husafirisha zaidi.""
Chakula cha makopo kinasababisha utapiamlo katika nchi nyingi za Kusini mwa Jangwa la Sahara, alisema Dk Johnson.
Alisema “Wanakosa virutubishi vinavyopatikana kwenye vyakula vya asili kama vile madini ya chuma, madini na vitamini,”.
Lakini wanasayansi katika Chuo Kikuu cha Purdue nchini Marekani wanasema kwamba chakula cha makopo kinaweza kuwa na manufaa, kama vile:
•         Kutoa virutubisho kama vile vitamini E na kalsiamu
•         Kutoa chaguzi za bei nafuu zaidi kwa chakula kisicho na ladha kwa watu ambao hawawezi kumudu
•         Kupunguza upotevu wa chakula na uwezekano wa kula chakula kilichochafuliwa
Wakfu wa Lishe wa Uingereza, ambao unafanya kazi kwa ufadhili kutoka kwa makampuni ya chakula, unaeleza kuwa si vyakula vyote vya makopo vinavyofanana.
""Aina za vyakula vinavyoingia kwenye kundi la chakula cha makopo, kama vile vyakula vinavyotengenezwa na nafaka, mkate, chumvi na sukari."" Alisema Sara Stanner, mkurugenzi wa sayansi wa msingi huo.
""Vyote hivi ni vyanzo muhimu vya virutubisho.""
Serikali ya Uingereza ilitoza ushuru kwa ndimu za chupa mnamo 2018 na kampuni nyingi zimepunguza kiwango cha sukari katika kujibu.
Mnamo 2023, Colombia ilitoza ushuru wa asilimia 10 - ambayo itaongezeka katika siku zijazo - kwa ndimu za chupa na vyakula vya makopo.
Mnamo mwaka wa 2016, Chile - ambayo ina watoto wanene zaidi duniani - inachapisha onyo juu ya vyakula vilivyo na sukari nyingi, mafuta na nyongeza.
Chanzo cha picha, Getty Images
Pia ilidhibiti matangazo ya vyakula vyenye sukari nyingi na chumvi na viambato vya kuongeza nguvu kwa watoto.
Lakini katika miaka minne baada ya hatua hizo kuanzishwa, kulikuwa na ongezeko la kuendelea kwa watoto wenye uzito mkubwa.
Imetafsiriwa na Jason Nyakundi"
"Je, maadili ya matibabu ni yapi? - bbc news swahili","Chanzo cha picha, GETTY IMAGES
Kumekuwa na mjadala kwenye mitandao ya kijamii kuhusu video ya daktari wa Kisomali ambaye alirikodi video ya moja kwa moja kwenye akaunti yake ya TikTok, akimfanyia upasuaji mwanamke.
Watu walihoji usalama wa mwanamke huyo na mtoto, kwani daktari alikuwa mubashara kwenye Tiktok.
Daktari alisema upasuaji huo haukuwa wa haraka, “baada ya kumaliza upasuaji nilimtoa mtoto na kurekodi video mubashara,” alisema.
Daktari huyu wa upasuaji, ambaye anafanya kazi katika moja ya hospitali mjini Mogadishu, alisema majukwaa ya mtandaoni, kama TikTok, huwashauri watu kuhusu masuala ya afya.
“Video ya upasuaji huu ilikuwa ya kuelimisha, nikiwa natunza taarifa za mgonjwa, nilipata wazo la kuwaelimisha akina mama na kuwaeleza mambo yanayoweza kusababisha matatizo mfano tumbo la uzazi kupasuka,” alisema.
Daktari huyo, ambaye ana maelfu ya wafuasi kwenye Tiktok, alisisitiza - video hiyo ilikuwa ya kuelimisha, akikana kufanya kosa lolote.
Serikali ya Somalia inasema suala hilo linachunguzwa.
Chanzo cha picha, GETTY IMAGES
Dkt. Saeed Sheikh Mohamed, mtaalamu wa upasuaji wa watoto, anaefanya kazi katika Hospitali ya Chuo Kikuu cha Jazeera mjini Mogadishu, aliambia BBC, si jambo geni kwa huduma za matibabu kwa wagonjwa kutazamwa moja kwa moja.
Anasema sababu kubwa ya kumrekodi mgonjwa huyo ni kuitumia video hiyo kisayansi, na kuelezea aina ya upasuaji utakaofanyika.
“Sasa suala lililojitokeza ni kupeperushwa moja kwa moja, hilo ni jambo ambalo linahitaji utafiti wa muda mrefu kuhusiana na faida na hasara zinazoweza kupatikana kutokana na hilo,” anasema.
Dkt. Mohamed aliambia BBC, taaluma ya matibabu ni kazi inayohusiana na binadamu, na ina sheria zake kali.
Maadili ya taaluma ya matibabu kwa ujumla yanategemea nguzo kuu nne:
Imetafsiriwa na Rashid Abdallah"
Kidonge cha kutoa mimba cha mifepristone ni salama kiasi gani? - bbc news swahili,"Chanzo cha picha, Getty Images
Kesi inayoendelea Marekani katika mahakama - itaamua  iwapo  madaktari na wanaharakati wanaopinga uavyaji mimba wanaweza kuzuia upatikanaji wa dawa ya mifepristone kwa sababu za usalama.
Kidonge hicho cha kuavya mimba kimekuwa halali tangu mwaka 2000 nchini Marekani na sheria kuhusu dawa hiyo zimelegezwa hatua kwa hatua tangu 2016.
Mabadiliko ya hivi karibuni ya sheria za Mamlaka ya Chakula na Dawa (FDA), yameruhusu tembe za kuavya mimba kutumwa kwa posta na kuuzwa katika maduka ya dawa bila agizo la daktari.
Majimbo kadhaa yameanzisha marufuku ya utoaji mimba tangu uamuzi wa kihistoria wa Roe v Wade, ambao ulibatilisha haki ya kutoa mimba 2022. Uamuzi katika kesi ya kuavya mimba unatarajiwa kutolewa mwisho wa Juni.
Chanzo cha picha, Getty Images
Nchi 21 zina marufuku ya moja kwa moja ya uavyaji mimba, hasa Kusini mwa Ulimwengu, kulingana na data kutoka Kituo cha Haki za Uzazi.
Nchi nyingi zina sheria kali juu ya sababu zinazokubalika za kutoa mimba, na huruhusu tu kuokoa maisha ya mama au katika kesi za ubakaji.
Barani Afrika, nchi nyingi zina sheria zinazozuia utoaji mimba, ingawa nchi chache - ikiwa ni pamoja na Afrika Kusini na Msumbiji – hazina sheria hiyo.
Congo, Senegal, Sierra Leone, Mauritania, Madagascar na Misri zote zina marufuku kamili ya kutoa mimba.
Nchi nyingi za Ulaya huruhusu uavyaji mimba kwa sababu za kiuchumi (kuzingatia hali za kijamii au kiuchumi) au kwa ombi. Nchi zingine zikiwemo Australia na New Zealand pia zinaruhusu utoaji mimba kwa ombi.
Nchini Marekani, hali ni ngumu zaidi. Sheria zinatofautiana kutoka jimbo moja hadi jimbo jingne, tangu haki ya kutoa mimba kubatilishwa mwaka 2022.
Mifepristone iliidhinishwa kwa mara ya kwanza nchini Ufaransa mwaka 1988 na kulingana na data kutoka shirika la Gyunity, sasa imeidhinishwa kutumika katika nchi 96 - hivi karibuni Argentina, Ecuador, Japan na Niger mwaka jana.
Shirika la Afya Duniani (WHO) linaorodhesha uavyaji mimba kwa kutumia mifepristone na misoprostol kama sehemu ya miongozo yake ya kupunguza uavyaji mimba usio salama, na linasema dawa hizo zinaweza kutumiwa kwa usalama.
Nchini Marekani, mifepristone imeidhinishwa kwa matumizi hadi wiki 10 za ujauzito, lakini katika nchi nyingine nyingi, hutumiwa kwa utoaji mimba wakati mimba ikiwa katikati.
Chanzo cha picha, Getty Images
Misuli kubana na kutokwa damu ukeni hutokea baada ya mtu kutumia mifepristone na kwa kawaida ni ishara kwamba dawa inafanya kazi (ingawa si hakikisho).
Madhara mengine ya kawaida ni pamoja na kichefuchefu, udhaifu, homa, baridi, kutapika, maumivu ya kichwa, kuhara na kizunguzungu.
WHO inasema mifepristone na misoprostol ni salama kwa matumizi na inajumuisha dawa zote mbili kwenye Orodha yake ya Dawa Muhimu.
Lakini wanaharakati wa kupinga uavyaji mimba wanasema dawa ya kutoa mimba, ni hatari na haina ufanisi. Madai yao hayaungwi mkono na mashirika makubwa ya matibabu, kama vile WHO na Jumuiya ya Madaktari ya Marekani.
Kulingana na FDA, kuna vifo vitano kwa watumiaji milioni moja wa mifepristone.
Imetafsiriwa na Rashid Abdallah na kuhaririwa na Yusuf Jumah"
"Je, uwezekano wa kupata mimba hupungua baada ya miaka 35? - bbc news swahili","Chanzo cha picha, GETTY IMAGES
Wanasayansi wanasema, hadi umri wa miaka 35, wanawake wengi hawana matatizo na uzazi, lakini baada ya umri huo uwezekano wa kupata mimba huanza kupungua kwa kasi.
Ni kweli kwamba wanawake wengi wenye umri wa zaidi ya miaka 35 hupata ugumu wa kushika mimba na wakati mwingine wako katika hatari zaidi ya matatizo yanayohusiana na ujauzito na uzazi kuliko wanawake wenye umri wa miaka 20 hadi 35.
Hata hivyo, kupungua kwa uwezo wa kupata mimba ni mchakato wa polepole sana, sio jambo la ghafla, na mchakato huo unatofautiana kutoka kwa mwanamke mmoja hadi mwingine.
""Kuanzia umri wa miaka 35, ubora na wingi wa mayai hupungua kwa kasi,"" anasema Lorraine Casavant, daktari wa uzazi na mtafiti katika Chuo cha Imperial London.
Lakini Profesa Anja Bisgaard Pinborg, mkuu wa idara ya uzazi katika kliniki ya Rigshospitalet huko Copenhagen, anasema, ""wanawake wengi wana matatizo ya kupata mimba baada ya umri wa miaka 40, hata kama wanakoma hedhi wakiwa na umri wa wastani wa miaka 51.""
Chanzo cha picha, GETTY IMAGES
Wataalamu wanaelezea hasa sababu ni mbili; wingi na ubora wa mayai.
Wakati wa kuzaliwa, wanawake huzaliwa na mayai yote ambayo watakuwa nayo. Ni idadi ya mayai karibu milioni mbili, lakini wakifika kubalehe idadi ya mayai ni 600,000 tu.
Na idadi hiyo inazidi kupugua kadiri umri unavyosonga. Umri unaposonga wanawake wanakuwa na mayai machache na ubora wao pia hushuka.
Kwa hivyo inakuwa vigumu zaidi kupata mimba kwa njia ya kawaida na, hata kama utafanya matibabu ya uzazi, kiwango cha mafanikio kwa ujumla kinaweza kuwa chini kuliko ungekuwa mdogo.
Ubora wa yai pia ni muhimu. Umri unaposonga idadi ya mayai yasiyofaa kwa uzazi pia huongezeka.
Chanzo cha picha, GETTY IMAGES
""Karibu na umri wa miaka 40, chromosomes 21 hubadilika zaidi, ambayo huongeza hatari ya matatizo ya mimba. Na ndiyo sababu ya mimba nyingi huharibika,"" anaeleza Bi. Pinborg. .
Utafiti uligundua kwamba hatari ya kuharibika kwa mimba ni karibu 10% kwa wanawake wenye umri wa miaka 20 hadi 24, lakini hatari huongezeka kwa kasi unapokaribia umri wa miaka 35, ambapo ilizidi 20%.
Kwa umri wa miaka 42, zaidi ya nusu ya mimba - karibu 55% - huisha kwa kuharibika. Changamoto za uzazi na mtoto kufa tumboni hutokea zaidi.
Katika utafiti nchini Norway, hatari ya kuzaa mtoto aliyekufa huongezeka kutoka umri wa miaka 35-39 na hatari ni kubwa zaidi katika kundi la umri wa miaka 45-49.
Hata hivyo, hatari ya kuzaliwa mtoto aliyekufa inachangiwa na mambo mengine pia. Mambo kama vile uvutaji sigara, unywaji pombe na unene wa kupindukia huathiri ubora wa yai.
Chanzo cha picha, GETTY IMAGES
Zaidi ya hayo, kwa kuzingatia sana uzazi wa kike hutufanya tusahau kwamba umri wa mwanaume pia ni muhimu.
Uchunguzi wa wanandoa wa Ulaya ulionyesha kuwa, umri wa mwanaume chini ya miaka 35 hauathiri uwezekano wa kupata mimba, hali hubadilika unapokaribia miaka 40.
""Kati ya wanawake wenye umri wa miaka 35, idadi ya ambao hushindwa kupata mimba huongezeka kwa 18% ikiwa mpenzi wa kiume ana umri wa miaka 35. 28% ikiwa mpenzi wa kiume ana umri wa miaka 40,"" utafiti unaonyesha.
Ikiwa mwanaume ni zaidi ya miaka 40, hatari ya kuharibika kwa mimba pia huongezeka. Uchunguzi umeonyesha kuwa ubora wa manii huzorota kadiri umri unavyoongezeka.
Ingawa, ni tofauti na mayai, manii huzaliwa upya kila baada ya miezi miwili hadi mitatu, kupungua kwa ubora kunaweza kutokana na uharibifu wa DNA, sumu ya mazingira na kupungua kwa homoni.
Swali ambao ni muhimu kwa kila mtu kujia. Je, wenye umri wa miaka 35 hadi 40 wafanye nini? Wataalamu wanasea njia bora ni kutumia mayai yaliyogandishwa, mayai ya wanawake wachanga au yale ya ufadhili.
Wataalam wengi katika uwanja huu wanapendekeza kuweka mayai kwa kuyagandisha kitaalamu, ikiwa mwanamke bado hawaja tayari kuzaa
“Kuna njia nyingi sana za kuanzisha familia leo,” asema Pinborg."
Joto kali huongeza hatari ya kujifungua mtoto aliyekufa - utafiti - bbc news swahili,"Kufanya kazi kwenye joto kali kunaweza kuongeza hatari ya kuzaliwa mtoto mfu na kuharibika kwa mimba kwa wanawake wajawazito, kulingana na utafiti mpya kutoka India.
Utafiti huo uligundua kuwa hatari kwa mama mtarajiwa ni kubwa zaidi kuliko ilivyofikiriwa hapo awali.
Wanawake mia nane wajawazito katika jimbo la kusini mwa India la Tamil Nadu walishiriki katika utafiti huo, ambao ulianzishwa mwaka 2017 na taasisi ya Sri Ramachandra Institute of Higher Education and Research (SRIHER).
Kakriban nusu ya wale walioshiriki walikuwa ni wafanyakazi ambao wanakabiliwa na viwango vya juu vya joto, kama katika kilimo, ufyatuaji wa matofali na kutengeneza chumvi.
''Wanawake wajawazito nchini India wako mstari wa mbele katika kukabiliwa na mabadiliko ya tabia nchi,"" anasema Prof Hirst.
Wastani wa halijoto la dunia inakadiriwa kuongezeka kwa karibu digrii tatu mwishoni mwa karne hii, ikilinganishwa na nyakati za kabla ya viwanda.
Shirika la Afya Ulimwenguni (WHO) linaonya juu ya tishio kwetu sote huku wanawake wajawazito wakikabiliwa na madhara makubwa zaidi.
Tafiti za awali zimeonyesha kuhusu ongezeko la asilimia 15 la hatari ya mtoto kuzaliwa kabla ya wakati na kuzaa mtoto aliyekufa wakati wa joto kali, tafiti hizo zilifanywa katika nchi zenye mapato ya juu kama vile Marekani na Australia.
''Matokeo ya hivi karibuni kutoka India ni ya kutisha na yanatia wasiwasi,'' anasema Prof Hirst, ''na yana maana pana zaidi.''
Kwa sasa hakuna ushauri rasmi wa kimataifa kwa wanawake wajawazito wanaofanya kazi katika maeneo yenye joto.
Mwongozo ambao upo kwa ajili ya kufanya kazi katika hali ya hewa ya joto, unatokana na tafiti zilizohusisha mwanajeshi wa Marekani katika miaka ya 1960 na 70, akiwa na uzito wa 70-75kg na 20% ya mafuta ya mwili.
Kiwango cha juu cha joto salama kwa watu wanaofanya kazi nzito ni 27.5C, kulingana na tasisi ya Usalama na Afya Kazini ya Marekani.
Prof Hirst anatumai utafiti huu, na utafiti zaidi, utabadilisha hilo. Wakati huo huo, anasema wanawake wajawazito wanaofanya kazi kwenye joto wanaweza kujilinda kwa:
Kuepuka muda mrefu kukaa juani.
Kupumzika kwa kukaa kivulini.
Kuepuka kuchomwa na jua kwa muda mrefu.
Kunywa maji mengi.
""Wanawake hawa mara nyingi hawana chaguo ila kufanya kazi juani - wanahitaji pesa,"" anasema Rekha Shanmugam, muuguzi wa zamani na mtafiti wa utafiti wa SRIHER.
Sababu ya kwa nini joto huathiri wanawake wajawazito na watoto wao wanaokua katika mazingira ya joto hazieleweki vizuri.
Utafiti wa awali nchini Gambia uligundua halijoto ya juu inaweza kuongeza mapigo ya moyo ya kichanga na kupunguza mtiririko wa damu kupitia kitovu.
Nadharia hiyo inasema mama anapopata joto sana, damu inaweza kwenda mbali na kijusi ili kumsaidia kumpoza mama.
Anasema utafiti mwingine uligundua sababu ni kuwa wanawake wengi wawapo makazini hawaendi kujisaidia na hivyo kuepuka kunywa maji na hilo hupelekea matatizo.
""Wanaogopa wadudu na nyoka vichakani, au wanaume kuwachungulia,"" anasema Shanmugam. ‘Hivyo hukaa na mkojo siku nzima na hatimaye kwenda chooni watakapofika nyumbani.""
Matokeo ya utafiti huo wa Tamil Nadu yanachukuliwa kwa uzito mkubwa, anasema Dkt. TS Selbavinayagam, mkurugenzi wa afya ya umma katika jimbo hilo.
""Tayari tunatoa fidia ya kifedha kwa wanawake wajawazito, lakini labda tunahitaji kuangalia chaguzi za kutoa ajira mbadala pia,"" anasema.
Serikali ya jimbo huwapa wanawake maskini zaidi ya pauni 170 wanapofikisha wiki 12 za ujauzito, ili kujaribu kupunguza baadhi ya shughuli zao za kutafuta fedha.
Hata hivyo, nguvu kubwa ya kuwalinda wafanyakazi hawa wanaolipwa mishahara midogo ni ya wakubwa wa sehemu za kazi.
Kwenye viunga vya Chennai, Thillai Bhasker - mmiliki wa tanuru ya matofali - ameweka paa kubwa kuzuia jua, ili kuwapa wafanyikazi wake kivuli kinachohitajika.
""Wamiliki wa biashara wanapaswa kuwa na akili ya kutosha kujua jinsi ya kuwafanya wafanyakazi wabaki kazini,"" anasema. ""Ukiwatunza, watakutunza.""
Pia anasema ana mpango wa kujenga vyoo vya wanawake pekee.
Mashirika mengine pia yanatoa vipindi vya elimu kuhusu hatua ambazo wanawake wanaweza kuchukua ili kujilinda vyema wakati wa joto.
Imetafsiriwa na Rashid Abdallah"
Wanasayansi wasema wanaweza kukata chembechembe za hiv kwenye seli - bbc news swahili,"Chanzo cha picha, Getty Images
Wanasayansi wanasema wamefanikiwa kuondoa Virusi vya Ukimwi kutoka kwenye chembechembe zilizoambukizwa, kwa kutumia teknolojia ya uhariri wa jeni ya Crispr iliyoshinda Tuzo ya Nobel.
Inafanya kazi kama mkasi, lakini katika kiwango cha molekuli, hukata DNA ili chembechembe""mbaya"" ziweze kuondolewa au kuzimwa.
Matumaini ni hatimaye kuweza kuondoa kabisa virusi mwilini, ingawa kazi nyingi zaidi inahitajika ili kuangalia kama itakuwa salama na yenye ufanisi.
Dawa zilizopo za VVU zinaweza kuzuia virusi lakini sio kuviondoa.
Timu ya Chuo Kikuu cha Amsterdam, ikiwasilisha muhtasari wa matokeo yao ya mapema katika mkutano wa kitabibu wiki hii, inasisitiza kwamba kazi yao inabaki kuwa ""uthibitisho wa dhana"" tu na haitakuwa tiba ya VVU hivi karibuni.
Na Dk James Dixon, profesa msaidizi wa teknolojia ya seli shina na tiba ya jeni katika Chuo Kikuu cha Nottingham, anakubali, akisema matokeo kamili bado yanahitaji kuchunguzwa.
""Kazi zaidi itahitajika ili kuonesha matokeo katika majaribio haya ya seli yanaweza kutokea katika mwili mzima kwa tiba ya siku zijazo,"" alisema.
""Kutakuwa na maendeleo zaidi yanayohitajika kabla ya kuwa na athari kwa wale walio na VVU.""
Wanasayansi wengine pia wanajaribu kutumia Crispr dhidi ya VVU.
Na Excision BioTherapeutics inasema baada ya wiki 48, watu watatu wa kujitolea wenye VVU hawana madhara makubwa.
Lakini Dk Jonathan Stoye, mtaalamu wa stadi za virusi katika Taasisi ya Francis Crick, huko London, alisema kuondoa VVU kutoka kwenye seli zote ambazo zinaweza kuvihifadhi mwilini ni ""changamoto kubwa"".
""Athari zisizolengwa za matibabu, pamoja na athari zinazowezekana za muda mrefu, zinabaki kuwa wasiwasi,"" alisema.
""Kwa hivyo inaonekana uwezekano kwamba miaka mingi itapita kabla ya tiba kama hiyo ya Crispr kuwa ya kawaida, hata ikizingatiwa kuwa inaweza kuoneshwa kuwa nzuri.""
Watu wengi walio na VVU wanahitaji matibabu ya muda mrefu ya dawa za kupunguza makali ya VVU. Ikiwa wataacha kutumia dawa hizi, virusi vilivyolala vinaweza kuamka na kusababisha matatizo tena.
Wachache wameonekana kuwa ""wameponywa"", baada ya tiba kali ya saratani kufuta baadhi ya seli zao zilizoambukizwa, lakini hii pekee haiwezi kupendekezwa kutibu VVU."
Fahamu njia za kuboresha usingizi wako   - bbc news swahili,"Chanzo cha picha, Getty Images
Ili kuadhimisha Siku ya Usingizi Duniani, huu ndio mwongozo wetu unaotegemea sayansi wa kupata usingizi bora, kulingana na misimu na uzoefu kutoka zamani.
Ni asubuhi ya kawaida ya siku za juma. Kuna mwanga unaopitia madirishani, huku milio mingi ya ndege ikitangaza kwamba pengine ni wakati wa kuamka… lakini kwa hakika hiyo haiwezi kuwa sawa?  unavyojisikia ,unapokumbuka usiku uliojaa usingizi usio na utulivu.
Ulimwenguni kote, watu wanatatizika kukosa usingizi wa kutosha.
Nchini Marekani pekee, imekadiriwa kuwa kati ya watu milioni 50 na 70 wanakumbwa na tatizo hili na kwa kiwango cha kimataifa, hata imeitwa janga.
Hata hivyo, kuna baadhi ya marekebisho rahisi, kisaikolojia na kimwili, ambayo yanaweza kusaidia kuboresha ubora wa usingizi wako.
Huu hapa ni mwongozo wetu wa kuwa na usingizi mtamu, wa kustarehesha, unaotokana na utafiti wa hivi karibuni wa kisayansi na mbinu za kihistoria zilizosahaulika kwa muda mrefu.
Chanzo cha picha, Getty Images
Leo, watu wanapoamka katikati ya usiku, si kawaida kuwa na hofu, huwa tunaamini kwamba tunapaswa kulala kwa saa nane mfululizo.
Lakini hii haijawahi kuwa hivyo kila wakati. Kwa milenia, watu walikuwa na usingizi mfupi wa kwanza na kisha wakaamka.
Mapengo haya madogo ya kusinzia yalijazwa na shughuli nyingi zisizo na kikomo, kwa kazi za nyumbani hadi porojo gizani (na hata usingizi wa hapa na pale). Kisha baada ya saa kadhaa, watu walirudi kitandani na kulala hadi asubuhi.
Haya ni mazoezi ya kale yaliyosahaulika ya ""usingizi wa awamu mbili"". Iligunduliwa tena na Roger Ekirch, profesa mashuhuri wa historia katika chuo kikuu cha Virginia Tech, Virginia, katika miaka ya 1990.
Anaamini kwamba ufahamu wa kuenea kwa historia ya tabia hiyo kunaweza kusaidia kuweka upya matukio ya wale wanaougua kukosa usingizi leo, na pengine kupunguza wasiwasi wao kuhusu kuamka usiku.

Wakati wa majira ya chemchemi unapofika, unaweza kugundua kuwa unahitaji kulala kidogo na unaona ni rahisi kutoka kitandani asubuhi.
Utafiti unaonesha kwamba tunahitaji kulala zaidi wakati wa giza, miezi ya baridi kali kuliko tunavyohitaji wakati wa kiangazi.
Hii ni kwa sababu wanadamu hupata usingizi wa msimu. Kwa mujibu wa uchunguzi mmoja wa Ujerumani, watu walipata usingizi wa muda mrefu na usingizi mzito mnamo Desemba kuliko mwezi wa Juni.
Usingizi mzito ni hatua ya kazi zaidi ya usingizi, tunapoota na mapigo ya moyo huongezeka, wakati usingizi mzito ni wakati mwili hurekebisha misuli na tishu na ni muhimu kwa uimarishaji wa kumbukumbu ya muda mrefu.
Katika nchi nyingi kuwa na muda mfupi wa kulala ni ibada ya kila siku, na utafiti unaonesha kuwa kulala mara kwa mara ni vizuri kwa afya zetu. Kwa mujibu wa utafiti wa 2023, kulala kwa kawaida husaidia kuweka akili zetu kubwa kwa muda mrefu na kunaweza kuchelewesha kuzeeka kwa ubongo kwa kati ya miaka mitatu hadi sita. Ubongo umehusishwa na magonjwa kama vile kupoteza kumbukumbu na shida ya mishipa.
Pia kuna faida za muda mfupi. Kulala kwa muda mfupi, kwa muda usiozidi dakika 15, kunaweza kuboresha mara moja jinsi tunavyofanya vizuri kiakili, na matokeo hudumu hadi saa tatu baada ya kuamka.
Ufunguo wa kulala kwa nguvu ni kuziweka fupi (baada ya dakika 20 tunaanza kulala usingizi mzito) na kuhakikisha kuwa unapata saa sita mchana ili isisumbue usingizi wako usiku. Soma zaidi juu ya faida za kiafya za kulala hapa.
The key to power naps is to keep them short (after 20 minutes we start drifting into deep sleep) and to make sure you have one mid-afternoon so that it doesn't disrupt your sleep at night. Read more about the health benefits of napping here.
Chanzo cha picha, Getty Images
Lakini si usingizi wote ni mzuri kwetu. Usingizi mdogo wa sekunde kadhaa unaweza kusababisha madhara makubwa ukitokea unapoendesha gari.
Uchambuzi wa picha za dashcam kutoka kwa madereva 52 kutoka kampuni moja ya lori nchini Japan uligundua kuwa robo tatu kati yao walionesha dalili za usingizi mdogo kabla ya kuhusika katika ajali.
Usingizi mdogo ni kawaida zaidi kati ya watu wanaougua narcolepsy au watu ambao hawapati usingizi wa kutosha usiku.
Uchunguzi mmoja uligundua kwamba watu walipolala kwa muda wa saa sita tu usiku kwa siku 14 mfululizo, walikuwa na usingizi mdogo sana kama wale waliokosa usingizi usiku mzima.
Ikiwa unapata usingizi mdogo mara kwa mara, huenda ni ishara kwamba hupati usingizi wa kutosha kwa ujumla.
Muda wa kulala tunaohitaji sote unaweza kutofautiana kati ya mtu na mtu, huku kukiwa na mapendekezo mengi kati ya saa saba na tisa.
Lakini kiasi cha usingizi unaopata, ubora ni muhimu sana, ikiwa sio zaidi.
Wengi wetu tutakuwa na uzoefu wa kuhisi kuburudishwa kidogo baada ya usiku wa kurukaruka na kugeuka. Hiyo ni kwa sababu tunapolala, akili zetu hufurika maji ya uti wa mgongo ili kuondoa uchafu na sumu zilizokusanywa.
Mfumo huu wa kusafisha taka huitwa mfumo wa glymphatic, ambao hufanya kazi vizuri kwa wakati mmoja kila siku."
Visiwa vinavyotoa mishahara mikubwa kuvutia wafanyakazi - bbc news swahili,"Chanzo cha picha, GETTY IMAGES
Mshahara mkubwa hutolewa kwa madaktari wanaofanya kazi katika visiwa vya Uist na Benbecula, ambavyo ni sehemu ya visiwa vya Hebrides katika eneo la mbali kabisa la United Kingdom.
Katika kisiwa kingine kiitwacho Rum, kilicho karibu na visiwa hivi, wazazi wanangoja walimu wawafundishe watoto wao. Waalimu watakaoonyesha nia ya kufanya kazi hapa watapewa mshahara wa pauni elfu 68.
Maeneo ya vijijini ya Scotland yanajaribu kuwavutia watu kwa kutoa mishahara ya juu ili kukabiliana na tatizo la uhaba wa rasilimali watu.
Sehemu muhimu ya ajira hizi ni kuleta watu wapya kuishi na watu wa Visiwa vya Scotland na kuwapatia huduma wanazohitaji.
""Siku zote tunatarajia mtu atakuja,"" anasema Gordon Jamieson, mtendaji mkuu wa Huduma ya Kitaifa ya Afya ya Visiwa vya Magharibi.
""Tunatoa nafasi za ajira kwa wanandoa wa wataalamu wanaokuja hapa,"" alisema.
""Hasa kwa wataalamu wa afya, maeneo kama Uist na Benbecula si maarufu sana katika suala la ajira.""
""Sio kila mtu anataka kuja katika kisiwa hiki cha mkoa wa Marumala, kuishi na watu na kufanya kazi hapa"".
Chanzo cha picha, BENBECULA MEDICAL PRACTICE
Kwa sababu ya huduma za matibabu ambazo Benbecula inahitaji, Huduma ya Kitaifa ya Afya (NHS) inatoa ziada ya asilimia 40 ya mshahara ili kuwahimiza watu kufanya kazi katika maeneo haya ya mbali.
NHS inawaalika madaktari ambao wana shauku na hamu ya kufanya kazi vijijini kwenda huko. Madaktari wanaokuja hapa wanapaswa kuhudumia watu 4,700 katika visiwa sita.
Bodi ya afya inasema bonasi ni sehemu inayotolewa mbali na mshahara huo. Serikali pia hulipa gharama za usafiri za watahiniwa waliochaguliwa kutoka maeneo yao hadi visiwani.
“Wale wanaotaka kufanya kazi hapa lazima wawe na utu fulani,"" Jamieson anasema.
""Ndio maana tunawaheshimu watu kama hao. Watu kutoka kote ulimwenguni wanatazamiwa kuja hapa kupata uzoefu wa kutoa huduma za matibabu katika eneo hili,"" alisema.
Jamieson alisema kuna changamoto nyingi katika uteuzi wa madaktari na wauguzi wanaohitajika kutoa huduma za matibabu visiwani humo.
Alisema kwa sababu ya mishahara hiyo mikubwa, baadhi ya watu wanatarajiwa kubaki hapa na kuanza maisha.
“Tunawataka wanaokuja hapa watoe huduma endelevu na kuishi pamoja na wananchi wa hapa,” alisema.
Chanzo cha picha, GETTY IMAGES
Watu 40 pekee wanaishi katika kijiji cha Kinloch kwenye Kisiwa cha Rum. Kuna wanafunzi watano wanasoma katika shule ya msingi katika kisiwa cha Rum. Umri wao ni chini ya miaka mitano hadi 11.
Halmashauri ya Nyanda za Juu inasema watatoa pauni elfu 62 kwa mwalimu mkuu anayekuja kufanya kazi hapa.
Baraza hilo lilisema baadhi ya watu wamejitokeza kufanya kazi. Hata hivyo, ilieleza kuwa mchakato wa kuajiri bado haujakamilika.
Kisiwa cha Rum ni safari ya boti ya dakika 90 kutoka bara. Umeme unazalishwa hapa kupitia miradi ya umeme wa maji.
Kisiwa hicho kina idadi kubwa ya kulungu wekundu. Sehemu kubwa ya ardhi katika kisiwa hicho inamilikiwa na Serikali ya Uskoti. Nyumba nne zilijengwa Kinloch miaka minne iliyopita.
Shirika la Rum's Community Trust linasema, zawadi wanazotoa zitavutia baadhi ya vijana na familia zao kuishi visiwani humo.
Chanzo cha picha, GETTY IMAGES
Baada ya kutangaza pauni 53,000 kuajiri mwalimu wa kufundisha watoto 15 katika Shule ya Msingi ya Kilchon walipata maombi mengi.
Ilitangazwa kuwa mwalimu atakayekuja kufanya kazi katika shule ya msingi katika kisiwa kingine kilicho umbali wa maili 16 kutoka kisiwa cha Shetland mwaka 2022 atapewa mshahara wa pauni 62,000 na nyumba ya vyumba vitatu. Watu 28 wanakaa katika kisiwa hiki.
Halmashauri ya Nyanda za Juu inasema wanatoa mishahara na vivutio vingine mbalimbali kuajiri walimu kwa kuzingatia mambo kama vile eneo ilipo shule, idadi ya watu na miundombinu ya kisiwa hicho.
‘Pia inajumuisha gharama za kodi na usafiri,” walisema viongozi wa eneo hilo.
“Tunakaribisha maombi ya kudumu kwa nafasi zinazohitajika visiwani humo. Pia, tumetenga fedha kwa ajili ya kuwafundisha walimu wakuu waliochaguliwa hivi karibuni chini ya mpango wa uongozi wa pamoja. Tutatoa mafunzo sawa na hayo kwa walimu wa shule nyingine pia,” alisema msemaji wa baraza hilo."
Kwa nini pombe ni hatari sana kwa ubongo wa vijana - bbc news swahili,"Chanzo cha picha, Getty Images
Kuanzia hadithi ya Wazungu ya ""utamaduni wa kunywa kwa afya"" hadi madhara ya kushangaza ya mi ya kawaida ya familia, sayansi inapindua imani za zamani kuhusu pombe na vijana.
Nilifikisha umri wa miaka 18 siku moja kabla ya kuondoka nyumbani kuelekea chuo kikuu, nikipita kwa urahisi kizingiti cha umri cha Uingereza kwa kununua pombe kwa wakati ili kuchunguza baa za wanafunzi. Nilipojiandikisha na daktari karibu na nyumba yangu mpya, aliniuliza ni vipimo vingapi vya pombe ambavyo nilikunywa kila wiki - njia ya kawaida ya kupima unywaji wa pombe hapa Uingereza, ikiwa na vitengo 1.5 takriban sawa na glasi ndogo ya divai. ""Takriban saba,"" nilisema, kwa haraka nikiweka vodkas-na-chungwa chache ambazo ningefurahia usiku kucha na marafiki zangu kutoka shuleni. Nilidhani hii ilikuwa chini, lakini sijawahi kuwa mvunja sheria sana.
""Hiyo itapanda sasa wewe hapa,"" daktari alijibu kwa kicheko kavu. Hakuwa na makosa. Ndani ya wiki chache, nilikuwa nikinywa chupa ya mvinyo kwa furaha kabla ya kupanga risasi kwenye baa ya wanafunzi. Nilijua unywaji pombe kupita kiasi ungeweza kuleta madhara katika muda wote wa maisha, lakini sikuwa nimezingatia kwamba ujana wangu ungeleta hatari zaidi, ikilinganishwa na mtu wa miaka 30, 40 au 50. Je, hatari zilikuwa sawa kwa watu wazima wote?
Kama ningesikia ninachojua sasa kuhusu njia za kipekee ambazo pombe inaweza kuathiri ubongo wa vijana, ningeweza kuwa mwangalifu zaidi. Katika umri wa miaka 18, ubongo wangu ulikuwa bado unabadilikabadilika, na haungefikia ukomavu kwa angalau miaka saba. Hii inabadilisha jinsi tunavyoitikia pombe - na kunywa katika kipindi hiki muhimu kunaweza kuwa na matokeo ya muda mrefu kwa ukuaji wetu wa utambuzi.
Nikizungumza na watafiti kuhusu athari za pombe kwa vijana, nilishangazwa na matokeo mengine mengi zaidi ya haya. Utafiti kutoka kote ulimwenguni unaanza kupindua mawazo mengi ya kawaida kuhusu umri na pombe, kama vile wazo kwamba Wazungu wa bara la Ulaya wana utamaduni wa kunywa kwa afya kuliko Uingereza au Marekani, na kwamba kuruhusu vijana kunywa nyumbani na milo kunawafundisha uwajibikaji wa pombe. Iwapo sayansi hii mpya inapaswa kubadili sheria zetu za sasa za unywaji pombe au la ni suala tata la kisiasa, lakini ufahamu zaidi wa ukweli unaweza angalau kuruhusu vizazi vijavyo kufanya chaguo sahihi zaidi kuhusu njia wanazochagua kufanya sherehe - na huenda ukawasaidia wazazi kuamua. jinsi ya kushughulikia pombe nyumbani kwao.
Chanzo cha picha, Getty Images
Hebu tuwe wazi: pombe ni sumu. Hatari zake hujumuisha ajali mbaya, magonjwa ya ini, na aina nyingi za saratani. Hata kiasi kidogo kinaweza kusababisha kansa, na kusababisha Shirika la Afya Duniani kutangaza kwamba ""linapokuja suala la unywaji wa pombe, hakuna kiasi salama ambacho hakiathiri afya"".
Shughuli chache hazina hatari kabisa, ingawa, na hatari huelekea kupimwa dhidi ya starehe ambazo pombe inaweza kuleta. Kwa hivyo sera zetu za afya zinaongozwa na kanuni ya kuzuia uharibifu na unywaji wa wastani. Nchini Marekani hii inafafanuliwa kuwa kutokunywa zaidi ya vinywaji viwili kwa siku kwa wanaume,
na si zaidi ya kinywaji kimoja kwa siku kwa wanawake - huku nchi nyingine nyingi zikitoa mwongozo sawa. Ingawa bia na divai kwa kawaida huonekana kama vinywaji salama zaidi, kama mwongozo wa Marekani unavyosema, aina ya kinywaji sio jambo muhimu - badala yake, ni kiasi cha pombe kinachotumiwa: ""Bia moja ya wakia 12 ina takriban kiasi sawa cha pombe. glasi moja ya aunzi tano ya divai au risasi ya aunsi 1.5 ya pombe."" Sheria karibu na umri wa ununuzi wa pombe hufuata mantiki sawa ya kizuizi cha uharibifu: sheria hulinda watoto, huku zikiwaruhusu vijana kufanya uchaguzi wao wenyewe. Katika mataifa mengi ya Ulaya, umri wa chini ni miaka 18 - nchini Marekani ni 21.
Hata hivyo, kuna sababu nyingi kwa nini pombe inaweza kuwa hatari zaidi kwa vijana, hata baada ya kupita kiwango cha chini cha umri wa kunywa. Moja ni ukubwa wa mwili na umbo: vijana hawafikii kimo chao cha watu wazima hadi miaka 21, na hata baada ya kuacha kukua kiwima, wanaweza kukosa wingi wa mtu aliye na umri wa miaka 30 au 40. ""Kunywa glasi moja ya pombe kwa hivyo husababisha kiwango cha juu cha pombe katika damu kwa vijana kuliko watu wazima,"" anasema Ruud Roodbeen, mtafiti wa baada ya udaktari katika Chuo Kikuu cha Maastricht na mwandishi wa Beyond Legislation, ambayo inachunguza athari za kuongeza kiwango cha chini cha unywaji. umri.
Fremu konda ya vijana pia ina sifa ya uwiano wa juu wa kichwa hadi mwili. Unapokunywa pombe, huingia kwenye damu yako na kuenea kwenye mwili wako. Ndani ya dakika tano, hufika kwenye ubongo wako, na kuvuka kwa urahisi kizuizi cha damu-ubongo ambacho kwa ujumla hulinda ubongo wako dhidi ya vitu vyenye madhara. ""Sehemu kubwa kiasi ya pombe huishia kwenye akili za vijana, na hiyo ni sababu nyingine kwa nini vijana wana uwezekano mkubwa wa kupata sumu ya pombe,"" Roodbeen anasema.
Chanzo cha picha, Getty Images
Muhimu ni mabadiliko yanayotokea ndani ya fuvu. Hapo awali, ukuaji wa neva ulifikiriwa kukoma katika ujana wetu, lakini utafiti mwingi wa hivi majuzi unaonyesha kuwa ubongo wa kijana hupitia uwekaji upya wa waya ambao hauishii hadi angalau umri wa miaka 25.
Mabadiliko muhimu zaidi ni pamoja na kupungua kwa ""grey matter"" huku ubongo unapong'oa sinepsi zinazoruhusu seli moja kuwasiliana na nyingine. Wakati huo huo, suala nyeupe - miunganisho ya umbali mrefu inayojulikana kama axons iliyofunikwa na sheath ya mafuta ya kuhami - huelekea kuongezeka. ""Ni kama barabara kuu za ubongo,"" anasema Lindsay Squeglia, mwanasaikolojia wa neva katika Chuo Kikuu cha Matibabu cha South Carolina. Matokeo yake ni mtandao wa neva wenye ufanisi zaidi ambao unaweza kuchakata taarifa kwa haraka zaidi.
Mfumo wa limbic, unaohusishwa na furaha na malipo, ni wa kwanza kukomaa. ""Maeneo haya ni ya watu wazima kabisa wakati wa ujana,"" Squeglia anaelezea. Kamba ya mbele, ambayo iko nyuma ya paji la uso, ni polepole kuiva. Eneo hili linawajibika kwa mawazo ya hali ya juu - ambayo yanajumuisha udhibiti wa kihisia, kufanya maamuzi, na kujidhibiti.
Kwa masafa na viwango vya juu vya kutosha, unywaji wa pombe kwa vijana unaweza kuharibu ukuaji wa muda mrefu wa ubongo. Uchunguzi wa muda mrefu unaonyesha kwamba kunywa mapema kunahusishwa na kupungua kwa kasi zaidi kwa suala la kijivu, wakati ukuaji wa suala nyeupe umepungua. ""Barabara kuu hizo hazifanyiwi lami kama vile watoto wanaoanza kunywa pombe,"" anasema Squeglia.
Matokeo yanaweza yasionekane mara moja katika vipimo vya utambuzi; katika ubongo mchanga, mikoa inayohusika na utatuzi wa matatizo inaweza kufanya kazi kwa bidii kidogo ili kufidia upungufu. Haiwezi kuweka hii milele, hata hivyo. ""Baada ya miaka mingi ya kunywa, tunaona uwezeshaji mdogo katika ubongo na utendaji duni wa majaribio haya,"" anasema Squeglia.
Kunywa pombe mapema kunaweza pia kuathiri afya ya akili, na huongeza hatari ya matumizi mabaya ya pombe baadaye maishani. Hii ni kweli hasa kwa watu ambao wana historia ya ulevi wa kifamilia - kadiri wanavyoanza mapema, ndivyo uwezekano wao wa kupata shida ya unywaji pombe wenyewe unavyoongezeka. Jeni zinazohusishwa na hatari kubwa ya matumizi mabaya ya pombe zinaonekana kuwa na ushawishi mkubwa katika kipindi hiki muhimu cha ukuaji wa ubongo. ""Na kadri mtu anavyoweza kusubiri, ndivyo uwezekano mdogo wa jeni hizi kuanza kutumika,"" anasema Squeglia.
Je, matokeo haya yanaweza kuathiri vipi chaguo la kijana - na maamuzi ya wazazi wao kuhusu jinsi na wakati wa kuwaruhusu kunywa nyumbani?
""Ujumbe wetu ni kuchelewa kadri uwezavyo,"" anasema Squeglia, ""kwa sababu ubongo wako bado unakua, na acha ubongo wako ukue na kuwa na afya bora uwezavyo kabla ya kuanza kujihusisha na mambo kama vile pombe na matumizi ya vitu vingine.""
Ikiwa ushauri huu unapaswa kuingizwa katika sheria ni suala jingine. Squeglia anasema kwamba, katika mazungumzo yake ya hadhara juu ya unywaji pombe, washiriki wa hadhira mara nyingi huibua swali la ""mfano wa unywaji pombe wa Ulaya"". Katika baadhi ya nchi kama vile Ufaransa, watoto wanaruhusiwa kunywa glasi ya divai au bia ili kuambatana na mlo wa familia. Hata nje ya Uropa wazazi wengi wanaamini kwamba kuletwa polepole kwa pombe katika muktadha unaodhibitiwa kunawafundisha vijana kunywa kwa usalama na kupunguza ulevi wa kupindukia baadaye, ambapo kizuizi kinasababisha kuwa ""tunda lililokatazwa"".
Ushahidi mwingi unaonyesha kuwa sheria kali za unywaji pombe, pamoja na umri wa chini zaidi wa kununua, pia huhimiza unywaji wa kuwajibika zaidi. Fikiria uchunguzi wa Alexander Ahammer katika Chuo Kikuu cha Johannes Kepler Linz huko Austria, ambapo mtu yeyote aliye na umri wa zaidi ya miaka 16 anaweza kununua bia au divai kihalali. Iwapo sheria kali zitaongeza tu hamu ya pombe, basi ungetarajia Austria kuwa na utamaduni wa unywaji wa afya bora kuliko Marekani - ambapo umri wa chini wa kisheria wa kunywa ni miaka 21. Lakini sivyo ilivyo.
Nchi zote mbili zinaona ongezeko la unywaji pombe kupita kiasi baada ya mtu kupita umri wa chini kabisa. ""Lakini ongezeko hili lilikuwa juu kwa 25% nchini Austria ukiwa na miaka 16 kuliko Marekani ukiwa na miaka 21,"" Ahammer anasema.
Kusubiri, kwa maneno mengine, kulionekana kuhimiza tabia ya kuwajibika zaidi wakati Wamarekani waliporuhusiwa kununua vinywaji kihalali.
Akiwahoji washiriki wake kuhusu tabia zao, Ahammer aligundua kwamba mitazamo ya Waaustria kuhusu hatari zinazohusiana na unywaji pombe ilibadilika sana walipotimiza miaka kumi na sita. ""Wakati pombe inakuwa halali, vijana wanaona kuwa haina hatari zaidi kuliko hapo awali,"" Ahammer anasema. Katika umri wa miaka 16, hisia hiyo ya uwongo ya usalama inaweza kuwa hatari, ilhali katika umri wa miaka 21, ndivyo ubongo uliokomaa zaidi unavyoweza kustahimili kinywaji chake.
Wala wazo la utamaduni wa unywaji wa afya wa Uropa haushiki katika maisha yote. Kulingana na Shirika la Afya Duniani, takwimu zinaonyesha kuwa nusu ya saratani zote zinazotokana na pombe katika eneo la Ulaya husababishwa na unywaji pombe mdogo na wastani.
Kwa kuzingatia ushahidi wa kisayansi, je, serikali zinapaswa kuweka umri wa chini kabisa wa kisheria kuwa miaka 25 au zaidi - mara tu ubongo unapoacha kukua? Wataalamu wanaeleza kuwa si rahisi hivyo, kwani manufaa ya afya ya umma yanahitaji kusawazishwa dhidi ya mitizamo ya watu kuhusu uhuru wa kibinafsi.
""Nadhani kuna hamu ndogo sana ya umma kwa umri wa kunywa pombe wa miaka 25,"" anasema James MacKillop, ambaye anasoma tabia ya uraibu katika Chuo Kikuu cha McMaster huko Hamilton, Ontario. ""Umri wa juu zaidi wa kisheria unachukuliwa kuwa wa kibaba, na unaweza kuonekana kama unafiki ikiwa umri wa kisheria wa watu wengi kupiga kura, au umri wa kisheria wa kutumikia jeshi, ni 18 au 19.""
Ahammer anakubali. ""Wakati fulani tunapaswa tu kuruhusu watu wafanye maamuzi yao wenyewe.""
Badala yake, MacKillop anapendekeza vijana wanaweza kupewa elimu bora kuhusu hatari za pombe, na njia ambazo zinaweza kuathiri ubongo unaopevuka. ""Kudhania tu kwamba watu watakuza tabia za kuwajibika linapokuja suala la dawa hizi ni dhana ya matumaini,"" anasema.
Nikitazama nyuma katika ujana wangu, ningevutiwa kujua kuhusu mabadiliko yanayoendelea ya ubongo wangu, na madhara ambayo unywaji wangu wa pombe ungeweza kuwa kwenye waya zake. Sitarajii kwamba ningekuwa mlevi - bado ninakunywa leo, hata hivyo, licha ya kujua hatari za kiafya za muda mrefu - lakini ningeweza kufikiria mara mbili kabla ya kununua raundi ya ziada."
Jinsi kukoroma kunaweza kuathiri uhusiano - bbc news swahili,"Chanzo cha picha, Getty Images
""Nilikuwa na wasiwasi kwamba ikiwa ningezungumza na mume wangu kuhusu hili, angeudhika.""
Alifikiri kukoroma ni sehemu ya kifurushi kinachokuja na ndoa. Lakini ilikuwa ikimuumiza mumewe, na uhusiano wao.
""Alianza kuamka sana wakati wa usiku na akawa na huzuni asubuhi,"" aliambia BBC.
Kukoroma kwa mume wake pia kulimzuia kupata raha ya usiku, na utendaji wake kazini ukadorora kutokana na kukosa usingizi.
Ni jambo la kawaida sana kupuuza mwenza anayekoroma anapolala, lakini wataalam wa afya na uhusiano wanaonya kuwa inaweza kuwa na athari kubwa kwa afya ya wenzi wao na uhusiano wao.
Kukoroma kwa sauti kubwa mara nyingi huhusishwa na ugonjwa wa kulala unaojulikana kama apnea ya kuzuia usingizi (OSA), hali ambayo kupumua hukoma na kuanza kurudia wakati wa kulala, wataalam wanasema.
Ugonjwa huo husababisha kuta za koo kupumzika na nyembamba, kukatiza kupumua kwa kawaida na kusababisha upungufu wa oksijeni.
Kulingana na Dk Ramamurthy Sathyamurthy, daktari mshauri wa kupumua katika Hospitali ya Chuo Kikuu cha James Cook cha Uingereza, dalili za apnea zinaweza kutofautiana, kuanzia upole hadi wastani au kali, lakini kwa kawaida huwa mbaya zaidi.
Alionya kuwa hali hiyo isiyotibiwa inaweza kuathiri mambo mengi ya mkoromaji na afya ya kimwili na kiakili ya wenzi wao, ikiwa ni pamoja na hamu yao ya tendo.
Dalili hutokea hasa unapolala, na ni pamoja na:
Wakati wa mchana, wagonjwa wanaweza pia:
Zaidi ya hayo, apnoea ya kuzuia usingizi inaweza kusababisha masuala mengine ya afya pia.
Kushuka ghafla kwa viwango vya oksijeni ya damu ambayo hutokea wakati wa apnea inaweza kuongeza shinikizo la damu, wataalam wanaonya, na hii inaweza kuongeza hatari ya masuala kadhaa ya matibabu yanayohusiana.
Chanzo cha picha, Getty Images
Ingawa baadhi ya wanandoa wanaweza kuona kukoroma kwa wapenzi wao ni jambo la kuchekesha, linaweza kuwa jambo zito kwa uhusiano wao, Dk Sathyamurthy alisisitiza.
""Kwa kawaida, aslimia 90 ya wagonjwa ninaowaona, rufaa imeanzishwa kwa sababu mshirika ameathirika pakubwa,"" aliambia BBC.
Inaweza kusababisha wenzi kuanza kulala katika vyumba tofauti, dhana inayojulikana kama 'talaka ya kulala'.
Hili si lazima liwe jambo baya - mtaalamu wa masuala ya uhusiano wa Marekani Sara Nasserzadeh mara nyingi anapendekeza wapenzi walale peke yao, kwa kukoroma au bila kukoroma. Kuanzia siku kwa kulala vizuri kunaweza kukuza uhusiano mzuri kwa wenzi wote wawili, aliiambia BBC, ingawa bila shaka hii inawezekana tu ikiwa chumba cha kulala cha ziada kinapatikana.
Lakini kwa wanandoa wengine, 'talaka ya usingizi' inaweza kuwa hatua ya kwanza kwenye njia ya kutengana kwa kudumu zaidi.
Hata ingawa Arunika Selvam anaishi Singapore - nchi iliyostawi sana na mojawapo ya Pato la Taifa la juu zaidi kwa kila mtu duniani - kupata kitanda mahali pengine ndani ya nyumba si jambo linalowezekana kwake.
""Ilitubidi kukodisha chumba chetu cha wageni ili kupata mapato ya ziada kutokana na gharama kubwa ya maisha hapa Singapore,"" mama wa mtoto mmoja, ambaye ameolewa kwa miaka 15, alieleza.
Hata hivyo, baada ya kukosa usingizi usiku mwingi, Selvam alizungumza na mume wake kuhusu tatizo lake la kukoroma.
Hakutaka kushauriana na daktari kwani baba yake na babu yake walikoroma na aliamini ni jambo la kawaida kabisa.
Kukoroma kwa sauti kubwa kwa wanaume mara nyingi huchukuliwa kuwa sehemu ya uanaume, hasa katika tamaduni fulani za Asia, Selvam aliongeza.
Sara Nasserzadeh alisema katika hali kama hizi, ni muhimu kupata wakati mwafaka wa kuzungumzia suala hili na mshirika wako kwa ""njia ya hila na maridadi"".
""Labda, baada ya kufanya ngono, labda baada ya kuwa katika hali nzuri na kushikamana,"" Nasserzadeh, mwandishi wa Love by Design - 6 Ingredients to Build a Lifetime of Love, aliongeza.
Mtaalamu huyo wa saikolojia ya kijamii alisema ni muhimu pia kukumbuka kuwa mtu anayekoroma mara nyingi huona aibu kuhusu hali hiyo.
Kulingana na Jumuiya ya Uingereza ya Kukoroma na Kupumua Usingizi, kuna takriban watu milioni 15 wanaokoroma nchini Uingereza, na huathiri watu milioni 30 nchini humo - karibu nusu ya watu wote.
Takwimu kutoka kwa uchunguzi wa hivi majuzi zinaonyesha kuwa idadi ya wanaume wanaokoroma ni kubwa zaidi kuliko wanawake, chama hicho kilisema.
Lakini bila kujali ni nani anakoroma, zoea hilo linaweza kuwa na matokeo makubwa.
Baadhi ya ripoti zinaonyesha kukoroma kuwa miongoni mwa sababu za kawaida za talaka nchini Marekani na Uingereza, ingawa ni vigumu kupata data halisi ya kuunga mkono dai hilo.
Unaweza kufanya nini kuhusu kukoroma au kukosa usingizi?
Matibabu ya apnoea ya usingizi inaweza kuhusisha kupitisha mabadiliko ya mtindo wa maisha kama vile:
Chanzo cha picha, Getty Images
Hata hivyo, kwa watu wengi, matumizi ya kifaa kinachojulikana kama CPAP (Shinikizo linaloendelea la njia ya hewa) ni muhimu.
Hutoa hewa kwa upole kwenye barakoa unayovaa mdomoni au puani unapolala.
Dk Ramamurthy Sathyamurthy alisema ni muhimu kuweka kipaumbele kwa afya ya mwenzi na mkoromaji, na kuwahimiza kutafuta ushauri wa matibabu.
""Itakuwa na manufaa sio tu kwa uhusiano bali pia kiuchumi, kwani watu watatumia pesa kidogo kununua dawa kwa maswala mengine ya kiafya yanayosababishwa na hali hiyo. Kwa hivyo, ni faida ya jumla kwa familia nzima,"" aliongeza.
Vikwazo vya kiuchumi, kijamii na kitamaduni
Mitazamo kuhusu kukoroma inaweza kutofautiana kimataifa na kibinafsi, ikiathiriwa na mambo ya kiuchumi, kijamii na kitamaduni, na hata jinsia na ujinsia.
Saman (si jina lake halisi), shoga mwenye umri wa miaka 40 ambaye anafanya kazi kama mpokeaji wageni wa hoteli huko Colombo, Sri Lanka, huweka ngono yake kuwa siri kutoka kwa familia yake. Wanaamini kuwa mpenzi wake ni rafiki tu anayekodisha chumba cha ziada katika nyumba yake.
""Mpenzi wangu anakoroma kwa sauti ya juu, na siwezi kulala kwa sababu ya kukoroma kwake. Mimi hupata usingizi mzuri tu mama yangu anaponitembelea,"" Saman aliambia BBC.
""Kwa siku hizo, mwenzangu kwa hiari yake anampa mama yangu chumba cha ziada, na kumfanya aamini kuwa ni chumba chake, wakati yeye analala kwenye sofa,"" alisema.
""Huo ndio wakati pekee ambao ninaweza kupata usingizi mzuri.""
""Mpenzi wangu anajiona ni shoga mwenye sifa za kike, lakini kukoroma kunachukuliwa kuwa ni kitu cha kiume katika tamaduni zetu. Ninahofia kuwa kujadili suala hili kunaweza kumuumiza na kupelekea kuniacha,"" aliongeza.
Imetafsiriwa na Jason Nyakundi"
Nchi zenye mazingira bora ya kuishi na kufanya kazi duniani - bbc news swahili,"Chanzo cha picha, Getty Images
Usawa wa maisha ya kazi mara nyingi huchukuliwa kuwa ufunguo wa kila kitu kutoka kwenye maisha ya afya hadi ustawi wa kisaikolojia.
Kwa hiyo haishangazi kwamba, kwa yeyote anayefikiria kuhama nchi, ni muhimu kuelewa mitazamo ya taifa kuhusu kazi ni nini.
Ili kubainisha ni nchi zipi zilizo na uwiano bora wa maisha ya kazi, tulichanganua Kielezo cha Mizani ya Global Work-Life ya 2023 kutoka kwa kampuni ya teknolojia ya HR Remote, ambayo inazingatia mambo kama vile likizo ya lazima ya kila mwaka , asilimia ya chini ya malipo ya wagonjwa iliyoanzishwa na sheria na likizo ya uzazi yenye malipo.
Pia tulichanganua data kuhusu usawa wa maisha ya kazi kutoka kwa OECD, ambayo huangalia saa ngapi za wafanyakazi hufanya kazi na muda ambao watu hutumia kwa burudani na utunzaji wa binafsi katika nchi zake 22 wanachama.
New Zealand inaongoza, ikiwa na wiki 26 za likizo ya uzazi yenye malipo, ambayo lazima iongezwe mshahara wa juu kiasi, siku 32 za likizo halali ya mwaka na kiwango cha chini cha malipo cha wagonjwa cha 80%.
Lakini zaidi ya sera yoyote mahususi, ni utamaduni wa jumla ambao hufanya kazi kuwa jambo la utulivu zaidi, anasema Erin Parry, raia wa Canada anayeishi New Zealand ambaye anafanya kazi katika tasnia ya masoko.
Alipotembelea New Zealand mwaka wa 2015, nchi hiyo ilionekana kumpa mbinu tofauti, ambayo, tangu kuhamia huko kwa kudumu mwaka huo huo, imeishi kulingana na hype.
Bila shaka, New Zealand sio kamili. Takwimu za OECD zinaonesha kuwa 14% ya wafanyakazi hufanya kazi zaidi ya saa 50 kwa wiki, zaidi ya wastani wa OECD wa 10%.
Na wanatumia muda kidogo kidogo kuliko wastani wa OECD, saa 14.9 kwa siku, kujitunza (kama vile kula na kulala) na tafrija (ikiwa ni pamoja na kutumia wakati na familia na marafiki, vitu vya kufurahisha na kutazama televisheni).
Parry anadokeza kwamba baadhi ya usaidizi wa serikali unaotolewa na nchi nyingine tajiri, kama vile bima ya ajira kwa watu wasio na ajira, hautolewi na New Zealand, huku gharama za malezi ya watoto zikiwa juu na zinapanda.
Zaidi ya hayo, mbinu tulivu ya kufanya kazi nchini New Zealand pia inaweza kuwa na hasara.
""Ikiwa unajaribu kumaliza kitu na una haraka, bahati mbaya,"" Parry anasema. ""Mwezi wa Desemba umepotea; hakuna kinachotokea. Watu hawajibu barua pepe zao.""
Bado, Parry anasema, mbinu ya kitamaduni ya New Zealand ya usawa wa maisha ya kazi ni ngumu kushinda.
“Vipaumbele vikuu vya watu ni familia zao, ustawi wao, tafrija yao, usafiri wao,” asema.
""Kwa kweli wanaona wakati wao kuwa wa thamani sana na wanaamini kwamba kazi ni njia ya kufikia mwisho, na sio kila kitu katika maisha yako.""
Chanzo cha picha, Getty Images
Uhispania inashika nafasi ya pili katika orodha ya Remote, kutokana na manufaa kama vile siku 26 za likizo ya kila mwaka kwa mujibu wa sheria.
Kulingana na data ya OECD, wafanyakazi nchini Uhispania hutumia sehemu kubwa ya saa zao za kila siku kwa burudani na utunzaji wa binafsi, zaidi ya nchi yoyote isipokuwa Italia na Ufaransa. Ni 2.5% tu hufanya kazi kupita kiasi katika ajira ya kulipwa.
Hii haishangazi kwa Isabelle Kliger, mwandishi wa habari za kusafiri ambaye ameishi Uswidi, Uingereza, Ireland na, tangu 2010, Barcelona.
""Nchini Uingereza na Ireland, watu wengi hutumia wakati wao wote kazini halafu wasipofanya kazi wanajumuika na wenzao,"" anasema.
Sio kama huko Uhispania. ""Hapa unakutana na watu na hawakuulizi mara moja unachofanya. Na hawazungumzii kazi nje ya kazi,"" anaeleza.
""Labda ukikutana na mtu kwa ajili ya kunywa baada ya kazi, unaweza kusema, 'Nilikuwa na siku mbaya.' Na kisha ndani ya dakika 10 unazungumza juu ya kitu kingine.""
Hata hivyo, anaeleza kwamba ni kawaida kusikia Wahispania wakisema kwamba wanafanya kazi kwa saa nyingi.
Sehemu ya hii ni kutokana na jinsi saa za kazi zilivyobadilika. Hapo awali, siku ya kawaida ya kufanya kazi ilikuwa kutoka takribani 8:30 asubuhi hadi 1:30 p.m., na mapumziko ya saa moja au mbili, na kumalizika saa 7:00 p.m. au 8:00 p.m.
Lakini mapumziko ya mchana yamekuwa yakipungua kwa miaka mingi na Wahispania wengi hutumia siku nzima kazini.
Ili kukabiliana na mabadiliko hayo, mwaka 2016 aliyekuwa Waziri Mkuu wa Uhispania aliweka vichwa vya habari kwa kutangaza kwamba alitaka siku za kazi zimalizike saa 6:00 mchana.
Hata hivyo, data za hivi karibuni za Umoja wa Ulaya zinaonesha kwamba Wahispania hufanya kazi, kwa wastani, saa 37.8 kwa wiki, dakika 20 tu zaidi ya wastani wa Ulaya.
Kwa makampuni hayo ambayo bado hufanya mapumziko ya muda mrefu ya chakula cha mchana, wakati wa majira ya joto, kuna mila ya kawaida ya Ijumaa inayoitwa kazi kubwa: badala ya mapumziko ya chakula cha mchana, wafanyakazi huondoka ofisini saa 3:00 asubuhi.
Matokeo, Kliger anasema, ni utamaduni ambao, kwake una vipaumbele vyake kwa mpangilio. ""Huwezi kuishi kufanya kazi,"" alisema. ""Unafanya kazi ili kuishi.""
Chanzo cha picha, Getty Images
Helen Russell, mwandishi wa The Year of Living Danishly, ambaye ameishi nchini kwa zaidi ya muongo mmoja.
""Nilifanya kazi kama mwandishi wa habari huko London kwa miaka 12,"" anasema. ""Nilifanya kazi kwa muda mrefu. Daima nikiwa na shughuli nyingi. Kwa safari ya kila siku kutoka London, mara nyingi kulikuwa na kidogo sana kushoto kwa sehemu ya 'maisha' ya usawa wa maisha ya kazi. Nilifikiri hiyo ilikuwa ya kawaida. Hadi tulipohamia hapa "".
Miongoni mwa mambo mengine, anasema, alitambua jinsi mpaka ulivyo mkali kati ya ""kazi"" na ""maisha"".
""Siku ya kazi huanza saa 8:00. Kwa kawaida watu huzima kompyuta zao saa 16:00,"" alisema.
Kwa kuwa kwa kawaida watoto hulazimika kuchukuliwa kutoka kituo cha kulelea watoto karibu saa 4:00 usiku, kila mtu, hata wale ambao hawana watoto, humaliza siku yao ya kazi wakati huo.
""Kwa kweli kuna wakati muhimu wa kifamilia kati ya, tuseme, saa kumi jioni na saa moja usiku kila siku, wakati familia ziko pamoja. Labda unajibu barua pepe fulani mara tu watoto wanapokuwa kitandani
""Na inamaanisha kuwa watu wasio na watoto pia wanaruhusiwa kuweka wakati wao wa burudani na vitu vya kupumzika. Inakubalika kabisa kuandika katika mpangilio wako: 'Lazima niende kwenye ukumbi wa mazoezi.'""
1% tu ya wafanyakazi wa Denmark hufanya kazi zaidi ya saa 50 kwa wiki, chini sana kuliko nchi kama Italia (3%) au wastani wa OECD (10%).
Pia hutumia saa 15.7 kwa siku kwa muda wa binafsi na wa burudani, zaidi ya wastani wa OECD.
Na kufanya kazi rahisi kunasaidiwa; Kwa hakika, mpango wa nchi wa Flexjobs, ambapo wafanyakazi wanaweza kuomba ratiba tofauti, mifumo au hata kazi zisizohitaji nguvu sana za kimwili, ulizinduliwa mwaka wa 1998.
Nchi hiyo pia inatoa siku 36 za likizo halali ya mwaka, moja ya viwango vya juu zaidi kati ya nchi tajiri, na wafanyikazi lazima wapokee 100% ya mishahara yao siku za wagonjwa.
Chanzo cha picha, Getty Images
Kwa mujibu wa data ya OECD, Wafaransa wana saa 16.2 kwa siku kwa muda wao wabinafsi na wa burudani, ikiifuata Italia.
Katika suala la usawa wa maisha ya kazi, nchi inashika nafasi ya tatu kwa jumla, ikiwa na idadi kubwa zaidi ya siku za kisheria za likizo ya kila mwaka (36).
Kwa hakika, hata katika jiji lenye shughuli nyingi kama Paris, anasema Sarah Micho, mjasiriamali wa Canada na mfanyakazi huru ambaye alihamia mji mkuu mwaka wa 2021, wenyeji wanatanguliza muda usio wa kazi.
""Utamaduni wa Ufaransa unakuza hali ya kupumzika,"" anasema.
Utamaduni wa cafe ni mfano: ni kawaida kuona watu wameketi na kufurahi nje wakati wowote wa siku, anasema, hasa wakati hali ya hewa ni nzuri, na si tu na marafiki au wafanyakazi wenzake, lakini pia kuwa na kahawa ya utulivu peke yake. .
Bila shaka, kila kitu kinategemea tasnia na nafasi, anasisitiza Micho, ambaye alifanya kazi katika tasnia ya mitindo ambapo alifanya kazi kutoka 10:00 hadi 7:00 usiku.
Kwa hakika, 8% ya wafanyakazi nchini Ufaransa hufanya kazi zaidi ya saa 50 kwa wiki, chini ya wastani wa OECD wa 10%, lakini bado ni kubwa zaidi kuliko nchi nyingine nyingi za juu.
Lakini kwa ujumla, mbinu hiyo ni ya usawa, Micho anasema, kwa kutilia mkazo utamaduni, na kuweka kipaumbele kwa Ufaransa katika ufadhili wa sanaa na utamaduni kunaleta mabadiliko."
Afya: kwa nini wanaume zaidi wanakatwa uume wao nchini brazil? - bbc news swahili,"Chanzo cha picha, Getty Images
Uvimbe kwenye uume wake ulimsukuma João*, 63, kumwona daktari kwa mara ya kwanza mnamo 2018.
""Nilianza kwenda kwenye vituo vya afya ili kujua ni nini, lakini madaktari wote waliniambia ni kwa sababu ya ngozi iliyozidi na kuniandikia dawa,"" anasema.
Licha ya kuchukua dawa, mstaafu huyo aligundua kuwa uvimbe iliendelea kukua.
Alirudi kuonana na wataalamu, ambao waliagiza dawa zingine na kuomba vipimo vipya, ambazo ni sampuli za tishu kutoka kwa chombo kwa uchambuzi.
""Ilikuwa ajabu, vipimo havikuonyesha kitu kikubwa na madaktari waliendelea kuniandikia dawa zaidi. Hakuna kilichofanya kazi. Alifahamu tu kile alichokuwa nacho mwaka wa 2023, alipotibiwa katika hospitali ya umma ya São Paulo na kupelekwa Taasisi ya Saratani ya Jimbo la São Paulo (Icesp), ambapo alifanyiwa uchunguzi mpya.
Matokeo: saratani ya uume.
“Ilikuwa mshangao usiopendeza kwa kila mtu nyumbani, haswa kwa vile nililazimika kukatwa sehemu ya uume wangu. Ninahisi kukatwa kichwa,” asema João.
""Ni aina ya saratani ambayo huwezi kuwaambia watu kwa sababu wanaweza kukucheka.""
Utafiti wa Jumuiya ya Brazili ya Urology (SBU), kulingana na takwimu kutoka Wizara ya Afya, unaonyesha kuwa idadi ya kesi za aina hii imeongezeka nchini Brazil.
Kati ya 2013 na 2022, takribani wanaume 19,900 waligunduliwa na saratani ya uume, 5,600 kati yao walihitaji kiungo hicho kukatwa kutokana na uzito wa ugonjwa huo. Kwa wastani, zaidi ya watu kumi waliokatwa viungo kwa wiki.
Kulingana na SBU, karibu kesi zote za kukatwa uume zilizorekodiwa nchini zinatokana na saratani, huku kesi za kukatwa kwa sababu nyingine, kama ajali, zikiwa nadra.
Tangu 2008, idadi ya watu waliokatwa uume kutokana na saratani imeongezeka nchini Brazil.
Kulikuwa na kesi 411 mwaka huo, na kulikuwa na 573 kutoka Januari hadi Novemba mwaka jana, karibu asilimia 40 zaidi.
“Kwa bahati mbaya, kutokana na aibu au kukosa huduma za afya, ni jambo la kawaida sana kwa wanaume kukimbilia matibabu yanayopendekezwa na watu wanaowafahamu au kutumia ‘madawa’ haya kutoka kwa maduka ya  dawa,” anaeleza Diogo Abreu, daktari katika  kitengo cha urolojia wa Taasisi ya Kitaifa ya Urolojia.
""Hii inachelewesha utambuzi wa mapema na kudhuru matokeo ya matibabu.""
Utambuzi wa kuchelewa huongeza hatari ya kukatwa uume, kwani kupita kwa muda bila matibabu ya kutosha huongeza ukali wa ugonjwa huo.
Hii pia huongeza hatari ya kifo kutokana na ugonjwa huo, ambayo wastani wa kesi 0.29 kwa kila wakazi 100,000.
Brazil ni nchi ya tatu duniani ambapo idadi kubwa ya wanaume hufariki kutokana na saratani ya uume.
Ili kukupa wazo, uchunguzi wa hivi punde wa kimataifa wa SBU wa vifo kutokana na ugonjwa huo, uliofanywa mnamo 2020, unaonesha Brazil ilikuwa na (vifo 539) ikifuata India (vifo 4,760) na China (vifo 1,565).
Wizara imesema kuwa utawala wa sasa umeanza tena uwekezaji katika sera za afya na utunzaji wa wagonjwa wa saratani kupitia mpango wa upanuzi wa tiba ya mionzi.
""Katika hatua ya kwanza, suluhu 92 za tiba ya mionzi zilipangwa
“Hatua ya pili, iliyopangwa katika Mpango Mpya wa Kukuza Uchumi (PAC), ina uwekezaji wa jumla ya BRL milioni 605, zikiwemo BRL milioni 205 kwa ajili ya kukamilisha kazi za awamu ya kwanza na milioni 400 za BRL kwa ajili ya upembuzi yakinifu.
Wizara pia ilionesha kuwa Mfumo wa Afya wa Umoja (SUS) hutoa matibabu ya kina na ya bure kwa wagonjwa wa saratani.
Chanzo cha picha, Getty Images
Wataalamu waliohojiwa na BBC News Brasil wanaeleza kuwa tofauti na aina nyingine za saratani, saratani ya uume ni mojawapo ya zinazoweza kuzuilika.
Hakika, ugonjwa huo unahusishwa moja kwa moja na umaskini na ukosefu wa hali nzuri za kijamii na kiuchumi.
""Ingawa ni ugonjwa adimu katika nchi tajiri, zilizoendelea, saratani ya uume ina matukio makubwa katika nchi maskini,"" anasema Abreu wa Inca.
Nchini Brazili, tafiti zinaonesha kuwa mikoa ya Kaskazini na Kaskazini-mashariki, ambako viwango vya umaskini ni vya juu zaidi, yana matukio ya juu zaidi ya ugonjwa huo, wakati eneo tajiri  la Kusini lina viwango karibu sawa na vile vya nchi zilizoendelea, na kesi chache.
""Kwa bahati mbaya, Brazil bado ni nchi yenye upungufu mkubwa wa elimu bora, ambayo inaleta matatizo makubwa katika kupata taarifa, ikiwa ni pamoja na kuhusu tabia za usafi,"" alisisitiza Maurício Cordeiro, mratibu wa Idara ya Uro-oncology ya SBU.
""Usafi mzuri huchangia kuzuia saratani ya uume na utambuzi wa mapema wa ugonjwa huo, muhimu kwa matibabu bila kuchukua hatua kali zaidi, kama vile kukatwa,"" aliongeza.
Kwa mfano, Marcus Vinicius Baptista Queiroz, Profesa wa urolojia katika Chuo Kikuu cha Shirikisho cha Pará (UFPA), ananukuu utafiti uliofanywa na vyuo vikuu vinne na vituo vya utafiti nchini Brazili, iliyochapishwa mnamo 2018.
Utafiti huo ulitaja Maranhão, jimbo maskini zaidi la Brazil, kuwa mahali penye visa vya juu zaidi vya uvimbe wa uume duniani: takribani kesi 6.1 kwa kila wakazi 100,000.
""Hii ndiyo sababu ni muhimu kwa wanaume kupata ushauri wa mambo ambayo yanaweza kusababisha ugonjwa huo.
Hii ni hali ya kawaida zaidi ukiwa bado mtoto, lakini inaweza pia kukua ukiwa mtu mzima, inayosababishwa na maambukizi.
Kwa kawaida, wanaume ambao hawajatahiriwa wana shida zaidi kusafisha uume wao kwa sababu ya ngozi ya ziada.
Ugumu huu katika kusafisha uume,  kunaweza kuibua kwa fangasi ambayo, kwa muda mrefu, huongeza hatari ya saratani ya uume.
Nchini Brazil, saratani ya uume huwapata wanaume walio za zaidi ya miaka 50.
""Jeraha lolote kwenye uume ambalo haliponi linapaswa kutathminiwa na mtaalamu wa afya na, ikiwezekana, daktari wa njia ya mkojo,"" anapendekeza Diogo Abreu.
Miongoni mwa ishara za onyo, daktari wa Inca anataja:
Mabadiliko katika rangi ya uume;
Unene wa ngozi;
Vinundu au vidonda ambavyo haviponi
Vidonda na harufu mbaya.
Wataalamu waliohojiwa na BBC News Brasil wanasisitiza kwamba hatua chache rahisi zinaweza kusaidia kuzuia ugonjwa huo.
Kuosha uume kila siku, kwa sabuni na maji, kufichua glans kikamilifu, kwa wanaume wasiotahiriwa, na kila mara baada ya kujamiiana, husaidia kupunguza hatari ya kuambukizwa ugonjwa huo, anaelezea Abreu.
""Kwa kuongeza, ni muhimu kuacha sigara na kutumia kondomu wakati wa aina yoyote ya kujamiiana ili kuzuia HPV na magonjwa mengine ya zinaa,"" anasisitiza daktari.
Mara tu saratani ya uume inapogunduliwa, matibabu inahusisha kuondoa kidonda au kuondoa kabisa kiungo, pamoja na kuondoa lymph nodes kutoka kwa pelvis, groin, au ndani ya tumbo, kulingana na Wizara ya Afya.
Tiba ya mionzi na chemotherapy pia inaweza kupendekezwa ili kupunguza uvimbe au katika kesi zisizo za upasuaji.
Inapogunduliwa katika hatua ya awali, saratani ya uume ina kiwango cha juu cha tiba, wizara ilisisitiza.
""Katika hatua za mwanzo tunaweza kutibu kwa kuondoa ngozi tu, kuepuka kuondoa uume,"" aeleza Roni de Carvalho Fernandes, mkurugenzi wa Escola Superior de Urologia.
Hata hivyo, kwa mujibu wa Wizara ya Afya, zaidi ya nusu ya wagonjwa huchukua hadi mwaka mmoja baada ya majeraha ya kwanza kutafuta matibabu, ambayo inaweza kusababisha matatizo ya ugonjwa huo, kuruhusu kuenea kwa sehemu nyingine kutoka kwa mwili.
Chanzo cha picha, Getty Images
Saratani ya uume inachukua asilimia 2 ya aina zote za saratani zinazowapata wanaume.
Kwa ombi la BBC News Brasil, mtaalamu wa mfumo wa mkojo na mawasiliano mkurugenzi wa Shirika la Brazili la Urology, Karin Anzolch, alifafanua shaka kuu ya wanaume kuhusu njia za kuzuia saratani ya uume.
Ni mara ngapi kuosha uume wako kwa siku na ni njia gani sahihi?
Inategemea kidogo na eneo, ikiwa ni moto au baridi, unyevu au kavu, umri, aina ya shughuli za kimwili, ikiwa ni mtu ambaye anatoka jasho sana au anakojoa mara kwa mara, kama ametahiriwa au la, safisha na sabuni na maji inapaswa kufanyika angalau mara moja kwa siku, kuvuta ngozi ya govi nyuma na kuondoa mabaki ya smegma, ambayo yanazalishwa na uume.
Maji hayapaswi kuwa moto sana na sabuni za kupambana na wadudu zinapaswa kuepukwa.
Kwa kuongeza, wavulana wanahitaji kujifunza jinsi ya kujisafisha vizuri tangu wakiwa na umri mdogo ili kuifanya sehemu ya tabia zao.
Kwa nini ni muhimu kuacha eneo la uume liwe kavu baada ya kuoga?
Unyevu, pamoja na joto la mwili au mazingira, huongeza hatari ya kuenea kwa fangasi na bakteria.
Baada ya kujisaidia haja ndogo, inatosha kutikisa uume?
Kwa kutikisa au kufinya uume, matone ya mkojo huishia kubaki, haswa kwa wanaume ambao hawajatahiriwa, ambayo hutoa harufu mbaya na huongeza hatari ya kuambukizwa, kuwasha na maambukizi.
Bora kuosha baada ya kujisaidia au kukausha na karatasi ya choo.
Je, damu kwenye mkojo ni ishara ya saratani ya uume?
Isipokuwa uvimbe umeendelea na tayari unavamia urethra au njia ya mkojo, hii sio dalili ya kawaida.
Lakini bado inahitaji kuchunguzwa, kwa sababu inaweza kuashiria magonjwa mengine makubwa, kama saratani ya kibofu na figo.
Ni nini kinachoweza kusababisha saratani ya uume?
Saratani ya uume pia inahusishwa na kuvuta sigara, maambukizi ya VVU na uwepo wa phimosis, ambayo inafanya kuwa vigumu kudumisha usafi na kuondokana na smegma, na iwe rahisi kuambukizwa na fungi na bakteria.
Hata hivyo, moja ya sababu kuu pia ni maambukizi ya papillomavirus ya binadamu (HPV).
Takwimu kutoka Utafiti wa Saratani Uingereza zinaonyesha kuwa karibu 60% ya visa vya aina hii ya saratani vinahusishwa na maambukizi ya HPV."
Faida 10 kuu za kunyonyesha mtoto - bbc news swahili,"Chanzo cha picha, Getty Images
Kunyonyesha kuna manufaa kwa mtoto na mama. Mtaalamu wetu wa lishe aliyeidhinishwa huchunguza manufaa ya kunyonyesha, pamoja na chaguo kwa wale ambao hawawezi kufanya hivyo.
Neno ""kunyonyesha"" linamaanisha kitendo cha mama kumnyonyesha mtoto wake kwa maziwa ya mama, kwa kawaida moja kwa moja kutoka kwa titi.
Nchini Uingereza, akina mama wanashauriwa kunyonyesha maziwa ya mama pekee kwa miezi sita ya kwanza ya maisha ya mtoto wao, na kuendelea kwa muda wanaotaka, huku wakianzisha mlo wa aina mbalimbali hatua kwa hatua.
Maziwa ya mama huchukuliwa kuwa lishe bora kwa mtoto wako.
Rahisi kusaga na kuwapa virutubishi vingi watoto wanavyohitaji katika miezi sita ya kwanza, ina faida nyingi za kiafya.
Kunyonyesha sio tu husaidia kujenga uhusiano kati ya mama na mtoto, lakini pia ni manufaa kwa afya ya mama.
Kwa watoto wachanga:
Kwa akina mama:
7. Husaidia kudhibiti uzito
8. Huboresha ahueni baada ya kujifungua
9. Inaweza Kupunguza Hatari ya saratani na magonjwa mengine
10. Inaweza Kusaidia Kupambana na msongo wa wawazo
Chanzo cha picha, Getty Images
1. Hutoa viungo muhimu kwa maendeleo ya afya
Maziwa ya kwanza, yaitwayo kolostramu, yana protini nyingi, sukari kidogo na yamejaa kingamwili na sababu za ukuaji.
Maziwa haya ni muhimu hasa kwa sababu yameundwa ili kukuza maendeleo ya njia ya utumbo wa mtoto, ambayo huimarisha uwezo wake wa kupambana na maambukizi ya bakteria na virusi.
Kolostramu imesheheni kingamwili za mama na immunoglobulin A (IgA). Mwisho ni sehemu muhimu ya mfumo wa kinga, ambayo hufanya safu ya ulinzi katika njia ya kupumua na utumbo wa mtoto.
2. Ina virutubisho bora kwa mtoto anayekua
Kutoa karibu kila kitu ambacho mtoto anahitaji kwa miezi sita ya kwanza ya maisha, maziwa ya mama yana protini nyingi, vitamini, mafuta na sukari.
Maziwa ya mama yanaendana na ukuaji wa mtoto na mabadiliko ya mahitaji ya lishe. Hiyo ilisema, kuna kirutubisho ambacho ulaji wake unaweza kuwa mdogo kuliko inavyotakiwa: vitamini D.
Nchini Uingereza, Idara ya Afya inapendekeza kwamba wanawake wajawazito na wanaonyonyesha watumie kirutubisho cha 10 mcg cha vitamini D, na watoto wanaonyonyeshwa maziwa ya mama pekee wapate kirutubisho cha kila siku cha 8.5 hadi 10 mcg ya vitamini D. vitamini D.
Hii ni kwa sababu idadi ya watu wa Uingereza huelekea kuwa na upungufu wa vitamini D, haswa kati ya makabila fulani.
Vyanzo vya chakula, ambavyo ni pamoja na samaki wa mafuta na viini vya mayai, ni mdogo, na vitamini D nyingi huzalishwa na hatua ya jua kwenye ngozi yetu.
3. Hutoa pre na probiotics
Mbali na virutubisho kwa mtoto, maziwa ya mama yana bakteria yenye manufaa inayoitwa probiotics, pamoja na mafuta ambayo bakteria hawa wanahitaji kukua, inayoitwa prebiotics.
Probiotics zote mbili na prebiotics huchangia katika uanzishwaji wa utumbo wenye afya. Ujuzi wetu katika eneo hili unakua na inakuwa wazi kuwa utumbo wenye afya una jukumu muhimu katika afya yetu ya muda mrefu.
Uchunguzi unaonyesha kuwa kujaza matumbo na bakteria ya probiotic katika hatua hii ya mapema ya maisha kunaweza kusaidia kupunguza matukio ya hali ya atopiki, pamoja na pumu.
4. Inaweza Kusaidia Kinga Dhidi ya Magonjwa
Kunyonyesha kunaweza kusaidia kupunguza hatari ya magonjwa kadhaa, ikiwa ni pamoja na ugonjwa wa celiac na eczema ya atopiki, pamoja na maambukizi ya sikio, ugonjwa wa tumbo, ugonjwa wa kifo cha ghafla cha watoto wachanga na leukemia.
Zaidi ya hayo, kunyonyesha kwa muda mrefu kunaweza kumlinda mtoto wako akiwa mtu mzima dhidi ya magonjwa kama vile kisukari cha aina 1 na ugonjwa wa moyo.
5. Husaidia Kuzuia Unene wa Kupindukia Utotoni
Kunyonyesha kunakuza uzito mzuri na husaidia kuzuia unene wa utotoni. Wataalamu wanaamini kuwa hii inaweza kuwa kutokana na jinsi unyonyeshaji unavyoathiri mimea yenye afya ya utumbo.
Kuchelewesha kuachisha kunyonya hadi umri wa miezi sita kunaweza kuimarisha manufaa haya kwa siku zijazo.
Kwa kupendeza, vyakula ambavyo mama hula wakati wa kunyonyesha vinaweza kuathiri mapendeleo ya ladha ya mtoto wake wakati wa kuachishwa kunyonya na zaidi. Wanawake wanaojifanyia uchaguzi bora wanaweza kuweka msingi wa maisha bora ya baadaye kwa mtoto wao.
6. Inaweza Kuongeza Uwezo wa Ubongo
Kunyonyesha kunaweza kusaidia hata ukuaji wa ubongo wa mtoto, haswa ikiwa wamezaliwa mapema.
Uchunguzi unaonyesha kwamba watoto wanaonyonyeshwa wana alama ya juu ya akili na wana uwezekano mdogo wa kuendeleza matatizo ya tabia na kujifunza.
Chanzo cha picha, Getty Images
7. Husaidia kudhibiti uzito
Katika kipindi cha miezi mitatu ya kwanza baada ya kujifungua, mahitaji ya nishati na hamu ya kula ya mwanamke huongezeka, huku baadhi ya wanawake wakihifadhi mafuta ili kukabiliana na uzalishwaji wa maziwa.
Baada ya miezi michache ya kwanza, wanawake wengi hupungua uzito kwani uchomaji wa mafuta huanza kuongezeka, kushuka kwa kilo 0.5 hadi 1 kwa mwezi.
8. Huboresha ahueni baada ya kujifungua
Kunyonyesha kunakuza kutolewa kwa homoni ya oxytocin, ambayo husaidia kupunguza upotezaji wa damu baada ya kuzaa na kurudisha nyumba ya mtoto katika saizi yake ya kabla ya ujauzito.
9. Inaweza kupunguza hatari ya kansa na magonjwa mengine
Kunyonyesha kunaweza kupunguza hatari ya magonjwa kadhaa, pamoja na saratani ya matiti, saratani ya ovari na kisukari cha aina ya 2.
Kunyonyesha kwa zaidi ya mwaka, wakati wa maisha ya uzazi wa mwanamke, kunahusishwa na kupunguza 28% ya hatari ya saratani ya matiti na ovari. Wanawake wanaonyonyesha pia wanaweza kufaidika kutokana na hatari ndogo ya shinikizo la damu na ugonjwa wa moyo.
10. Inaweza Kusaidia Kushinda Msongo wa Mawazo
Uchunguzi unaonyesha kuwa kunyonyesha kunaweza kupunguza hatari ya unyogovu baada ya kuzaa.
Hali hii huathiri hadi asilimia 15 ya mama wachanga. Maelezo moja ni kwamba kunyonyesha kunakuza kutolewa kwa oxytocin, homoni ambayo inakuza utulivu, hupunguza mkazo na kukuza hali.
Chanzo cha picha, Getty Images
Ni muhimu kukumbuka kuwa kila mama na mtoto ni wa kipekee na kunyonyesha sio sawa kwa kila mtu.
Akina mama wengi huamua kunyonyesha, lakini ukweli ni kwamba wengi wataishia kutumia mchanganyiko. Ikiwa huwezi kunyonyesha au kuamua kutonyonyesha, fomula itatoa virutubisho vyote anavyohitaji mtoto wako, ikiwa ni pamoja na vitamini D.
Huko Uingereza, muundo wa fomula ya watoto unadhibitiwa kabisa, ingawa viungo vinaweza kutofautiana kidogo kati ya chapa.
Ikiwa haunyonyeshi lakini mtoto wako alizaliwa kwa uke, unaweza kuhakikishiwa kwamba microbiota ya mtoto wako, bakteria hizo zenye manufaa ambazo zina jukumu muhimu katika afya kwa ujumla, zitakuwa zimefaidika kutokana na uhamisho wa bakteria yako mwenyewe wakati wa kujifungua.
Hatimaye, ni vizuri kukumbuka kwamba kiasi chochote cha maziwa ya mama kina athari nzuri.
Kwa hivyo hata kama ungeweza kunyonyesha kwa muda mfupi tu, utakuwa tayari umefanya mabadiliko chanya kwa mustakabali wa mtoto wako. Ikiwa una wasiwasi wowote, zungumza na mkunga wako, au muuguzi.
Imetafsiriwa na Jaison Nyakundi"
Acha tabia hizi 11 zinazouharibu ubongo wako - bbc news swahili,"Chanzo cha picha, Getty Images
Kuna watu wengi ambao hawapendi kutoka nje tena. Wengine hupenda kutumia wakati wao wakiwa wamelala kwenye chumba chenye giza au kusikiliza muziki kwa sauti kubwa kwenye vipokea sauti vya masikioni.
Lakini utafiti umebaini kwamba tabia yako ina athari mbaya kwenye ubongo.
Katika makala haya, tutajadili tabia zako 11 kama hizo, ambazo zinaharibu ubongo wako. Pamoja na hayo, tutajua pia jinsi ya kuyashinda mazoea hayo.
Taarifa katika makala haya imekusanywa kutoka kwenye ripoti mbalimbali za utafiti, zikiwemo zile za Shule ya Kitabibu ya Harvard na Taasisi ya Kitaifa ya Marekani ya Magonjwa ya Neurological and Stroke.
Kwa mujibu wa kituo cha Sayansi ya mfumo wa neva (Neurology) cha Marekani, uharibifu mkubwa zaidi kwa ubongo wetu unasababishwa na kutokuwa na usingizi wa kutosha.
Usingizi wa kutosha kwa watu wazima unamaanisha saa 7 hadi 8 za usingizi kati ya saa 24 kwa siku. Wataalamu wanasema kuwa kulala mfululizo usiku ni bora zaidi.
Ubongo hupumzika baada ya kulala. Pia, ubongo huunda seli mpya wakati wa kulala. Lakini ikiwa unalala chini ya saa 7, seli mpya haziundwi.
Hatimaye, haukumbuki chochote. Unapata ugumu wa kuzingatia.Ugumu wa kufanya maamuzi. Ukosefu wa usingizi pia huongeza hatari ya shida ya akili.
Chanzo cha picha, Getty Images
Ikiwa unataka kulinda ubongo wako, kuna suluhisho moja tu. Pata angalau saa saba za kulala kila usiku.
Saa nane za kulala ni bora zaidi.
Ili kufanya hivyo, unahitaji kwenda kulala angalau saa moja kabla ya kulala. Usitumie kifaa chochote wakati huu.
Safisha chumba cha kulala kabla ili kuunda mazingira ya usingizi. Punguza mwanga ndani ya chumba. Tengeneza kitanda chako, nguo, joto la kawaida kila kitu weka vizuri.
Kitu kingine, usilale na kifuniko juu ya uso wako. Hii ni kwa sababu tunachukua oksijeni ndani ya mwili kupitia pua na kutoa gesi ya kaboni dioksidi.
Mchakato huu unaoendelea husababisha CO2 kujilimbikiza karibu na uso wako. Matokeo yake, unaweza kupata ukosefu wa oksijeni wakati wa usiku.
Baada ya kutokula usiku kucha, kifungua kinywa hutoa nishati ya kufanya kazi siku nzima. Lakini wengi wetu hukimbia asubuhi na kuruka kitu muhimu kama kifungua kinywa.
Kufanya hivyo kunapunguza viwango vya sukari kwenye damu, jambo ambalo huathiri ubongo.
Chanzo cha picha, Getty Images
Kutopata kifungua kinywa siku baada ya siku husababisha uharibifu wa ubongo, hupunguza ufanisi wa seli.
Ukosefu wa virutubisho hufanya iwe vigumu kwa ubongo kufanya kazi kwa kawaida.
75% ya ubongo wetu ni maji.
Kwa hivyo kuweka ubongo katika hali ya unyevu ni muhimu sana kwa utendaji kazi wake bora.
Ukosefu wa maji husababisha tishu za ubongo kupungua na seli kupoteza kazi.
Jambo hili linaweza kupunguza uwezo wa kufikiri kimantiki au kufanya maamuzi.
Chanzo cha picha, Getty Images
Kwa mujibu wa wataalamu, mtu mzima anapaswa kunywa angalau lita mbili za maji kwa siku ili kudumisha afya ya ubongo.
Katika unywaji huu wa maji unaweza kuongezeka kulingana na uzito wako, afya, umri, mtindo wa maisha na hali ya hewa.
Msongo wa mawazo wa muda mrefu husababisha seli za ubongo kufa na sehemu ya mbele ya ubongo kusinyaa. Inaathiri kumbukumbu na uwezo wetu wa kufikiria.
Kulingana na watafiti, watu ambao wamezama kila wakati katika kazi. Hawawezi kusema 'hapana' kwa wengine ikiwa watatakiwa wafanye jambo fulani Watu kama hao wanakabiliwa na mafadhaiko zaidi.
Lakini acha kufanya hivyo mara moja. Epuka kuchukua mzigo wa ziada kwa njia yoyote.
Hata wanapokuwa wagonjwa, watu wengine huendelea kufanya kazi za kuushughulisha ubongo, vinginevyo, utafiti umebaini kuwa ina athari mbaya za muda mrefu kwenye ubongo.
Chanzo cha picha, Getty Images
Kukaa katika sehemu moja kwa muda mrefu kunaweza kusababisha msongo zaidi.
Wengi wetu tuna kazi zinazotuhitaji kukaa siku nzima.
Mbali na hayo, tunakaa nyumbani hata siku za likizo. Kutofanya harakati za kutosha au kazi za mikono.
Inaongeza hatari yaugonjwa wa moyo na kisukari. Shida ya akili pia inaweza kutokea.
Kwa hiyo ili kuweka ubongo wenye afya, fanya mazoezi ya kawaida, uinuke kutoka kwenye kiti chako kila nusu saa, unaweza kuweka saa ya kengele kwa ajili ya hili.
kimbia au tembea kwa nusu saa angalau siku tatu kwa wiki.
Kama unavyoweza kukumbuka, kizazi kilichotangulia mara nyingi kilifanya mahesabu madogo bila kutumia vikokotoo. Kilikuwa kinakumbuka namba nyingi za simu. Baada ya kusoma vitabu vingi, ujuzi wake wa jumla pia ulikuwa mzuri.
Tabia zake hizi ni kama mazoezi ya ubongo, ambayo huweka nguvu zake za kufikiri na kumbukumbu imara kwa muda mrefu.
Lakini katika zama zetu hatuhitaji kukumbuka sana. Kuegemea kupita kiasi kwa teknolojia kumepunguza uwezo wa ubongo wetu wenyewe.
Kumbukumbu na uwezo wa kufikiri unazidi kuwa dhaifu siku baada ya siku.
Chanzo cha picha, Getty Images
Ikiwa ungependa kuuweka ubongo wako katika hali ya kuchangamka, kumbuka mambo bila kutumia utafutaji wa Google, watafiti wanapendekeza.
Kando na hii unaweza kucheza michezo tofauti ya shughuli za ubongo. Kama kucheza ujumble wa maneno, kulinganisha mafumbo n.k.
Vipokea sauti vinavyobanwa kichwani au AirPods unazotumia zinaweza kukudhuru kwa chini ya dakika 30.
Kusikiliza kwa sauti kubwa au kwa muda mrefu kwa kelele kubwa kunaweza kusababisha upotezaji mkubwa wa kusikia.
Pia inahofiwa kwamba kusikia kwako kunapoharibika, hakuwezi kurekebishwa.
Kupoteza kusikia huathiri moja kwa moja ubongo.
Kulingana na watafiti wa Marekani, watu wenye upotevu wa kusikia wanakabiliwa na uharibifu wa tishu za ubongo. Hii huongeza hatari yao ya kupata shida ya kupoteza kumbukumbu
Chanzo cha picha, Getty Images
Matokeo yake, inakuwa vigumu kusoma na kuzingatia.
Fikiria mara mbili kabla ya kutumia vipokea sauti vya masikioni au kusikiliza wimbo unaoupenda kwa sauti ya juu.
Ikiwa unasikiliza nyimbo kwa kutumia vipokea sauti vya masikioni kwa muda mrefu, usiongeze sauti zaidi ya asilimia 60. Pumzika kwa saa moja bila kutumia vipokea sauti vya masikioni mfululizo.
Kuzungumza na watu ni muhimu sana kwa afya ya ubongo wako.
Kutumia muda mwingi peke yako ni mbaya kwa ubongo wako kama vile kutopata usingizi wa kutosha.
Kuwa na marafiki na familia huweka akili zetu safi.
Badala yake, upweke huongeza hatari ya unyogovu, wasiwasi na shida ya akili.
Ikiwa unataka kuweka ubongo wako ukiwa na afya, tumia wakati na marafiki wa karibu na familia mara kwa mara. Lakini ndio, wanapaswa kuwa 'watu wenye mawazo chanya'.
Ikiwa una tabia ya kuwaza hasi kila wakati, mawazo hasi kama hakuna kitu kinachoweza kutokea kwako, hali ya ulimwengu ni mbaya sana, siku zijazo ni giza, huna bahati, ni hatari kwa ubongo.
Kwa sababu mawazo mabaya huunda msongo wa mawazo, unyogovu na wasiwasi kwa upande mwingine.
Vile vile, Amyloid na Tau hujilimbikiza kwenye ubongo. Ambayo ni sababu kuu ya shida ya akili na kumbukumbu.
Kwa hiyo, jaribu kuacha mawazo mabaya mara moja. Kufanya hivi mara kwa mara itakuwa tabia.
Ikiwa huwezi kufanya hivyo peke yako, tafuta msaada wa daktari wa akili.
Kuepuka urafiki mbaya pia ni muhimu sana. Jaribu kujizuia kutazama habari mbaya sana.
Utafiti nchini Marekani umeonesha kuwa watu ambao hutumia muda mwingi gizani au kutumia muda mrefu katika maeneo yaliyofungwa ambapo hakuna mwanga mwingi na mzunguko wa hewa, mazingira huweka shinikizo sana kwenye ubongo.
Kwa sababu yatokanayo na mwanga wa jua ni muhimu sana kwa ubongo wetu. Vinginevyo, shida kama vile unyogovu zinaweza kutokea.
Chanzo cha picha, Getty Images
Ili kuweka ubongo wako katika hali ya afya njema, unapaswa kwenda juani kila siku. Nenda nje. Ikiwa uko nyumbani, fungua milango na madirisha.
Haijalishi jinsi chakula ni  'cha afya' kiasi gani, kula kupita kiasi kunaweza kuharibu ubongo.
Utafiti umeonesha kuwa ulaji kupita kiasi pia huziba mishipa ya ubongo na kupunguza mtiririko wa damu.
Hii inasababisha kupoteza kumbukumbu na kufikiri. Ambayo inaweza kusababisha shida ya akili.
Kula vyakula visivyofaa, vyakula vya kukaanga, vyakula vyenye sukari nyingi, vinywaji baridi, n.k. kuna hatari kwa ubongo.
Chanzo cha picha, Getty Images
Ndiyo maana ni muhimu sana kuwa na chakula cha wastani na sahihi.
Watu wengi hutumia programu tofauti kufuatilia kalori zao za kila siku. Lakini suluhisho bora ni kutengeneza lishe yako mwenyewe kulingana na ushauri wa mtaalamu wa lishe na uifuate.
Watu wengi wanafikiria kuwa lishe ni juu ya kuondoa mafuta. Lakini kumbuka kwamba asilimia 60 ya ubongo ni mafuta. Kwa hivyo kila aina ya chakula kinapaswa kuliwa.
Lakini inapaswa kuliwa kwa kiasi kinachofaa.
Mbali na hayo, unywaji pombe na uvutaji sigara ni hatari kwa afya. Athari yake mbaya zaidi iko kwenye ubongo.
Mambo haya yanabana mishipa ya fahamu ya ubongo na kuharibu seli.
Kwa hiyo, eneo la ubongo wetu, ambapo kumbukumbu huhifadhiwa, haiwezi kukua.
Muda mwingi wa kutumia kifaa una athari kubwa kwa ukubwa na ukuaji wa ubongo. Utumiaji mwingi wa simu za mkononi kwa watoto husababisha uharibifu zaidi kwenye gamba la mbele, ambalo hutofautiana kutoka ujana hadi miaka 25.
Utafiti umeonesha kuwa watoto wanaotumia zaidi ya saa saba kwa siku mbele ya skrini wana gamba jembamba la ubongo.
Chanzo cha picha, Getty Images
Kwa sababu kukaa muda mrefu kwenye simu za mkononi kunaweza kusababisha shida kama vile maumivu ya kichwa, kuchanganyikiwa na uvimbe wa ubongo.
Kwa sababu hii, muda wa skrini ya watoto unapaswa kupunguzwa kabisa. Pia, usilale na simu yako karibu na mwili wako.
Weka simu kwenye begi badala ya mfukoni. Ikiwa unataka kuzungumza kwa muda mrefu, unaweza kuzungumza kupitia spika bila kushikilia simu kwenye sikio lako. Kutuma ujumbe wa maandishi ni bora kuliko kuzungumza.
Imetafsiriwa na Lizzy Masinga na kuhaririwa na Dinah Gahamanyi"
"Je, kuna watu huzaliwa wakimbiaji? - bbc news swahili","Chanzo cha picha, University of Bath
Kwa wengine, kukimbia ni kitu cha kawaida, lakini kwa wengine, kukimbia kwa kasi au masafa marefu wanaweza kuhisi kama vita. Unaweza kujiuliza: Je, nimezaliwa mkimbiaji?
Kukimbia ni moja wapo ya mazoezi maarufu duanini. Nchini Marekani pekee, kuna wakimbiaji wapatao milioni 64 - na idadi ni kubwa kwenye kila nchi ulimwenguni.
Pengine urahisi wa kukimbia ndio hufanya wengi kupenda. Huhitaji chumba cha mazoezi au vifaa vya gharama kubwa. Unaweza tu kuvaa viatu vyako na nguo nyepesi na utoke nje ya mlango na uko tayari kukimbia.
Lakini kipi kinachowatofautisha wale wanaoweza kukimbia haraka sana, na wale wanaokimbia kwa mwendo wa polepole? Kuna ushahidi kuhusu vinasaba.
Chanzo cha picha, Getty images
Wanasayansi wamekuwa wakichunguza kuhusu ""jeni ya kasi"" kwa zaidi ya miongo miwili sasa, huku kukiwa na ushahidi unaoongezeka kwamba maumbile yako ya kijeni yanaweza kuwa na uhusiano na uwezo wako katika ukimbiaji.
Kuna zaidi ya aina 200 za jeni ambazo zinaweza kuathiri utendaji wako katika michezo na 20 kati ya hizo zinaweza kuchangia mtu kuwa mwanariadha bora.
Ingawa ni muhimu kusema, jeni pekee hazitamgeuza mtu kuwa mwanariadha bora. Kwa kweli, kuna njia nyingi zinazoweza kumfanya mtu kuwa mwanariadha bora.
Njia hizo ni kama mafunzo sahihi na mambo mengine mengi ya kimazingira, lakini kuwa na aina fulani ya jeni kunaweza kuwapa baadhi ya watu uwezo bora zaidi wa kukimbia.
Chanzo cha picha, Getty Images)
Misuli ya mifupa imeundwa na mamia, wakati mwingine maelfu, ya nyuzi ambazo zimefungwa pamoja katika tishu.
Nyuzi za Aina ya I, au ""slow-twitch"" mara nyingi hupatikana kwa wingi kwa wanariadha wa mbio ndefu na waendesha baiskeli.
Wakati huo huo, nyuzi za aina ya II au ""fast-twitch"" zinapatikana kwa wingi kwa wanamichezo kama vile wanyanyua vyuma na wanariadha wa mbio fupi za kasi.
Watafiti kutoka Chuo Kikuu cha Exeter nchini Uingereza wamechunguza uhusiano wa jeni katika michezo.
Mwanasayansi Henry Chung na timu yake walichunguza maelfu ya jeni kutoka kwa wanaume na wanawake 45 wa Uingereza wenye umri kati ya miaka 20 na 40. Kwa wiki nane, washiriki walikimbia kwa dakika 30, mara tatu kwa wiki.
""Kwa wiki nane, tuliona uwezo wa kupumua ukiimarika kwa wastani wa 10%. Baadhi ya watu waliimarika kwa 20%, wengine kwa 5% tu. Na wengine uwezo wao haukiimarika hata kidogo,"" anasema Chung.
""Tuliangalia zaidi ya jeni 3,000 tofauti. Na tukapata jeni 19 zilizojitokeza mara kwa mara. Zote zinahusiana na aina fulani ya mabadiliko ya kuimarika.""
""Watu ambao waliimarika kwa karibu 20% walikuwa na jeni zote hizo 19, wakati watu ambao hawakuimarika walikuwa na jeni moja au mbili,"" anasema.
Kati ya jeni 19 zilizotambuliwa, moja ilikuwa ile inayoitwa"" jeni shujaa,"" inayojulikana kama jeni ya monoamine oxidase A (MAOA), ambayo inahusishwa na tabia ya uchokozi na tabia ya kufanya vitu vya hatari.
""Jeni shujaa hukuruhusu kubadili tabia na fikra, 'ninahitaji kukimbia, ninahitaji kusonga mbele',"" anasema Chung.
Lakini utafiti huo uligundua kuwa chini ya 31% ya watu wana muundo wa jeni zinazosaidia katika mazoezi.
Lakini zipo tafiti zinazoonyesha maendeleo makubwa ya rekodi za dunia katika kukimbia tangu Olimpiki ya kwanza yamechochewa na maendeleo ya mbinu za mafunzo, pamoja na uboreshaji wa maeneo ya kukimbia na viatu.
Wataalamu wanasema, kwa kutumia mafunzo, unaweza kuwa na uwezo wa kubadilisha nyuzi za misuli yako kutoka mwendo wa polepole hadi kwa haraka. Hili linaleta matumaini kwa sisi ambao tuna changamoto ya kukimbia kwa kasi.
""Kuweza kukimbia haraka ni nguvu kidogo,"" anasema Steffi Colyer, mtaalamu wa nishati ya mwili kutoka Chuo Kikuu cha Bath, Uingereza.
""Lakini ni lazima uweze kutumia nguvu kubwa sana kuzidi uzito wa mwili. Ikiwa unataka kukimbia kwa kasi, ni lazima utumie nguvu.""
Ili kudumisha kasi yako ya juu kwa muda mrefu iwezekanavyo, anasema Colyer, unahitaji kuamsha misuli yako na kuzalisha nguvu. Unakuwa ni mchanganyiko wa uimara, nguvu na mbinu.
Chanzo cha picha, PACE Sports Management
ili kukimbia haraka, Mageean anashauri kukimbia milimani wakati wa mafunzo yako: ""Jaribu kukimbia juu ya kilima haraka uwezavyo. Rudi chini ya mlima. Kisha upande tena.""
Wakati unafanya hivyo, zingatia umbo lako, anasema Mageean. ""fikiria mtu ana kamba iliyounganishwa kwenye kifua chako, na anaivuta kwa kwenda mbele, na kamba inakuvuta juu ya kilima.""
Mageean pia anakushauri kubadilisha kasi yako, kwa hivyo ongeza kasi yako ya mbio kwa kila hatua. Mageean anasema, ""ndipo unapokimbia kwa kusema dakika tatu [haraka], dakika moja [polepole], na kurudia.""
Kuna faida nyingi za kukimbia. Kukimbia kuna faida kwa moyo wako na mifupa yako. Inaweza kuboresha afya yako ya akili, na kukusaidia kuishi muda mrefu zaidi.
Utafiti unaonyesha ""kukimbia polepole kunaweza kuwa na manufaa zaidi kuliko haraka, kupunguza hatari ya kuumia, na husaidia kuongeza uwezo wako wa kupumua na hatimaye kasi yako .
Mageean anatoa pongezi kwa wale ambao hawana uwezo wa kuzaliwa, lakini wana nidhamu ya mafunzo. ""Ninajua wanariadha wengi wenye vipaji ambao wana chembechembe za urithi, lakini hawana mawazo ya kusalia katika mchezo huo,"" anasema.
""Kwa hivyo, ninaheshimu sana wale ambao labda hawana bahati na kile walichozaliwa nacho, lakini wanajitahidi sana kujiimarisha wao wenyewe.""
Imetafsiriwa na Rashid Abdallah"
Sayansi ya maumbile:  mwanasayansi wa neva asiyeamini uwepo wa hiari - bbc news swahili,"Chanzo cha picha, DIVULGAÇÃO
Daktari wa mishipa ya fahamu (neva), Robert Sapolsky, ambaye ni profesa wa biolojia na elimu ya neva katika Chuo Kikuu cha Stanford, nchini Marekani, anaamini hakuna hiari.
Ni mmoja wa wanasayansi wanaoheshimika na jarida la New Scientist, Sapolsky alitumia miongo mitatu kuwasoma nyani wa mwituni nchini Kenya.
Katika kitabu chake kipya, Sapolsky anadai ""nyuma ya kila wazo na tendo kuna mlolongo wa sababu za kibayolojia na kimazingira. Hakuna mahali popote katika mlolongo huu ambapo hiari inahusika.""
Kwa mujibu wa profesa huyo, njia bora ya kuelezea hiari ni kuelezea kile ambacho sio hiari.
""Mazingira ya kufanya maamuzi yapo kila siku, kwa mfano, kuchagua nini cha kula. Lakini hilo halihusiani na hiari,"" anafafanua.
""Nchini Marekani, mfumo mzima wa sheria unatokana na wazo kwamba watu wana chaguo na hufanya wakijua wangeweza kufanya uamuzi tofauti.""
""Ili kufanya uamuzi, tunakuwa na nia. Tunajua matokeo yatakuwaje, pia tunajua tunapaswa kufanya nini na kipi hatupaswi kufanya, tunajua njia mbadala. Kwahiyo kwa baadhi ya watu, hiyo huitafsiri kuwa ndio hiari.""
Lakini, kulingana na Sapolsky, mtazamo wake juu ya hiari unakwenda mbali zaidi ya hapo.
Chanzo cha picha, GETTY IMAGES
Sapolsky anasema ubongo unapoamuru jambo fulani, huamuru kutokana na kitu fulani kilichotokea muda mfupi kabla.
""Kwangu mimi, kila kitu ni matokeo ya yale yaliyotangulia,"" anasema. ""Huu ni ulimwengu ambao hakuna kinachotokea bila maelezo. Kinachotokea hutokea kwa sababu ya kile kilichotokea hapo awali.""
Sapolsky aliacha kuamini katika uhuru wa kuchagua alipokuwa kijana. Katika majadiliano kuhusu hiari, kuna swali ambalo kwa Sapolsky ni la msingi: nia zetu zinatoka wapi?
Sapolsky anaeleza kwamba neuroni yoyote (seli ya mfumo wa neva) hufanya kazi kama matokeo ya kile ambacho maelfu mengine ya niuroni zinazoizunguka zinafanya.
Kama hoja ya kutetea nadharia yake, anaomba kuonyeshwa ""mishipa ya ubongo ambayo tabia zake hazitegemea matendo mengine au matendo ya kibaolojia yaliyopita"".
Anasema tufikirie ujana wetu, utoto wetu, tulipokuwa tumboni. Neuroni zako zimeundwa na jeni ulizoanza. Na kabla ya hapo. Babu zako walikuwa wafugaji au wakulima? Je, waliishi katika msitu au jangwa?
Kile ambacho mababu zako walifanya kitapitishwa karne baada ya karne katika kila kizazi na kuchonga ubongo wa watoto wao ili awe na maadili sawa ya kitamaduni. Na tabi hizo zitakwenda kwenye mifumo mingine ya utendaji ya mwili.
Mfano mwingine ni homoni. Ikiwa tuna kiwango cha juu cha homoni fulani, hii inaweza kuathiri tabia zetu, kwa mfano, tabia ya kukasirika sana au kufanya vitu vya hatari au ubongo unavyojibu jambo fulani.
Sapolsky anatukumbusha kwamba homoni hudhibiti jeni na jeni zinahusiana sana na ufanyaji wa maamuzi.
Kwa kuzingatia haya yote, analeta changamoto: “nendeni mkabadilishe mambo hayo yote. Nionyeshe ubongo wako ulizalisha tabia isiyotegemea homoni, na ukiweza kufanya hivyo, nitakubali kuna hiari,"" anasema.
Kwa mwanabiolojia wa neva, katika karne ya 21 tuna maarifa mengi ya kisayansi ambayo yameonyesha jinsi jeni, homoni na mazingira ni mambo ambayo kwa pamoja, hutufanya sisi ni nani.
""Si juu yangu kuthibitisha kwamba hiari haipo. Nadhani mzigo wa uthibitisho ni kwa watu wanaosisitiza kuwa hiari ipo,” anasema.
""Nionyeshe homoni zinazofanya kinyume na kile ambacho homoni inatakiwa kufanya kikawaida. Nionyeshe jinsi ulivyobadilisha mlolongo wako wa DNA. Fanya hivyo kisha tutazungumza kuhusu hiari.""
Lakini kuna maana gani ya kujitahidi kufanya maamuzi bora ikiwa mwishowe, kama asemavyo katika kitabu chake, hatuna hiari kutokana na biolojia yetu, mazingira yetu na mwingiliano kati ya hayo mawili.
Ingawa katika historia kumekuwa na watu wenye kutilia shaka uhuru wa kuchagua, wapo wengi pia ambao wanatetea kuwepo kwake.
Adam Piovarchy, mtafiti katika Chuo Kikuu cha Notre Dame,  anasema, Sapolsky anafanya makosa kudhani kwamba maswali kuhusu uhuru wa kuchagua hujibiwa tu kwa kuangalia sayansi inasema nini.
Anaongeza kuwa hiari pia ni swali la kiroho na maadili, jambo ambalo wanafalsafa wamekuwa wakijifunza kwa muda mrefu.
John Martin Fischer, mwanafalsafa na profesa katika Chuo Kikuu cha California, mtaalamu wa hiari, pia anatilia shaka mbinu ya mwanasayansi wa neva.
“Sayansi ni jambo zuri,  lakini hilo halilifanyi swali kuhusu hiari kuwa swali la kisayansi.”
Mwandishi Oliver Burkeman, katika makala yake iliyochapishwa The Guardian, anasema, kusema kuwa hatuna uhuru kunaweza kutugeuza kuwa viumbe wa ajabu.”
Keiran Southern aliandika katika gazeti la The Times ""ikiwa mawazo ya Sapolsky yangekubaliwa, yangesababisha mabadiliko makubwa ya kijamii, hasa katika mfumo wa haki na jinai.""
Sapolsky anataka kutushawishi kwamba hiari haipo, ikiwa atashindwa, angalau anatualika kuwa na mawazo kuwa hiari ipo kidogo kuliko vile inavyopaswa kuwepo.
Imetafsiriwa na Rashid Abdallah na kuhaririwa na Dinah Gahamanyi"
Waridi wa bbc : 'wiki moja hospitalini iligeuka kuwa zaidi ya mwaka mmoja' - bbc news swahili,"Chanzo cha picha, Eulene igobwe Kamau
Na Anne Ngugi
BBC News Swahili
Eulene Igobwe Kamau ni mama, mke na mtoa ushauri nasaha  kutoka nchini Kenya ambaye ameniambia kuwa mwaka mmoja uliyopita maisha  yake yalibadilika sana  baada ya mwanae wa kike kwa jina Becky ambaye anaishi na hali ya utindio wa ubongo almaarufu  Cerebal Palsy kulazwa katika hospitali moja kuu.
Eulene na mumewe walidhani kuwa binti yao alilazwa kwa matibabu ambayo yangechukua muda wa wiki mmoja  pekee na sio zaidi.
Mwaka mmoja baadaye Eulene na familia yake wamefanya wadi ya watoto  katika hospitali moja kuu nchini Kenya kuwa makao yao , sio kwa hiari yao ila kutokana na usugu wa  hali ya ugonjwa wa binti yao.
Tangu kuzaliwa kwa Becky, alianza kuonyesha dalili za ugonjwa pindi alipotimiza  miezi 5 , shingo  lake hailikuwa wima, licha ya hilo Eulene kama mama anasema hakuwa na  wasiwasi, hadi alipofahamishwa na daktari pamoja na baadhi ya jamaa zake kwamba huneda binti yake alikuwa na utindio wa ubongo kkwa sababu ya daalili alizokuwa nazo .Eulene aliendelea kupuuza  hofu hiyo.
Anasema kuwa kukosa habari zaidi kuhusiana na hali hiyo kulipelekea familia yake kuchukua muda kabla ya kumpeleka  hospitalini kwa matibabu.
Na hadi wakati mtoto alipoanza kuonyesha dalili za ugonjwa sugu , kwa mfano ishara za kifafa, kupata ugumu wa kupumua  pia kudumaa  ndipo familia  yake ilipoamua  kutafuta matibabu .
Chanzo cha picha, Eulene Igobwe Kamau
Tangu Februari mwaka jana , Eulene aliarifiwa na wataalam kuwa bintiye  angestahili kulazwa hospitalini kutokana na ongezeko la hali ya  degedege (convulsions) , hali iliyomkosesha  binti yao hewa ya kutosha mwilini mwake , kuathiri mfumo wake wote wa kupumua  na kwa hiyo alistahili kusalia  hospitalini ili kuhakikisha hali hiyo imeshughulikiwa.
Licha ya kuahidiwa kuwa wangelazwa kwa wiki moja,kipindi hicho kiligeuka na kuwa zaidi ya mwaka mmoja .
Ndani ya kipindi hicho bintiye Eulene kwa wakati mmoja alizidiwa na kupelekwa katika chumba cha wagonjwa mahututi (ICU ), alipoteza uwezo wake wa kuona , na kusikia , lakini wakati huo wote Eulene na familia  yake hawakukata tamaa ya kuwa binti wao ambaye kwa sasa anaendelea kupata matibabu angepona.
“Nadhani kuwa hali ya binti yangu imetufungua macho sote kama jamii , maana ya upendo halisi sasa ni dhahiri kwetu , sidhani tungefaulu hadi tulipofika kama hatungekuwa na upendo kwa binti yangu na kati yetu sisi wote ”Eulene anasema.
Chanzo cha picha, Eulene Igobwe Kamau
Kama mama ambaye alikuwa amezoea kuwa na shughuli zake za kila siku, maisha yaligeuka ghafla na alilazimika kuwa hospitalini na binti yake.
Eulene anaeleza kuwa kuna siku ambazo zilikuwa ngumu kwake huku akiona maisha yakimtoka bintiye mara kwa mara , lakini  kimuujiza alirejea katika  hali ya kawaida.
“Hali ya binti yangu Becky, imetubadilisha sana,  sisi sote tuna matumaini kuwa Becky ataendelea kupata nafuu na wakati mmoja tutarejea na yeye nyumbani , licha ya kuwa kwa hivi sasa haoni wala kusikia nina imani kuwa kila siku anaendelea kupata nafuu ”anasema Eulene.
Chanzo cha picha, Eulene Igobwe Kamau
Changamoto kubwa  kwamba wakiw akatika wadi ya watoto. wamelazimika kushuhuduia watoto ambao  wanafariki wakipokea matibabu  na kuona jinsi hatima hiyo inavyowavunja wazazi na wapendwa wao.
“Nimeona  makumi ya watoto wakiaga , nimeshuhudia vilio vya kutamausha hapa  hospitalini ' Eulene anasema
Imekuwa ni miaka 8 tangu Becky kuzaliwa na licha ya kuwa hajawahi kuzungumza neno hata moja  au hata kufanya mambo ya kawaida ambayo watoto wa umri wake wanafanya  familia yake imeendelea kumpenda,wakitumai kuwa siku mmoja huenda mambo yakabadilika.
Eulene amekuwa mstari wa mbele  kutoa ushauri na  mafunzo kwa umma kuhusiana na ugonjwa huu , anasema kuwa uzoefu wake hasa hospitalini umemdhihirishia kuwa kuna watu katika jamii wanaofikiria kuwa Utindio wa ubongo ni ugonjwa wa kiukoo.
Anawasihi   watu kuwa wenye kusoma na kupata habari zaidi  kuhusu magonjwa ambayo  hayaeleweki  kwa urahisi.
Chanzo cha picha, Eulene Igobwe Kamau
Utindio wa ubongo au Cerebral Palsy kwa lugha ya kimombo ni ugonjwa unaoathiri ubongo, na mara nyingi  hutokea kwa watoto na husababishwa na uvujaji wa damu  kwenye ubongo au ukosefu wa  hewa y akutosha kwenye ubongo.
Unaweza kutokea wakati mtoto anapoanza kupoteza fahamu punde baada ya kuzaliwa au mwezi wa kwanza wa kuzaliwa. Vilevile jeraha kwenye ubongo linaweza kusababisha matatizo ya kuongezeka na ugumu wa kuelewa mambo.
Ugonjwa huu una viashiria tofauti na sio watoto wote wanauopata ugonjwa huu wanakuwa na viashiria sawia kwa mfano kuna wale ambao watakuwa na uwezo mdogo wa kuzungumza na kutembea , wapo wengine ambo hukosa uwezo  wowote wa kujitunza na kuwategemea watu wengine kuwahudumia."
Afya ya mama: jinsi ya kula vizuri wakati wa ujauzito - bbc news swahili,"Chanzo cha picha, Getty Images
Mtaalamu wa Lishe Aliyesajiliwa Kerry Torrens anaelezea jinsi ya kula vizuri na kwa usalama kwako na kwa mtoto wako kila miezi mitatu ya ujauzito.
Lishe bora na yenye afya ni muhimu kwa afya njema, na hata zaidi unapokuwa mama mtarajiwa. Lakini unapaswa kula kwa watu wawili na kuna vyakula fulani vinastahili viepukwe?
Kando na kufuata mapendekezo ya jumla ya ulaji wa afya - kama vile kula vyakula vitano kwa siku, kula nafaka nzima, kuchagua nyama konda na vyakula vyenye kalsiamu nyingi, kuna mabadiliko mengine muhimu ya mlo ya kuzingatia unapotarajia mtoto.
Haishangazi kwamba unahitaji virutubisho zaidi wakati wa ujauzito ili kusaidia ukuaji na maendeleo ya mtoto wako, lakini inawezekana kufikia hili bila kuongeza ulaji wako wa chakula.
Wakati huu, mwili wako huwa na ufanisi zaidi katika kunyonya virutubisho, kumaanisha hakuna haja.
Akina mama wajao wanashauriwa kujiimarisha kwa:
Kwa aside ya folic acid kutoka wakati unajaribu kwa mtoto hadi mwisho wa wiki ya 12 (mapema). Chukua kirutubisho cha kila siku cha mcg 400 za asidi ya folic, lakini usisahau kula vyakula vingi vya asili vyenye vitamini hii (folate), kama vile:
Chanzo cha picha, Getty Images
Ikiwa una kisukari, umekuwa na mimba ya awali yenye kasoro ya mirija ya neva, au unatumia dawa za kutibu kifafa, hitaji lako la asidi ya folic linaweza kuwa kubwa zaidi - muulize daktari wako ushauri.
Vitamini D ni muhimu kwa kunyonya kalsiamu. Serikali ya Uingereza inapendekeza nyongeza ya mcg 10 kwa siku wakati wa ujauzito na kunyonyesha. Hata hivyo, ikiwa uko katika hatari kubwa ya upungufu, mahitaji yako yanaweza kuwa makubwa zaidi - wasiliana na daktari wako.
Watu wanaofuata lishe ya mboga wanaweza kuhitaji virutubisho vya ziada kama vile iodini, asidi ya mafuta ya omega-3 na vitamini B12.
Chanzo cha picha, Getty Images
Ugonjwa wa asubuhi ni wa kawaida zaidi katika ujauzito na, licha ya jina lake, unaweza kutokea wakati wowote wa mchana au usiku. Dalili hutofautiana na kama una shida kuongea na daktari wako au mkunga, ingawa kwa watu wengi dalili hupotea kwa wiki ya 20.
Katika hali mbaya, vidokezo hivi rahisi vinaweza kusaidia:

Chanzo cha picha, Getty Images
Mama wengi huripoti kuongezeka kwa hisia ya ladha na harufu karibu na wakati huu, ambayo husababisha tamaa ya chakula au kutopenda. Mabadiliko haya hayana uwezekano wa kuwa na athari mbaya, mradi lishe yako ni ya usawa na tofauti.
Ikiwezekana, panga milo yako mapema, fuata mapendekezo ya ulaji wa kiafya na jaribu kula sehemu mbili za samaki kwa wiki, pamoja na mafuta mengi kama vile salmon, makrill, trout au sardini.
Kwa kuwa kuvimbiwa kunaweza kuwa tatizo, kuzingatia vyakula vya nafaka nzima, ikiwa ni pamoja na mkate wa nafaka, nafaka au pasta, pamoja na shayiri, matunda, mboga mboga, kunde, karanga na mbegu.
Dumisha unywaji wako wa maji kwa kulenga glasi 6 hadi 8 za maji yaliyochujwa, chai ya mitishamba au juisi za matunda zilizopunguzwa kwa siku.
Ujauzito wako unapoendelea, jumuisha vyakula vingi vya madini ya chuma katika mlo wako: kama vile kuku, hasa nyama nyeusi zaidi kama vile mapaja, na samaki, pamoja na vyanzo vya mboga kama parachichi kavu, mboga za kijani na kunde.
Mwili haunyonyi chuma kutoka kwa vyakula vya mmea kwa urahisi, lakini kwa kuongeza chanzo cha vitamini C kwenye mlo wako (kama vile glasi ya juisi ya machungwa), unaweza kuongeza kiwango cha chuma kinachofyonzwa.
Chanzo cha picha, Getty Images
Tatizo katika kusaga na kiungulia iinaweza kuwa tatizo kadiri ujauzito unavyoendelea. Kwa bahati nzuri, kwa watu wengi, hii ni ya muda tu - kula chakula kidogo, mara kwa mara, kuepuka kulala chini au kuinama baada ya kula, na kupunguza vyakula vya mafuta na viungo kunaweza kupunguza dalili. .
Mahitaji yako ya nishati huongezeka katika trimester ya mwisho, na kalori 150 hadi 200 za ziada kwa siku.
Mahitaji yako ya kalsiamu pia huongezeka na huenda hata maradufu wakati wa ujauzito, hasa katika wiki kumi zilizopita wakati ulaji wa kalsiamu ni muhimu kwa kuimarisha mifupa ya mtoto wako.
Mbali na bidhaa za maziwa, vyanzo vyema vya kalsiamu ni mboga za kijani kibichi, samaki wa makopo na mifupa laini, ya chakula (salmoni, sardines na pilchards), almond, parachichi kavu, ufuta, tofu, juisi ya machungwa iliyoimarishwa na maziwa ya soya.
Baadhi ya vyakula vinaweza kuwa hatari kwa mtoto wako ambaye hajazaliwa, kwa hivyo ni bora kuviepuka:
Mayai mabichi au ambayo hayajaiva vizuri.
Samaki mbichi na nyama zisizoiva vizuri.
Jibini laini kama vile Brie, Camembert, jibini fulani la mbuzi, pamoja na jibini la bluu kama vile Roquefort.
Bidhaa za maziwa ambazo hazijapikwa.
Popsicles - mashine zinazotumiwa kutoa ice cream zinaweza kuwa na listeria.
Saladi zilizohifadhiwa kwenye jokofu zilizotayarishwa mapema, kama vile viazi na saladi za coleslaw.
Aina fulani za samaki, kama vile swordfish na marlin, huku zikipunguza nyama ya tuna na samaki walio na mafuta mengi kama lax, sardines na makrill mara mbili kwa wiki.
Baadhi ya nchi zinashauri dhidi ya kula vyakula vya baridi kama vile salami, prosciutto na pepperoni, , ingawa Uingereza kwa sasa inashauri kuwa waangalifu badala ya kuzuia vyakula hivi.
Kafeini inapaswa kupunguzwa hadi miligramu 200 kwa siku, au vikombe viwili vya kahawa au vikombe vitatu vya chai kwa siku.
Ni bora kuepuka pombe wakati wa ujauzito na kuiweka kwa kiwango cha chini wakati wa kunyonyesha.
Imetafsiriwa na Jason Nyakundi na kuhaririwa na Dinah Gahamanyi"
Kwa nini kuwa mkarimu kwa wengine kunaweza kuwa na faida kwa afya na mwili wako? - bbc news swahili,"Chanzo cha picha, Getty Images
Sote tungependa njia za haraka na rahisi za kuboresha afya zetu, lakini tunapata  ushauri unaokinzana.
Kwa hiyo, ikiwa utajaribu jambo moja tu kuboresha hali yako ya kiakili na kimwili, inaweza kuwa vipi?
Labda chai ya kijani ili kuongeza nguvu ya ubongo au kucheza michezo ya kuchangamsha ubongo kwa dakika chache ili kudhibiti shinikizo la damu.
Na vipi kuhusu kufanya matendo madogo ya ukarimu  ili kunufaisha mfumo wako wa kinga?
Ni saa 11 alfajiri na nimefanya jambo ambalo linaweza kuboresha hali yangu, kupunguza maumivu, na kupunguza uvimbe (inflamation) wa kudumu: Nilimtengenezea mke wangu, Claire, kikombe kitamu cha kahawa, ambayo anaipenda kahawa ya  saa za asubuhi.
Kumtengenezea mtu kikombe cha kahawa hakutabadilisha afya yake kwa kiasi kikubwa. Lakini jambo la kushangaza ni kwamba matendo ya kawaida ya ukarimu au msaada  yanaweza kuleta mabadiliko makubwa.
Ni  wazi, ukarimu humnufaisha mpokeaji. Lakini utafiti mpya unaonyesha kwamba ukarimu pia unaweza kuwawa  manufaa kwa mtu anayeizuzoea.
Kuwa mwenye ukarimu mara kwa mara kunaweza kuongeza furaha na kupunguza dalili za mfadhaiko na wasiwasi.
Lakini kile ninachoona cha kushangaza ni kwamba inaonekana pia kuwa na athari kubwa kwenye mfumo wetu wa kinga kwa kupunguza uvimbe mwilini(inflamation).
Chanzo cha picha, Getty Images
Nilipokuwa nikitafiti jinsi matendo ya ukarimu yanavyoweza boresha afya, nilitaka kufanya jaribio dogo: kumshawishi Sam, meneja wa mradi kutoka Kent, Uingereza, kujumuisha vitendo vichache vya ukarimu katika utaratibu wake wa kila siku.
Ili kufanya hivyo, nilimuuliza kwanza Sam jinsi hali yake ilivyokuwa.
""Hakika inabadilika. Nina kazi inayonisumbua sana na inanileme,” ananiambia.
Zaidi ya hayo, ananiambia kwamba anaishi peke yake na ""kujishughulisha mwenyewe.""
Ninashauri  kufanya kwa  wiki kufanya ishara tatu za ukarimu, labda niandike dokezo kwa rafiki ambaye anahitaji usaidizi kidogo kwa sasa, au kitu chochote, lakini mambo matatu tofauti.
Kubali... Itakuaje? Tutajua katika makala hii.
Chanzo cha picha, Getty Images
Kwa kuanzia, tafiti nyingine  zinaonyesha kuwa kuwa ukarimu kwa wengine kunaweza kuboresha hali yetu kwa kiasi kikubwa.
Katika utafiti uliofanywa mnamo 2023, wanasayansi waligawanya watu tofauti wanaougua msongo wa mawazo mdogo , wasiwasi au mfadhaiko katika vikundi vitatu.
Kundi moja lilifanya matendo matatu ya ukarimu kwa wiki kwa muda wa wiki tano. Kikundi kingine kiliagizwa  kuwa na urafiki zaidi na kikundi cha mwisho kilipitia aina ya maandishi ya tiba ya tabia ya utambuzi.
Wanasayansi waligundua kuwa kati ya shughuli hizi tatu, matendo ya ukarimu yalikuwa na athari kubwa juu ya hisia na kupunguza kwa kiasi kikubwa wasiwasi na msongo wa mawazo.
Kwa nini na kwa jinsi gani ukarimu  huboresha hali yetu?
Ubongo unaweza kuonyesha wakati mtu anaamua kuwa mkarimu au kushirikiana na watu wengine kwa sababu eneo la ubongo linalojulikana kama corpus au striatum huchangamka.
Sehemu hii ya ubongo hujibu kwa vitu ambavyo vinaweza kuwa na athari nzuri, kama vile kula vyakula vitamu.
Safu yake inaaminika kuwa msingi wa kibaolojia wa joto hilo la hisia nzuri tunazohisi tunapokuwa naukarimu.
Lakini kufanya uchunguzi wa ubongo kunaonyesha jambo lingine la kushangaza: wema unaweza kusaidia kupunguza maumivu.
Katika utafiti wa hivi majuzi, wa kutisha, watu waliojitolea walipewa mshtuko wa maumivu wa umeme walipokuwa wakiamua kutoa au kutotoa pesa. Wale waliochangia walihisi maumivu kidogo.
Utafiti mwingine uligundua kuwa kutoa damu kunaumiza kidogo kuliko kuchukua damu kwa kipimo, ingawa sindano ilikuwa nene mara mbili.
Ninaingia na Sam katikati ya wiki ili nione anaendeleaje na wema wake.
Ananiambia kuwa tayari amekamilisha mawili kati ya matatu niliyomuagiza.
“Nilifanya jambo zuri sana kwa rafiki yangu na mama yangu. Nilimwandikia barua ndefu ya ukarimu kutoka kwa baba yangu, mimi na kaka yangu nikimwambia jinsi tulivyomthamini. Alifurahi sana,” Sam aliniambia.
Ananiambia ameona tofauti katika hali yake: ""Ninahisi matumaini zaidi kuliko kawaida na hii pia imekuwa na athari nzuri kwa baadhi ya mahusiano yangu. »
Alishangaa sana kuona jinsi watu walivyothamini ishara ambayo ilitoka kwa ghafla.
""Kwa kweli nataka kufikiria jambo kubwa kwa tendo langu la mwisho la ukarimu mwishoni mwa juma,"" aliniambia.
Chanzo cha picha, Getty Images
Mbali na athari za ukarimu juu ya hisia na maumivu, kuna utafiti wa kuvutia kuhusu jinsi wema kwa wengine unavyoweza kupunguza homoni za mkazo na uvimbe wa mwilini wa kudumu, ambao unaweza kunufaisha afya yako kwa ujumla.
Dk. Tristane Inagaki wa Chuo Kikuu cha Jimbo la San Diego alichunguza faida za kiafya za ukarimu na kugundua kwamba unaweza kupunguza uvimbe wa kudumu (inflammation).
Kwa kufanya hivyo, utafiti ulifanyika kwa watu wazima wenye umri wa miaka 25 hadi 76 ambao walikuwa na mtihani wa damu na kupima kiwango cha interleukin-6 au IL6,  inayosababisha uvimbe mwilini.
Watu waliojitolea waliripoti ni watu wangapi na mashirika waliyotoa msaada, usaidizi au wema kwao.
""Tuligundua kuwa kuwa  na ukarimu kwa watu na mashirika zaidi, kama marafiki na familia, lakini pia kujitolea, hata bila kupokea matibabu, kunahusishwa na kushukwa kwa kiwango cha uvimbe (inflammation) mwilini ,"" anabainisha Inagaki.

Chanzo cha picha, Getty Images
""Tunajua kuwa aina hii ya uvimbe husababisha magonjwa mengi tofauti. Kwa hivyo ni vizuri kuwa na uchochezi mdogo wa kimfumo. ""Kuvimba kwa muda mrefu kunatabiri magonjwa yote yanayojulikana, ugonjwa wa moyo na mishipa, saratani au hata msongo wa mawazo,"" anasema.
Katika utafiti mwingine, Inagaki alichunguza uhusiano kati ya wema na mafadhaiko. Na, kama ilivyotokea katika kisa kilichotangulia, kwa watu ambao walikuwa wamefanya mazoezi ya vitendo yanayohusisha kuonyesha ukarimu baadaye mwitikio wao wa msongo  wa kisaikolojia ulishuka kwa mfano, shinikizo la damu lilikuwa chini, anaelezea.
""Kuna uhusiano mkubwa sana: watu wanaosumbuliwa na matatizo ya muda mrefu wana uvimbe unaowapata taratibu,"" anaelezea Dk Inagaki.
Kwa hiyo, asema, “Kupunguza mfadhaiko na uvimbe ni mojawapo ya manufaa makubwa zaidi ya ukarimu.” »
Chanzo cha picha, Getty Images
Baada ya siku 7 na matendo ambapo alikuwa amekamilisha matendo matatu ya ukarimu maishani mwake Sam, aliniambia kuwa alifurahia mchakato mzima na kwamba alimchagua kaka yake kama mhusika wa tendo lake la mwisho la ukarimu katika jaribio hili dogo.
""Ndugu yangu amekuwa na wakati mgumu hivi karibuni, kwa hivyo niliwatunza watoto wake kwa siku ili yeye na mke wake wapumzike. Na najua aliithamini sana,” ananieleza.
Na aliona faida, pia.
""Imeathiri maisha yangu kwa njia nzuri sana. ""Nina furaha sana, ni rahisi kuungana na baadhi ya watu maishani mwangu baada ya kufanya hivi... Bila shaka, ni jambo ambalo ninataka kuendelea kulifanya,"" anasema.
Inafurahisha kuona jinsi Sam alivyothamini changamoto yake ya ukarimu. Pia ninajaribu kujumuisha matendo ya wema katika utaratibu wangu wa kila siku.
Kwa nini usijaribu? Utamfurahisha mtu mwingine na inaweza kupunguza uvimbe wako wa kudumu mwilini (inflammation).
Hili ni jambo unaloweza kufanya sasa hivi ambalo linaweza kuufaidi sana mwili wako na maisha yako.
Imetafsiriwa na Dinah Gahamanyi"
Jinsi ya kutoa huduma ya cpr kuokoa maisha baada ya mshtuko wa moyo - bbc news swahili,"Chanzo cha picha, Getty Images
Hivi karibuni mara nyingi tunasikia habari za hata vijana waliokufa kutokana na mshtuko wa moyo. Tunaweza hata kuona watu wengi wanaougua ugonjwa wa moyo.
Katika mazingira kama haya mara nyingi watu walio na mshtuko wa moyo hawapati huduma ya kwanza na husababisha vifo zaidi.
Ulimwenguni, matibabu ya huduma ya kwanza iitwayo CPR hutolewa kwa watu ambao wamepata mshtuko wa moyo.
Imethibitishwa pia kuwa kuna watu wengi walionusurika. CPR hii ya kuokoa maisha ni nini wakati wa hatari? Nani anaweza kuitoa? Hebu tuone jinsi ya kufanya hivyo.
Chanzo cha picha, Getty Images
CPR inajulikana zaidi kama huduma ya kuuamsha Moyo na Mapafu. Kawaida hutolewa kama matibabu ya huduma ya kwanza kwa watu ambao wamepata mshtuko wa moyo.
Tiba hii inaweza kutolewa wakati mtu amepoteza fahamu au ana shida ya kupumua au anaacha kupumua.
Kumpa mtu matibabu haya atapata oksijeni kwenye mapafu yake. Oksijeni hiyo husafiri katika mwili wote kupitia damu.
Hii inaweza kumsaidia mtu kupumua kwa muda. Ulimwenguni kote, kila mtu kutoka kwa watoto hadi watu wazima wamefunzwa kusimamia huduma hii ya kwanza.
Chanzo cha picha, Getty Images
Mara nyingi katika kumbi za sinema na mitandao ya kijamii, tumeona watu wanaopatwa na mshtuko wa moyo, wakiweka mikono kifuani na kutoa pumzi za mdomo kwenye mdomo wa aliyepata tatizo. Kisha huonesha mtu huyo akipata fahamu zake.
Sio tu kwenye skrini lakini pia katika hali halisi, matibabu haya yamekuwa yakiokoa maisha kwa wengi. Lakini hii haipaswi kufanywa bila mafunzo sahihi au mwongozo.
Kulingana na tovuti ya British Heart Association, mtu anapopatwa na mshtuko wa moyo, piga simu kwa huduma za dharura na utoe CPR mara moja.
Huduma ya Kitaifa ya Afya ya Uingereza inashauri kwamba wakati mtu amepoteza fahamu na hawezi kupumua kawaida, piga simu kwa gari la wagonjwa mara moja na upe CPR.
Shirika la Msalaba Mwekundu linatoa mafunzo kwa wafanyakazi wa kujitolea duniani kote. Pia mafunzo haya hutolewa kwa wale wote wa idara ya afya.
Chanzo cha picha, Getty Images
Mshtuko wa moyo unapotokea na moyo unaacha kufanya kazi au mapigo ya moyo yanakuwa yasiyo ya kawaida, damu haitiririki kwa kawaida kwenye ubongo na viungo vingine muhimu. Hii inathiri kazi ya ubongo.
Wakati mwingine husababisha kifo. Lakini kutoa CPR huongeza nafasi za kuokoa maisha ya mtu huyo.
Daktari Bingwa wa Taasisi ya Kitaifa ya Mishipa ya Moyo ya Bangladesh. Ashraf ur Rehman Damal alisema, ""Mashambulizi ya moyo yanaweza kutokea sio tu kwa wagonjwa wa moyo lakini pia kwa wagonjwa wasio na moyo.
Ikiwa mtu amejeruhiwa vibaya na moyo wake unasimama, basi kwa kumpa CPR, muda wake wa kuishi unaweza kuongezeka.""
Pia, tuna muda mfupi tu wakati moyo unasimama. Itachukua dakika 5 hadi 7 tu. Kwa hivyo, ni muhimu kuanza CPR mara moja, anasema.
Chanzo cha picha, Getty Images
Shirika la Msalaba Mwekundu limeunda matibabu ya CPR katika hatua saba.
Kwanza unahitaji kuhakikisha usalama wa eneo ulilopo. Wakati mwingine ajali inapotokea katika maeneo yenye mafuriko au yaliyoathiriwa na moto, mtu aliyeathiriwa anapaswa kuhamishwa mara moja kutoka eneo hilo.
Seti ya PPE au vifaa sawa vya kinga vinapaswa kutumika ikiwa ni lazima.
Hatua ya pili ni kujua hali ya mtu aliyeathirika kwa kumgusa au kumwita kwa jina. Pia, angalia ikiwa anavuja damu popote.
Katika hatua ya tatu, piga namba ya huduma ya dharura mara moja ikiwa mtu hana fahamu, haitikii, au hana mapigo ya moyo.
Chanzo cha picha, Getty Images
Katika hatua ya nne, mtu anapaswa kuwekwa kwenye sakafu au kitanda na mikono mbele na kukaa karibu naye.
Katika hatua ya tano, CPR inapaswa kuanza. Kwanza weka mikono yako yote kwenye kifua chake. Weka mkono mmoja juu ya mkono mwingine na ushike vidole kwenye kiganja. Shinikizo linapaswa kuwa angalau inchi 2.
Kila wakati mkono unapaswa kuinuliwa kikamilifu na kukandamiza kifuani. Wakati huo kifua kitarudi kwa kawaida. Bonyeza kwa kiwango cha shinikizo la 100 au 120 kwa dakika. Baada ya kukandamiza mara 30 katika mzunguko mmoja, pumzika kidogo.
Katika hatua ya sita, pumua kupitia kinywa chake. Kwa hili, weka kichwa cha mtu sawa. Shikilia pua yake na kuvuta pumzi kubwa na kuilazimisha kikamilifu ndani ya kinywa chake.
Hii hutokea kwa sekunde. Kisha angalia ikiwa kifua kinapanuka. Vuta pumzi vizuri kabla ya kuvuta pumzi inayofuata.
Hata hivyo, ikiwa kifua hakipanuki au kuinuka mara ya kwanza, fungua macho na mdomo wake ili kuangalia kizuizi.
Katika awamu ya saba, ukandamizaji wa kifua 30 na pumzi mbili zinapaswa kufanyika kwa pande zote. Lakini hakikisha kwamba kila mkandamizo wa kifua hauendelei kwa zaidi ya sekunde 10. CPR inapaswa kuendelezwa hadi   usaidizi uwasili.
Chanzo cha picha, Getty Images
Wakati mwingine watoto pia wanahitaji CPR. Inatolewa kwa watoto wenye matatizo yanayohusiana na moyo na matatizo ya kupumua.
Huduma ya Kitaifa ya Afya ya Uingereza inasema kuna mambo machache ya kukumbuka wakati wa kutoa CPR kwa watoto.
Kwanza weka mkono mmoja juu ya kichwa cha mtoto na ukiinue kutoka nyuma. Ikiwa kitu chochote kimekwama kwenye kinywa na pua, kinapaswa kutolewa nje.
Baada ya hayo kushikilia pua ya mtoto na kupumua kwa kinywa chake. Wakati huo huo, angalia ikiwa kifua kinainuka au la.
Kisha weka kiganja kimoja kwenye kifua cha mtoto na uweke shinikizo kwa inchi mbili. Ikiwa huwezi kufanya hivyo kwa mkono mmoja, unaweza kutumia mikono yote miwili.
Ndiyo sababu inashauriwa kutumia vidole viwili tu badala ya mikono miwili ikiwa mtoto ni chini ya mwaka mmoja. Inchi moja na nusu tu ya shinikizo inapaswa kutumika.
Pia, pumzi 100 hadi 120 kwa dakika zinaweza kutolewa mara mbili kwa mdomo katika pumzi 30-30. CPR inapaswa kuendelea hadi huduma ifike.​
Imetafsiriwa na Lizzy Masinga na kuhaririwa na Ambia Hirsi."
Fahamu imani potofu kuhusu jinsi ya kupunguza mafuta mwilini - bbc news swahili,"Chanzo cha picha, Getty Images
Watu wengi, wanaume kwa wanawake, ni wanene kuliko wanavyotaka kuwa katika maisha ya leo, na watu hawa wanatafuta njia za kupunguza uzito.
Kuna njia mbalimbali ambazo watu hula na kunywa, kama watu wengine hula chakula cha jioni na kutokula baada ya saa tano jioni.
Kwa hiyo wanakula matunda kwa siku kadhaa tu, lakini watapata uzito tena baada ya muda fulani.
Mara nyingi watu husikiliza uvumi mbalimbali kuhusu jinsi ya kupunguza uzito wa miili yao lakini maneno wanayosikia hayazai matunda mazuri.
Tazama uvumi ambao watu wanasema juu ya jinsi ya kupunguza shinikizo la damu.
​
Chanzo cha picha, Getty Images
Watu wengine husema kwamba kula matunda na mboga pekee kunaweza kumfanya mtu apoteze maji mwilini, lakini je, ni kweli?
Ikiwa lengo lako ni kupunguza maji, unapaswa kuangalia jinsi unavyokula chochote, iwe mboga au matunda.
​
Chanzo cha picha, Getty Images
Wataalamu wamesema kuwa matumizi ya dawa hizi pekee hayawezi kupunguza mtiririko wa damu.
Lakini lazima uwe mwangalifu wa vyakula vitamu kama pizza na kadhalika.
​
Chanzo cha picha, Getty Images
Ni kweli kwamba watu wengi wanaamini kwamba kuna faida kula sana na kula chakula kingi na kupoteza maji ya mwili, ni kweli.
Lakini jambo muhimu ni kupunguza kalori katika chakula ambacho mtu hula.
Ikiwa unakula chakula ambacho kina kalori nyingi, itakuwa vigumu kupoteza uzito.
Watu wengi wanahisi kwamba wanahitaji pesa nyingi ili kula vyakula vyenye kalsiamu nyingi na havitawafanya wanenepe.
Wanasayansi wamesema kuwa hii sivyo hata kidogo.
Ikiwa unakataa kula na badala yake unakula chakula kisichofaa, mwili wako utapoteza virutubisho unavyohitaji."
Afya: kwa nini hatari ya kupata saratani huongezeka kadri umri unavyoongezeka - bbc news swahili,"Chanzo cha picha, Alamy
Utambuzi wa saratani ya Mfalme Charles III ulikuwa na athari kote ulimwenguni, kuanzia na tangazo lisilo la kawaida lililotolewa na Jumba la Buckingham.
Mfalme huyo ana umri wa miaka 75 na wataalam wengi wamechukua fursa hiyo kutoa ufahamu kuhusu hatari kubwa ya saratani inayowakabili wazee.
Imejulikana kwa muda mrefu umri ni  moja ya sababu kuu za hatari za kupata saratani.
Taasisi ya Kitaifa ya Saratani nchini Marekani inaonyesha kwamba umri wa wastani wa saratani ni miaka 66 - na zaidi ya nusu ya visa mpya za saratani nchini Uingereza hugunduliwa kwa watu wenye umri wa miaka 70 au zaidi.
Sababu nyingi zinaelezea jambo hili. Ya kwanza na rahisi zaidi ni kwamba, tunapozeeka, hatua kwa hatua tunakusanya uharibifu zaidi na zaidi kwa DNA ya seli zetu, kutokana na mfululizo wa mambo.
Baadhi ya sababu za kawaida ni pamoja na kuathiriwa na miale ya ultraviolet, kuvimba kwa muda mrefu, uchafuzi wa mazingira, kuvuta sigara, unywaji pombe na maambukizi ya microbial.
Lakini, baada ya muda, seli zetu hupoteza ufanisi wa kurekebisha majeraha haya, ambayo hutoa mkusanyiko wa mabadiliko maalum ya DNA katika tishu. Kadiri mabadiliko yanavyojilimbikiza katika mwili wetu, ndivyo hatari ya mgawanyiko wa seli usiodhibitiwa - saratani.
""Kimsingi, njia za kurekebisha ambazo zinaweza kuzuia kuanzishwa kwa mabadiliko ambayo husababisha kupungua kwa saratani tunapozeeka,"" anaelezea Richard Siow, mkurugenzi wa utafiti wa uzee katika Chuo cha King's London.
""Tunapozeeka, mizani inayodumisha utendaji wa kawaida wa seli huanza kupungua.""
Uchunguzi pia umeonyesha kuwa mkusanyiko wa mabadiliko haya huzuia uwezo wa seli za kinga kukandamiza na kuharibu seli za saratani.
Masashi Narita, ambaye anatafiti saratani na kuzeeka katika Chuo Kikuu cha Cambridge nchini Uingereza, anaelekeza kwenye mchakato unaojulikana sana wa molekuli uitwao p53.
Utaratibu huu unahusishwa na kupunguza uvimbe. Lakini ufanisi wake hupungua kwa umri, kutokana na mkusanyiko wa mabadiliko katika jeni ya p53.
Chanzo cha picha, Alamy
Wakati mabadiliko kadhaa ya kijeni yanapotokea katika seli za damu, huanza kushawishi upanuzi unaoendelea wa saizi ya seli hizi kwa muda. Wanabiolojia huita mchakato huu clonal hematopoiesis.
Miongoni mwa vijana, hutokea mara chache sana, lakini ni kawaida zaidi kwa wazee na inaweza kuwa na matokeo hatari.
Moja ni hatari ya kuongezeka kwa aina mbalimbali za saratani ya damu. Nyingine ni mabadiliko ya utendaji wa seli mbalimbali za kinga, kama vile monocytes, macrophages na lymphocytes, ambazo huzalishwa kutoka kwa seli za damu.
Narita na kikundi chake cha utafiti wamekuwa wakifanya majaribio ya mabadiliko kadhaa ya kijeni yanayosababisha saratani, ambayo yanajulikana zaidi na umri. Kusudi ni kujaribu kuelewa kile kinachotokea kwa mwili wa mwanadamu.
""Tunachukua moja ya jeni hizi, kuitambulisha kwa mnyama mzima na kuangalia kile kinachotokea katika kiwango cha seli,"" anaelezea.
Mtafiti na timu yake tayari wamehitimisha kuwa hii inaonekana kusababisha ongezeko la senescence ya seli, ambayo hutokea wakati seli za zamani na zilizojeruhiwa zinaacha kugawanyika na kukua.
Mkusanyiko mwingi wa seli za senescent unaweza kurekebisha mazingira yanayowazunguka kwa njia kadhaa hatari, na kusababisha uvimbe sugu ambao unaweza kusababisha uharibifu zaidi na kuongeza uwezekano wa saratani.
Lakini michakato hii ni sampuli ndogo tu ya njia ambazo kuzeeka kunaweza kuongeza hatari ya saratani. Nadharia zingine za hivi karibuni zimeanza kuibuka, ambazo ni ngeni na za kikatili zaidi.
Unaweza pia kutazama:
Kama vile kumbukumbu ya mwanadamu inavyopungua kadiri umri unavyoendelea na kutuacha tukiwa wasahaulifu na wenye kukabiliwa na upungufu, wanabiolojia wengine wanaochunguza saratani wanashuku kwamba chembe za mtu binafsi zinaweza pia kupoteza kumbukumbu kwa muda, na kusahau jinsi ya kuishi kwa njia ifaayo.
Mtaalamu wa epigeneticist Luca Magnani, kutoka Taasisi ya Utafiti wa Saratani, nchini Uingereza, anasema kwamba hiyo ni nadharia inayochunguzwa kuhusu saratani ya matiti, ambayo huenda ikasababishwa na mabadiliko ya homoni ambayo huanza wakati wa kukoma kwa hedhi.
Kulingana na Huduma ya Kitaifa ya Afya ya Uingereza (NHS), kesi nane kati ya 10 za saratani ya matiti hutokea kwa wanawake zaidi ya miaka 50.
Mojawapo ya sababu zinazowezekana, sio tu katika kesi ya saratani ya matiti, lakini katika aina zingine nyingi za saratani inayohusiana na umri, ni kwamba, katika maisha yote, upitishaji wa habari kupitia genome yetu inakuwa dhaifu.
Ni matokeo ya kinachojulikana kama marekebisho ya kijeni au epigenetic ambayo huathiri shughuli za jeni bila kubadilisha DNA.
Chanzo cha picha, Getty Images
""Habari hupitishwa kwa ushikamano na kutegemewa kidogo kadri tunavyozeeka,"" asema profesa wa oncology na epigenetics Andy Feinberg, kutoka Kitengo cha Tiba cha Chuo Kikuu cha Johns Hopkins, nchini Marekani.
""Kuna kelele zaidi, ambayo hutoa nasibu zaidi au kutokuwa na uhakika juu ya muundo wa jeni zipi zinapaswa kuwashwa na zipi zinapaswa kuzimwa"", anafafanua profesa.
""Imeonyeshwa kuwa sehemu za jenomu ambazo hupata kelele hii inayoongezeka zina uwezekano mkubwa wa kupata mabadiliko ya kusababisha saratani.""
Lakini mawazo haya yanaweza pia kuzalisha njia mpya kabisa za kukabiliana na saratani.
Mojawapo ya nyanja zinazofanya kazi zaidi za ukuzaji wa dawa za saratani ni molekuli ndogo zinazojaribu kupambana na athari mbaya za mabadiliko katika mchakato wa p53 na kurejesha kazi zake za kawaida za kupunguza uvimbe.
Wanasayansi wa kupambana na kuzeeka kwa sasa wanafanya majaribio ya kimatibabu ya hatua ya awali ambayo yanachunguza visa kadhaa vya kemikali ambavyo kwa kuchagua huua na kuondoa chembe chembe bila kudhuru tishu zenye afya.
Zikijulikana kama senolytics, zinajumuisha antioxidant inayoitwa fisetin, dondoo ya mbegu ya zabibu inayoitwa C1 polyphenol procyanidin, na dawa ya dasatinib, pamoja na kemikali nyingine asilia iitwayo quercetin.
Hivi sasa, baadhi ya hizi senolytics wanajaribiwa katika watu dhaifu na wazee ambao tayari wamenusurika saratani nyingine ili kuona kama wanaweza kuimarisha utendaji wao wa kinga na afya kwa ujumla. Ikiwa majaribio yamefaulu, yanaweza kuwa na programu pana zaidi.
Richard Siow ana matumaini. Anaamini kuwa utafiti katika chaguzi mpya za matibabu unaweza kubadilisha mabadiliko yanayohusiana na umri na kuongeza umri wa kuishi wenye afya - idadi ya miaka ambayo mwanadamu hubaki na afya. Na hii inaweza kuleta mabadiliko makubwa kwa idadi ya watu kwa miaka.
""Lengo pia ni kupunguza gharama za kifedha kwa matibabu,""
""Miundombinu ya utunzaji itakuwa ghali sana kwani watu wanaoishi wakiwa wagonjwa kwa muda mrefu.""
Imetafsiriwa na Jayson  Nyakundi  na kuhaririwa na Dinah Gahamanyi"
Afya: kwa nini hatari ya kupata saratani huongezeka kadri umri unavyoongezeka? - bbc news swahili,"Chanzo cha picha, Getty Images
Utambuzi wa saratani ya Mfalme Charles III ulikuwa na athari kote ulimwenguni, kuanzia na tangazo lisilo la kawaida lililotolewa na Jumba la Buckingham.
Mfalme huyo ana umri wa miaka 75 na wataalam wengi wamechukua fursa hiyo kutoa ufahamu kuhusu hatari kubwa ya saratani inayowakabili wazee.
Imejulikana kwa muda mrefu umri ni  moja ya sababu kuu za hatari za kupata saratani.
Taasisi ya Kitaifa ya Saratani nchini Marekani inaonyesha kwamba umri wa wastani wa saratani ni miaka 66 - na zaidi ya nusu ya visa mpya za saratani nchini Uingereza hugunduliwa kwa watu wenye umri wa miaka 70 au zaidi.
Sababu nyingi zinaelezea jambo hili. Ya kwanza na rahisi zaidi ni kwamba, tunapozeeka, hatua kwa hatua tunakusanya uharibifu zaidi na zaidi kwa DNA ya seli zetu, kutokana na mfululizo wa mambo.
Baadhi ya sababu za kawaida ni pamoja na kuathiriwa na miale ya ultraviolet, kuvimba kwa muda mrefu, uchafuzi wa mazingira, kuvuta sigara, unywaji pombe na maambukizi ya microbial.
Lakini, baada ya muda, seli zetu hupoteza ufanisi wa kurekebisha majeraha haya, ambayo hutoa mkusanyiko wa mabadiliko maalum ya DNA katika tishu. Kadiri mabadiliko yanavyojilimbikiza katika mwili wetu, ndivyo hatari ya mgawanyiko wa seli usiodhibitiwa - saratani.
""Kimsingi, njia za kurekebisha ambazo zinaweza kuzuia kuanzishwa kwa mabadiliko ambayo husababisha kupungua kwa saratani tunapozeeka,"" anaelezea Richard Siow, mkurugenzi wa utafiti wa uzee katika Chuo cha King's London.
""Tunapozeeka, mizani inayodumisha utendaji wa kawaida wa seli huanza kupungua.""
Uchunguzi pia umeonyesha kuwa mkusanyiko wa mabadiliko haya huzuia uwezo wa seli za kinga kukandamiza na kuharibu seli za saratani.
Masashi Narita, ambaye anatafiti saratani na kuzeeka katika Chuo Kikuu cha Cambridge nchini Uingereza, anaelekeza kwenye mchakato unaojulikana sana wa molekuli uitwao p53.
Utaratibu huu unahusishwa na kupunguza uvimbe. Lakini ufanisi wake hupungua kwa umri, kutokana na mkusanyiko wa mabadiliko katika jeni ya p53.
Chanzo cha picha, Getty Images
Wakati mabadiliko kadhaa ya kijeni yanapotokea katika seli za damu, huanza kushawishi upanuzi unaoendelea wa saizi ya seli hizi kwa muda. Wanabiolojia huita mchakato huu clonal hematopoiesis.
Miongoni mwa vijana, hutokea mara chache sana, lakini ni kawaida zaidi kwa wazee na inaweza kuwa na matokeo hatari.
Moja ni hatari ya kuongezeka kwa aina mbalimbali za saratani ya damu. Nyingine ni mabadiliko ya utendaji wa seli mbalimbali za kinga, kama vile monocytes, macrophages na lymphocytes, ambazo huzalishwa kutoka kwa seli za damu.
Narita na kikundi chake cha utafiti wamekuwa wakifanya majaribio ya mabadiliko kadhaa ya kijeni yanayosababisha saratani, ambayo yanajulikana zaidi na umri. Kusudi ni kujaribu kuelewa kile kinachotokea kwa mwili wa mwanadamu.
""Tunachukua moja ya jeni hizi, kuitambulisha kwa mnyama mzima na kuangalia kile kinachotokea katika kiwango cha seli,"" anaelezea.
Mtafiti na timu yake tayari wamehitimisha kuwa hii inaonekana kusababisha ongezeko la senescence ya seli, ambayo hutokea wakati seli za zamani na zilizojeruhiwa zinaacha kugawanyika na kukua.
Mkusanyiko mwingi wa seli za senescent unaweza kurekebisha mazingira yanayowazunguka kwa njia kadhaa hatari, na kusababisha uvimbe sugu ambao unaweza kusababisha uharibifu zaidi na kuongeza uwezekano wa saratani.
Lakini michakato hii ni sampuli ndogo tu ya njia ambazo kuzeeka kunaweza kuongeza hatari ya saratani. Nadharia zingine za hivi karibuni zimeanza kuibuka, ambazo ni ngeni na za kikatili zaidi.
Kama vile kumbukumbu ya mwanadamu inavyopungua kadiri umri unavyoendelea na kutuacha tukiwa wasahaulifu na wenye kukabiliwa na upungufu, wanabiolojia wengine wanaochunguza saratani wanashuku kwamba chembe za mtu binafsi zinaweza pia kupoteza kumbukumbu kwa muda, na kusahau jinsi ya kuishi kwa njia ifaayo.
Mtaalamu wa epigeneticist Luca Magnani, kutoka Taasisi ya Utafiti wa Saratani, nchini Uingereza, anasema kwamba hiyo ni nadharia inayochunguzwa kuhusu saratani ya matiti, ambayo huenda ikasababishwa na mabadiliko ya homoni ambayo huanza wakati wa kukoma kwa hedhi.
Kulingana na Huduma ya Kitaifa ya Afya ya Uingereza (NHS), kesi nane kati ya 10 za saratani ya matiti hutokea kwa wanawake zaidi ya miaka 50.
Mojawapo ya sababu zinazowezekana, sio tu katika kesi ya saratani ya matiti, lakini katika aina zingine nyingi za saratani inayohusiana na umri, ni kwamba, katika maisha yote, upitishaji wa habari kupitia genome yetu inakuwa dhaifu.
Ni matokeo ya kinachojulikana kama marekebisho ya kijeni au epigenetic ambayo huathiri shughuli za jeni bila kubadilisha DNA.
Chanzo cha picha, Alamy
""Habari hupitishwa kwa ushikamano na kutegemewa kidogo kadri tunavyozeeka,"" asema profesa wa oncology na epigenetics Andy Feinberg, kutoka Kitengo cha Tiba cha Chuo Kikuu cha Johns Hopkins, nchini Marekani.
""Kuna kelele zaidi, ambayo hutoa nasibu zaidi au kutokuwa na uhakika juu ya muundo wa jeni zipi zinapaswa kuwashwa na zipi zinapaswa kuzimwa"", anafafanua profesa.
""Imeonyeshwa kuwa sehemu za jenomu ambazo hupata kelele hii inayoongezeka zina uwezekano mkubwa wa kupata mabadiliko ya kusababisha saratani.""
Lakini mawazo haya yanaweza pia kuzalisha njia mpya kabisa za kukabiliana na saratani.
Mojawapo ya nyanja zinazofanya kazi zaidi za ukuzaji wa dawa za saratani ni molekuli ndogo zinazojaribu kupambana na athari mbaya za mabadiliko katika mchakato wa p53 na kurejesha kazi zake za kawaida za kupunguza uvimbe.
Wanasayansi wa kupambana na kuzeeka kwa sasa wanafanya majaribio ya kimatibabu ya hatua ya awali ambayo yanachunguza visa kadhaa vya kemikali ambavyo kwa kuchagua huua na kuondoa chembe chembe bila kudhuru tishu zenye afya.
Zikijulikana kama senolytics, zinajumuisha antioxidant inayoitwa fisetin, dondoo ya mbegu ya zabibu inayoitwa C1 polyphenol procyanidin, na dawa ya dasatinib, pamoja na kemikali nyingine asilia iitwayo quercetin.
Hivi sasa, baadhi ya hizi senolytics wanajaribiwa katika watu dhaifu na wazee ambao tayari wamenusurika saratani nyingine ili kuona kama wanaweza kuimarisha utendaji wao wa kinga na afya kwa ujumla. Ikiwa majaribio yamefaulu, yanaweza kuwa na programu pana zaidi.
Richard Siow ana matumaini. Anaamini kuwa utafiti katika chaguzi mpya za matibabu unaweza kubadilisha mabadiliko yanayohusiana na umri na kuongeza umri wa kuishi wenye afya - idadi ya miaka ambayo mwanadamu hubaki na afya. Na hii inaweza kuleta mabadiliko makubwa kwa idadi ya watu kwa miaka.
""Lengo pia ni kupunguza gharama za kifedha kwa matibabu,""
""Miundombinu ya utunzaji itakuwa ghali sana kwani watu wanaoishi wakiwa wagonjwa kwa muda mrefu.""
Imetafsiriwa na Jaison Nyakundi"
Ramadhan: ni chakula kipi unachofaa kula na kipi cha kuepuka mwezi wa mfungo? - bbc news swahili,"Chanzo cha picha, Getty Images
Mamilioni ya Waislamu duniani kote wanakaribia kuanza  mfungo wa Ramadhani moja ya miezi mitakatifu zaidi katika kalenda ya Kiislamu.
Inaashiria wakati Koran, kitabu kitakatifu cha Uislamu, kilifunuliwa kwa Mtume Muhammad.
Kipindi cha kufunga huzingatiwa katika mwezi mzima na ni moja ya nguzo tano za Uislamu, jukumu la lazima ambayo Waislamu wote wanapaswa kujaribu kutekeleza.
Wakati wa Ramadhani, Waislamu hula chakula cha asubuhi kabla ya alfajiri, kinachojulikana  kama suhoor au sehri.
Hawali au kunywa chochote - ikiwa ni pamoja na maji - mpaka wafungue mfungo wao baada ya jua kuzama na chakula cha jioni, kinachoitwa iftar au fitoor.
Ni watu tu ambao wana afya njema ndio wanaotarajiwa kufunga na wale ambao ni wagonjwa, watoto ambao hawajabalehe, wajawazito, wanaonyonyesha au wanawake walio katika  hedhi na wasafiri wanachukuliwa kuwa wamesamehewa.
Baadhi ya watu wanaweza kuhisi  kufunga ni  rahisi lakini kwa wengine inaweza kuwa changamoto na njaa inaweza kupata wawapo  kazini na shughuli nyingine za kila siku.
Kwa hiyo, ni aina gani ya chakula unahitaji kula  ili  kikusaidie kupata kupitia mwezi wa Ramadhani?
Chanzo cha picha, Getty Images
Suhoor ni maandalizi funga ya siku na kula chakula sahihi ni muhimu ili kupunguza tamaa baadaye mchana.
""Wakati wa Ramadhani, ili kukidhi kiwango cha nishati na virutubisho ambavyo mwili wako unahitaji wakati wa mchana, unapaswa kula vyakula vyenye protini, wanga, vitamini, na madini, na unapaswa kuhakikisha unakunywa maji ya kutosha,"" anasema mtaalamu wa lishe Ismet Tamer.
Anashauri kula kifungua kinywa lkwa chakula chenye , afya na cha kushibisha.
""Kabla ya jua kuzama, unaweza kula bidhaa za maziwa na mboga safi kama jibini, mayai, nyanya, na matango. Zaidi ya hayo, unaweza kufurahia supu, mboga zilizopikwa katika mafuta ya mzeituni
Wakati wa kufungua mfungo wa siku kwa ujumla inashauriwa unywe  maji mengi na vyakula vyenye sukari ya asili kwa aajili ya nishati ya mwili.
Chanzo cha picha, Getty Images
""Maji na tende, ni njia nzuri ya kufungua mfungo wako wa siku kabla ya kula chakula,"" anasema mtaalamu wa lishe Bridget Benelam. ""Vinakupa nguvu na kukuepusha na upungufu wa maji mwilini.""
""Supu ni bora pia  kufungua mfungo, kwani itakuwa na vitu kama maharagwe, kunde, dengu na mboga - vitu vingi ambavyo vitakupa virutubisho na nyuzi bila kupakia kupita kiasi,"" anasema.
""Baada ya siku ndefu ya kutokula usingependa  kuanza na kitu kizito    kwa sababu hiyo labda itakufanya uhisi uchovu, uvivu na usiye na afya.""
Baada ya kufungua , chakula cha iftar hutofautiana kati ya tamaduni na mila tofauti, lakini kwa ujumla hujumuisha vyakula kadhaa.
Inashauriwa kuhakikisha vyakula unavyokula kwenye iftar vinatoa uwiano wa vyakula vyenye wanga, ikiwa ni pamoja na  mboga za nyuzinyuzi na matunda, maziwa na vyakula vyenye protini kama nyama, samaki, mayai na maharagwe. Inashauriwa pia kuzuia  hamu ya kula chakula na vyakula vingi vyenye sukari dkama  desserts nyingi tamu ambazo zinaweza kusababisha kuongezeka kwa uzito wa mwili.
Baadhi ya wataalamu wa lishe pia wanashauri kugawanya chakula cha iftar  mbili, badala ya kula mlo mmoja mkubwa, kwani hii itasaidia kudhibiti  kupanga haraka kwa viwango vya juu vya sukari ya damu, pamoja na kupunguza hatari ya mwili kushindwa kukisaga.
Kufunga, kwa ujumla, imeonyeshwa kuwa na faida za afya, na kufunga kwa vipindi imeonekana kuwa njia maarufu ya kupoteza uzito.
Badala ya kuzingatia nini cha kula, kufunga kwa vipindi kunaelezea wakati wa kula. Kunahusisha kufunga kwa idadi fulani ya masaa kila siku.
Wazo ni kwamba mara tu mwili wako umetumia maduka yake ya sukari, huanza kuchoma mafuta, na uzito hupungua - mchakato unaojulikana kama metabolic switching
Uchunguzi umeonyesha kuwa faida za afya ambazo zinaweza kupatikana kupitia kufunga kwa vipindi ni pamoja na kushuka kwa  shinikizo la damu la chini na cholesterol, kuvimba mwilini kwa jumla,  na kupunguza hatari ya aina ya kisukari cha 2.
Chanzo cha picha, Getty Images
Kufunga kwa Ramadhani kunashirikisha karibu sifa zote za kufunga kwa muda.
Utafiti wa hivi karibuni uliochapishwa katika Jarida la Marekani la  Lishe na Kliniki uliuhusisha  kufunga kwa Ramadhani kwa mabadiliko mazuri ya kimetaboliki na kupunguza hatari ya ugonjwa sugu.
Matokeo ya utafiti huo yalibaini kuwa mfungo wa Ramadhani ulipunguza kwa kiasi kikubwa hatari za saratani ya mapafu, utumbo na matiti.
Mtaalamu wa lishe Bridget Benelam anasema kuwa kwa ujumla watu huwa wanapoteza uzito wa kilo moja wakati wa Ramadhani, lakini pia wana neno la tahadhari: unaweza kupata uzito ikiwa utaizidisha chakula  kwenye iftar.
""Kama binadamu tuna tabia ya asili ya kula zaidi. Aina zaidi tunayopewa zaidi tunayokula, na bila shaka, meza kubwa ya iftar na sahani nyingi ni mfano mzuri wa hilo, ""anasema.
""Huna haja ya kula kila kitu unachopewa. Kwa hivyo chagua na ule polepole.""
Imetafsiriwa na Dinah Gahamanyi"
Kwa nini wanandoa wengi huchagua kulala vitanda tofauti? - bbc news swahili,"Chanzo cha picha, GETTY IMAGES
Yote yalianza baada ya kusambaa kwa virusi vya Corona. Mkoromo ukawa hauvumiliki na Cecilia 35 hakupata usingizi. Alikuwa akimsukuma mwenzake, akijaribu kumfanya ageuke ili aache kukoroma, lakini jitihada hizo zilishindikana.
Hakuweza kuvumilia tena, kwa hiyo yeye na mpenzi wake wa umri wa miaka 43 walipitisha uamuzi; hawatalala katika chumba kimoja. Anaishi London, ambako ameishi kwa miaka miwili.
Chanzo cha picha, GETTY IMAGES
Stephanie Collier, daktari wa magonjwa ya akili katika Hospitali ya McLean nchini Marekani, anasema, ''wanandoa wanahisi wanalala vizuri zaidi wanapokuwa peke yao, na kwa kawaida sababu hizo huhusiana na afya, kukoroma, au kupigana miguu au kuweweseka.''
Anasema ""talaka za usingizi"" zimekuwa maarufu sana.
Mwishoni mwa mwaka jana, mwigizaji maarufu wa Marekani Cameron Diaz alisema katika kipindi cha mtandaoni, yeye na mumewe hawalali katika chumba kimoja.
Kauli hiyo ilizua maelfu ya majibu kwenye mitandao ya kijamii, na makala mbalimbali ziliandikwa kuhusu hilo kwenye vyombo vya habari. Lakini nyota huyo wa Hollywood si pekee anayefanya hivyo.
Kwa mujibu wa utafiti wa 2023 uliofanywa na American Academy of Sleep Medicine (AASM), zaidi ya theluthi moja ya washiriki nchini Marekani waliripoti, wakati mwingine au mara kwa mara hulala katika vyumba tofauti ili kuboresha usingizi.
Utafiti unaonyesha tabia hii imeenea miongoni mwa kizazi cha sasa. Kizazi cha umri kati ya miaka 28 na 42. Karibu nusu (43%) walijibu wanalala vitanda tofauti na wenzi wao.
Kizazi cha waliozaliwa kati ya 1997 na 2012 -  28% walisema hulala vitanda tofauti. Waliozaliwa kati ya 1946 na 1964  ni 22%.
Chanzo cha picha, GETTY IMAGES
Wanahistoria wanasema ""kitanda cha ndoa"" (au kitanda cha watu wawili) ni dhana ya kisasa na matumizi yake yameongezeka kutokana na Mapinduzi ya Viwanda.
Kabla ya karne ya 19, ilikuwa kawaida kwa wanandoa kulala tofauti. Wataalamu wanakubali kuna faida nyingi kwa wanandoa ambao wanaamua kulala katika vyumba tofauti.
""Faida ni kupata usingizi mzuri ambao ni muhimu kwa afya,"" anasema Stephanie Collier, daktari wa magonjwa ya akili katika Hospitali ya McLean nchini Marekani.
""Ikiwa mtu hawezi kulala, kinga yake ya mwili hadi kazi zake huathirika, pamoja na milipuko ya hasira na matukio ya huzuni.""
Daktari wa magonjwa ya akili anaamini ""talaka ya usingizi"" inaweza pia kusaidia kudumisha uhusiano ""wenye afya.""
""Wanandoa wasipopata mapumziko ya kutosha, hugombana zaidi, hukasirika zaidi na kupoteza huruma miongoni mwao. Kunaweza kuwa na chuki kwa mtu anayesababisha usumbufu wa kulala jambo ambalo linaweza kuathiri uhusiano wao,"" anasema Collier.
Kwa Cecilia, kulala katika chumba tofauti na mpenzi wake wa sasa “kumebadilisha maisha yake.”
""Ni vizuri zaidi, sasa ninaweza kulala vizuri, nikiwa na nafasi zaidi kitandani, na kuweza kujigeuza bila kuwasumbua wengine.""
“Pia, hutakiwi kuamka wakati mmoja na mwenzako, bali amka unapotaka au unapohitaji,” anaongeza.
Chanzo cha picha, GETTY IMAGES
Lakini utaratibu huu huhitaji chumba cha ziada na kitanda cha ziada, hivyo kwa wanandoa wengi hili sio chaguo linalowezekana.
Lakini hata kama hilo litawezekana, uamuzi huu unaweza pia kuwa na athari, kwani wataalam wanasema wanandoa wengi wana wasiwasi juu ya kupoteza hamu na mwenza wake.
Cecilia anasema: “Nafikiri katika ngazi ya mawasiliano na mwenzi wangu kuna jambo limebadilika. Kuna changamoto katika uhusiano wetu wa karibu, lakini si jambo baya sana, na nadhani faida ni kubwa zaidi.”
Dkt. Collier anaeleza kwamba kwa watu wengi wanaofanya kazi masaa mengi, muda wa kuwasiliana na wapenzi wao ni wakati wa kulala.
Dkt. Brockman anasema ""talaka ya usingizi"" sio kitu kinachofaa kwa wanandoa wote. ""Kuna faida fulani za kibayolojia za kulala kama wanandoa.''
""Kuna tafiti zinazoonyesha kuna wanandoa ambao wamekuwa wakilala pamoja kwa miaka mingi na wanaweza kuongeza ubora wa usingizi wao.""
Chanzo cha picha, GETTY IMAGES
Hata hivyo, ikiwa wanandoa wanaamua kujaribu ""talaka ya usingizi,"" kuna baadhi ya mapendekezo ya kufuata, wataalamu wanasema.
“Ni lazima kuwe na makubaliano ya wote wawili,” anasema Dkt. Collier.
""Baadhi ya watu hawataki kulala peke yao na hiyo inawafanya wajisikie kuchanganyikiwa, hivyo wanandoa wanapaswa kukubaliana, na uwe uamuzi wa pamoja kati yao.""
Uchunguzi unaonyesha utamaduni huu unakua, katika baadhi ya nchi.
Nchini Uingereza, Shirikisho la Kitaifa la Familia liligundua kuwa mwaka 2020, 15% ya wanandoa wa Uingereza wanaoishi pamoja sasa wanalala tofauti.
Utafiti wa  Sleep Council wa mwaka 2009 ulibaini kuwa 7% ya wana ndoa hulala vitanda tofauti.
""Hii inaonyesha kwamba kiwango cha kulala vyumba tofauti kimeongezeka karibu mara mbili katika muongo uliopita,"" Shirikisho la Kitaifa la Familia linasema."
"Je, kuinua vyuma kunafanya hedhi kukoma kabla ya wakati? - bbc news swahili","Chanzo cha picha, ADELE JOHNSTON
Adele Johnston alikuwa akila vizuri na kufanya mazoezi ya kujenga mwili.
Adele, ambaye alishinda medali ya dhahabu katika mashindano ya kuinua vyuma, alianza kupoteza nywele zake. Pia kutokwa na damu kwenye fizi, mapigo ya moyo kuongezeka, kuwashwa na ngozi na kuvimba sehemu za siri.
Baada ya miaka mingi ya vipimo na matibabu mbalimbali, aligunduliwa kuwa na dalili za zinazompata mwanamke anapokaribia kukatika kwa hedhi.
Kawaida dalili huanza baada ya umri wa miaka 45. Lakini Adele, mama wa watoto wawili, alikuwa na umri wa miaka thelathini.
""Kwa miaka mingi nilikuwa nikiusukuma mwili wangu kupita uwezo wake. Kujenga mwili ni mchezo mgumu sana na sikuwa imara vya kutosha,"" aliiambia BBC.
“Unaweza kuona mbavu zangu na muundo wa mifupa. Nilikuwa nimedhoofika sana, mwili wangu haukuwa mzuri wala haukuwa na afya jinsi nilivyoonekana. Ndipo nilipoamua kubadilisha mtindo wa maisha.''
Adele, ana urefu wa futi 5 na inchi 8, alikuwa na uzito wa kilo 53 tu alipoanza kujenga mwili. Sasa uzito wake umepungua zaidi.
""Nilianza kuhoji kwa nini napata dalili za kukata hedhi mapema. Nilimuuliza daktari, ikiwa ni kwa sababu ya kujenga mwili wangu. Daktari alisema inaweza kuwa, lakini hatukuwa na utafiti wowote,"" alisema.
Chanzo cha picha, ADELE JOHNSTON
Daktari wa magonjwa ya wanawake, Dkt. Heather Currie, anasema kujenga mwili kupita kiasi kunaweza kuwa sababu ya tatizo la Adele.
Dkt. Currie pia ni mshauri wa Serikali ya Scotland kuhusu kukoma hedhi na afya ya wanawake. Anasema, baada ya Adele kuacha kujenga mwili, ovari zake zinaweza kurudi kawaida.
""Labda ujenzi wa mwili umeathiri, lakini hatuwezi kujua,"" anasema.
Adele sasa ameacha kujenga mwili. Lakini wakati huo huo, anafanyiwa tiba ya uingizwaji wa homoni ili kupunguza dalili za kukoma kwa hedhi.
Adele, ana umri wa miaka 40 sasa, afya yake imeimarika.
""Zilikuwa dalili za kutisha za kukoma kwa hedhi. Moyo wangu ulienda mbio. Nilidhani nitapata mshtuko wa moyo. Sikuweza kulala usiku. Nilikuwa nikichoka sana. Nitokwa na jasho na kuwashwa kila mahali.
“Nilikuwa naumwa sana ukeni hadi nisimame nikiwa kazini, tumbo lilikuwa limevimba na fizi zinavuja damu, nywele zilikuwa zikinitoka, yote yalinishangaza sana.''
Chanzo cha picha, ADELE JOHNSTON
Kukoma hedhi ni wakati ambapo mzunguko wa hedhi wa mwanamke hukata. Kikawaida hutokea mwanamke anapokaribia umri wa miaka hamsini.
Wakati hedhi inapokaribia kukata, wanawake wengi hupata mzunguko wao wa hedhi usio wa kawaida. Wanakumbana na matatizo ya kihisi au ya kimwili ambayo hawajawahi kuyapata.
Vicky McCann, mwenyekiti wa Shirikisho la Kujenga Mwili, Uingereza, anasema uhusiano kati ya kujenga mwili na dalili za mapema za kukoma hedhi ni mada ya kuvutia.
Vicky ana umri wa miaka 54. Anasema, ""nimekuwa nikishiriki mashindano kwa miaka 30. Lakini nilianza kupata dalili za kukoma hedhi miaka mitatu iliyopita.
Nimekula na kufanya mazoezi sana maisha yangu yote. Bado sikukumbana na tatizo lolote. Ninaweza pia kusema, kuna watu wengine watatu wa umri wangu ambao nawajua na hawajapata matatizo yoyote.
""Lakini, kila mtu yuko tofauti.""
Jessica Watson, mwanzilishi mwenza wa shirika la elimu ya wanawake waliomaliza kuzaa, Gloria, anasema anajua kesi nyingi kama za Adele.
""Kuna hitaji la haraka la utafiti kuhusu sababu au mambo mengine yanayohusiana na kukoma kwa hedhi mapema. Ndiyo maana tunajenga ufahamu kila mara,"" anasema."
Mbinu sita za kutumia vifaa vya teknolojia kwa usahihi - bbc news swahili,"Chanzo cha picha, GETTY IMAGES
Utafiti unaonesha kuwa mtu wa kawaida hutumia takribani saa saba kwa siku kwenye intaneti. Na saa hizi huwa nyingi zaidi ikiwa unafanya kazi inayokuhitaji kutumia kompyuta.
Wengi wetu hutumia vifaa vya kidigitali kupita kiasi na hutumia muda mwingi kufanya kazi au kuchezea simu za mkononi, vishikwambi na kompyuta.
Kuna utegemezi mkubwa wa teknolojia na kuna onyo kuhusu hatari kwa afya yetu ya kimwili na kiakili.
Mara nyingi binadamu hukimbilia katika ulimwengu wa kidigitali ili kuepuka msongo wa wazo wa ulimwengu wa kimwili. Lakini tunaishia kukusanya aina nyingine ya msongo wa mawazo.
Ni vigumu kupuuza ukweli kwamba teknolojia nyingi zinaweza kusababisha matatizo kwa sisi wanadamu.
Ni muhimu kuelewa kwamba vifaa vya kidigitali vina faida kama vile kupata marafiki, elimu na burudani. Hatari hutokea wakati wa matumizi ya kupita kiasi.
Jinsi ya kudhibiti matumizi mabaya ya vifaa vya teknolojia.
Usiache vifaa vyako vionekane machoni na kuviweka karibu yako wakati huvitumii, hasa usiku. Ondoa vifaa hivyo kwenye chumba chako cha kulala.
Acha tabia ya kutazama TV ukiwa na simu yako karibu nawe. Zingatia kazi moja kwa wakati mmoja, bila ya kuendeshwa na vifaa vingi.
Kutumia muda mwingi ukiwa na kifaa cha teknolojia kunaweza kusababisha maumivu ya kichwa.
Tumia teknolojia kwa uangalifu. Nunua saa ya kengele na usitumie kengele ya simu yako ya mkononi.
Tumia programu za kufuatilia muda hupima muda gani unaotumia (kupoteza) kutazama simu.
Chanzo cha picha, GETTY IMAGES
Usumbufu wa mara kwa mara unaweza kusababisha msongo wa mawazo na uchovu wa mwili.
Zima jumbe za arifa unapotaka kufanya jambo fulani. Na usiache simu yako ya mkononi kwenye dawati lako.
Utafiti unaonesha kuweka simu ya mkononi karibu, hata ikiwa hailii au haitetemeki (na hata kama kifaa kimezimwa), kunaweza kutatiza utendaji kazi.
Kutumia sana intaneti ni sababu ya unyongovu na wasiwasi. Unapaswa kujiweka mbali na ulimwengu wa kidigitali kwa muda.
Nenda matembezi, soma kitabu, endesha baiskeli, fanya shughuli yoyote ambayo inakuondoa kwenye simu, tv au kompyuta kwa muda.
Utumiaji mwingi wa simu, tv au kompyuta unaweza kuharibu macho yako na kuharibu uwezo wako wa kuona.
Punguza mwanga wa vifaa vyako na anza kwa kudhibiti mwanga wa simu na uhakikishe sauti ya simu sio kubwa.
Chanzo cha picha, GETTY IMAGES
Tumia mkao ambao hautadhuru shingo na mgongo wako.
Simama wima, nyoosha mwili mara kwa mara na fanya mazoezi mara kwa mara."
Telepathy: jinsi chipu ya ubongo ambayo elon musk anadai kuwa aliiweka ndani ya mwanadamu inavyofanya kazi (na ni mashaka gani ambayo inaleta) - bbc news swahili,"Chanzo cha picha, Getty Images
Je, siku inakaribia ambapo wanadamu wataweza kudhibiti kompyuta kwa kutumia akili zao?
Mjasiriamali Elon Musk alichochea mjadala huo kwa kutangaza siku ya Jumatatu kwamba kampuni yake ya Neuralink ilifanikiwa kupachika moja ya chipu zake za ubongo ndani ya binadamu.
Katika chapisho kwenye X, Elon Musk alisema kuwa shughuli za ""kuleta matumaini""  za ubongo ziligunduliwa baada ya kuwekewa chipu hizo  na kwamba mgonjwa ""amepona vizuri.""
Lengo la kampuni ni kuifanya teknolojia iwe yenye kufaa kwa ajili ya kutibu magonjwa magumu ya neva.
""Kwa kampuni yoyote inayotengeneza vifaa vya matibabu, jaribio la kwanza la mwanadamu ni hatua muhimu,"" anasema Profesa Anne Vanhoestenberghe kutoka taasisi ya  King's London.
Kwa mujibu wa mtaalamu huyo, makampuni kadhaa yanafanyia kazi bidhaa za zinazotia matumaini , lakini ni machache tu ambayo yamefanikiwa kuingiza vifaa vyao kwa binadamu.
Vanhoestenberghe anaonya, hata hivyo, kwamba ""mafanikio ya kweli"" yanaweza kupimwa kwa muda mrefu tu na kwamba ""Elon Musk ni mzuri sana katika kuchochea hisia kuhusu kampuni yake.""
Hadi sasa, hakuna uthibitisho wa kujitegemea wa madai ya Musk. Neuralink pia haikutoa taarifa kuhusu  utaratibu huo.
BBC imewasiliana na kampuni hiyo na mdhibiti wa matibabu wa Marekani, Mamlaka ya Chakula na Dawa (FDA), kwa maoni.
Chanzo cha picha, Getty Images
Katika chapisho lingine kwenye X, Musk alionyesha kuwa bidhaa ya kwanza ya Neuralink itaitwa Telepathy.
""Watumiaji wa kwanza watakuwa wale ambao wamepoteza udhibiti wa viungo vyao,"" aliongeza Bw. Musk.
Kisha akamtaja Stephen Hawking, mwanasayansi maarufu wa Uingereza ambaye aliugua ugonjwa mbaya wa ubongo.
""Fikiria kama mchuuzi angeweza kuwasiliana haraka kuliko dalali. Hilo ndilo lengo.""
Utaratibu huo unahusisha kupandikiza chipu ndogo, iliyofungwa kwa kifaa hermetically moja kwa moja kwenye ubongo wa mgonjwa.
Chipu hii imeunganishwa kwa vifaa vidogo vya kielekroniki  1,024, zvyenye ukubwa ulio sawa na ywele za binadamu, na kinaendeshwa na  betri inayoweza kuchajiwa bila waya.
Kifaa hiki kinawasiliana na kompyuta ya nje, ikiruhusu kutuma na kupokea ishara.
Chanzo cha picha, Getty Images
Wasiwasi kuhusu teknolojia hii ni pamoja na hatari za kimwili za muda mfupi, athari za muda mrefu za matibabu na maswali ya kimaadili.
Uendeshaji wowote wa ubongo hubeba hatari.
Mnamo Disemba 2022, ripoti ya Reuters ilionyesha kuwa Neuralink ilishiriki katika majaribio ambayo yalisababisha vifo vya takriban wanyama 1,500, wakiwemo  kondoo, nyani na nguruwe.
Mnamo Julai 2023, Idara ya Kilimo ya Marekani, ambayo ina jukumu la kuchunguza masuala ya ustawi wa wanyama, ilisema haikukubaini ukiukwaji wowote wa sheria za utafiti wa wanyama katika kampuni ya Musk, ingawa uchunguzi tofauti unaendelea.
Ukweli kwamba FDA iliidhinisha majaribio ya kibinadamu, hata hivyo, ina maana kwamba kampuni ya Musk imeshinda baadhi ya vikwazo vyake.
Labda wasiwasi mkubwa zaidi ni matokeo ya muda mrefu ya kutumia kifaa kama hicho kwenye ubongo, chombo kigumu  ambayo bado hayajajulikana.
Kwa vile hii ni tasnia changa, hakuna data za kutosha kuhusu madhara yanayoweza kutokea. Hii itabadilika na majaribio ya kibinadamu na itakuwa muhimu kwa maendeleo ya bidhaa zinazofanana.
Maswali ya kimaadili ni ya kibinafsi zaidi. Teknolojia hizi huibua wasiwasi kuhusu ulinzi wa data, matumizi yanayowezekana na uwezekano wa kuimarisha uwezo wa utambuzi wa binadamu.
Chanzo cha picha, Getty Images
Wakati teknolojia ya Musk ikijadiliwa kufuatia tangazo lake, baadhi ya wapinzani wake wamekuwa na teknolojia  hii  miongo miwili.
Kampuni ya Marekani ya Blackrock Neurotech, yenye makao yake makuu katika jimbo la Utah, ilitekeleza njia ya kwanza kati ya nyingi za kompyuta za ubongo mwaka wa 2004.
Precision Neuroscience, iliyoundwa na mmoja wa waanzilishi-wenza wa Neuralink, pia inalenga kusaidia watu waliopooza.
Kipandikizi chake kinaonekana kama kipande chembamba cha mkanda ambacho huwekwa kwenye uso wa ubongo na kinaweza kupandikizwa kupitia ""cranial microslit,"" ambayo kampuni inasema ni utaratibu rahisi zaidi.
Vifaa vingine vilivyopo pia vimetoa matokeo.
Katika tafiti mbili tofauti za kisayansi zilizofanywa hivi karibuni nchini Marekani, vipandikizi vilitumiwa kufuatilia shughuli za ubongo wakati mtu alipojaribu kuongea, shughuli ambayo inaweza kuamuliwa ili kuwasaidia binadamu katika mawasiliano.
Makampuni mengine yamefanya maendeleo sawa katika eneo hili, ikiwa ni pamoja na École Polytechnique Fédérale de Lausanne (EPFL) ya nchini Uswisi, ambayo iliweza kumwezesha mtu aliyepooza kutembea kwa kufikiri tu.
Ili kufanya hivyo, vipandikizi vya kielektroniki viliwekwa kwenye ubongo na uti wa mgongo wa mwanamume huyo ili kuwasilisha mawazo yake bila waya kwenye miguu yake.
Maelezo ya awali ya maendeleo ya utafiti huu yalichapishwa katika jarida lililopitiwa na  jarida la tathimini ya uvumbuzi wa kisayansi – Nature,  mnamo mwezi Mei 2023."
Alzheimer:  wanaume wanaotumia viagra wanaweza kupunguza hatari ya kupoteza kumbukumbu  - utafiti - bbc news swahili,"Chanzo cha picha, Getty Images
Wanaume wanaotumia madawa  ya matatizo ya nguvu za kiume, kama vile Viagra, wanaweza kupunguza hatari ya kupata ugonjwa wa ubongo wa Alzeima, utafiti umebaini.
Katika utafiti uliowahusisha  wanaume zaidi ya  260,000, wale ambao  wanatumia dawa hiyo walikuwa na uwezekano mdogo wa 18% kupata hali inayosababisha matatizo ya  kiakili ya kupoteza uwezo wa kukumbuka , kufikiria  au kufanya maamuzi yanayovuruga shughuli zao za kila siku (hali ya kiafya inayofahamika kama  dementia)
Lakini utafiti zaidi unahitajika ili kuthibitisha kwamba madawa ya kuongeza nguvu za kiume yanasababisha athari katika utendaji wa moyo.
Dawa mbili mpya za Alzeimer's zimeonyesha uwezo  kubwa katika kupunguza kasi ya ugonjwa huo katika hatua zake za awali.
Kwa kushambulia ute unaonata unaoitwa  beta amyloid ambao hujilimbikiza juu ya ubongo wa watu wenye  Alzheimer's, dawa hiyo inaweza kubadilisha jinsi ugonjwa huo unavyotibiwa .
Lakini wanasayansi pia wanaendelea kutafuta dawa zilizopo ambazo zinaweza kuzuia au kuchelewesha kutokea kwake.
Dawa kama vile Viagra hapo awali zilitengenezwa kwa ajili ya kutibu shinikizo la damu na hali ya kupungua kwa mtiririko wa damu kwenye moyo (angina). Hufanya kazi kwa kutendea kazi kama mjumbe anayetuma ujumbe wa seli  na pia kuweza kuunganishwa na kumbukumbu.
Pia zinajulikana kuathiri shughuli za seli za ubongo, na utafiti katika wanyama unapendekeza kuwa zina athari ya kinga kwenye ubongo.
Katika utafiti huo mpya wa ubongo, watafiti kutoka Chuo Kikuu cha London College waliangalia rekodi za maagizo ya maelfu ya wanaume wenye matatizo ya nguvu za kiume, wakilinganisha wale waliopewa dawa hizo na wale ambao hawakupewa.
Chanzo cha picha, Getty Images
Katika kipindi cha miaka mitano iliyofuata, walipata visa 8.1  vya Alzeimer's kwa kila mtu miongoni mwa watu  10,000 katika kundi  lililopewa dawa hizo, na visa 9.7 katika kundi  ambalo halikuzitumia.
Wanaume ambao walikuwa wamepewa maagizo mengi zaidi ya dawa za kutibu tatizo la kukosa nguvu za kiume walikuwa na uwezekano mdogo wa kupata Alzheimer's, na hilo lilionyesha kuwa  matumizi ya mara  kwa mara ya dawa hiyo yanaweza kuwa na athari kubwa kwa ugonjwa huo.
Watafiti wanasema utafiti wao hauonyeshi kuwa dawa zenyewe zilikuwa zinapunguza hatari ya watu ya  kupata Alzheimer's, lakini zinaweza kuashiria njia mpya ya utafiti.
Mwandishi mkuu wa utafiti huu Dkt Ruth Brauer alisema: ""Utafiti zaidi unahitajika ili kuthibitisha matokeo haya, kujifunza zaidi kuhusu faida na njia zinazowezekana za dawa hizi na kuangalia kipimo bora zaidi.""
Watafiti pia wanataka kufanya majaribio kwa wanawake na wanaume, ili kuona ikiwa dawa hiyo ina athari yoyote.
Kuna sababu nyingi ambazo zinaweza kusababisha ugonjwa huo. Utafiti huo ulirekebisha matokeo yake kwa baadhi yao, ikiwa ni pamoja na umri, hali za kiafya, dawa nyingine zilizotumiwa na ikiwa mshiriki alikuwa mvutaji sigara.
""Utafiti huu hauthibitishi kwa uthabiti kwamba dawa za ukosefu wa nguvu za kiume hupunguza hatari ya Alzheimer's, lakini unatoa ushahidi mzuri kwamba aina hii ya dawa inafaa kuchunguzwa zaidi katika siku zijazo,"" anasema  Profesa  Tara Spires-Jones, kutoka Chuo Kikuu cha Edinburgh, na rais wa Uingereza sayansi ya ubongo.
Dkt Francesco Tamagnini, mtaalamu wa magonjwa ya neva katika Chuo Kikuu cha Reading, anasema ulikuwa ""utafiti mkubwa"", lakini ushahidi mgumu zaidi kuhusu jinsi dawa hiyo ilivyoathiri ubongo ulihitajika.
""Inaweza kuwa inatoa athari ya matibabu inayoathiri moja kwa moja (ikiwa dawa inaweza kuvuka kizuizi cha ubongo wa damu) na / au kwa kuongeza mtiririko wa damu, lakini dhana hizi zote mbili zinahitaji kupimwa,"" alisema.
Imetafsiriwa na Dinah Gahamanyi"
Tunajua nini kuhusu utambuzi wa saratani ya mfalme charles? - bbc news swahili,"Chanzo cha picha, Reuters
Mfalme Charles amegunduliwa na aina ya saratani, Buckingham Palace inasema.
Iligunduliwa wakati wa matibabu yake ya hivi karibuni ya tezi dume iliyopanuliwa. Mfalme ameanza matibabu na ameshauriwa na madaktari wake kuahirisha majukumu ya kukabiliana na umma kwa sasa.
Ikulu haijafichua ni aina gani ya saratani ambayo Mfalme anayo, au anapokea matibabu wapi.
Ilisema ameanza ""ratiba ya matibabu ya kawaida"" siku ya Jumatatu.
Katika taarifa yake, ilisema: ""Hakuna maelezo zaidi yanayoshirikishwa katika hatua hii, isipokuwa kuthibitisha kwamba Mfalme hana saratani ya kibofu.""
Mfalme, ambaye ana umri wa miaka 75, alitibiwa hivi majuzi kutokana na upanuzi wa tezi dume.
Alikaa hospitali siku tatu katika hospitali ya kibinafsi ya Kliniki ya London mwezi uliopita, baada ya kufanyiwa ""utaratibu wa matibabu"".
Kufuatia hatua hiyo, Ikulu ilisema Mfalme ataahirisha shughuli zake za umma ""ili kuruhusu muda wa kupona kibinafsi"".
""Suala tofauti la wasiwasi"" lilitambuliwa wakati wa matibabu yake na baadaye iligunduliwa kama aina ya saratani.
Sasa atapata matibabu kwa hali hiyo ya pili, kama mgonjwa wa nje.
Chanzo cha picha, Reuters
Saratani hutokea wakati seli katika sehemu maalum ya mwili hugawanyika kwa njia isiyodhibitiwa.
Seli hizi zinaweza kuenea kwa tishu zingine za mwili, pamoja na viungo.
Kawaida madaktari wataanza kwa kuuliza maswali kuhusu dalili zako. Wanaweza kufanya vipimo.
Hiyo inaweza kujumuisha vipimo vya damu na X-ray au vipimo vingine vya picha. Wakati mwingine huchukua sampuli ndogo ya tishu, inayoitwa biopsy, ili kuendesha ukaguzi kwenye maabara.
Mara kwa mara, kama ilivyo kwa Mfalme, saratani hupatikana wakati watu wanaenda kwa uchunguzi wa matibabu kwa mambo mengine.
Saratani pia inaweza kugunduliwa kwa vipimo vinavyochochewa na uchunguzi.
Uingereza inatoa uchunguzi wa saratani ya matiti, utumbo na shingo ya kizazi. Uchunguzi wa saratani hutafuta dalili za mapema za saratani kwa watu wasio na dalili. Kisha vipimo vingine vinafanywa kuthibitisha utambuzi.
Ni watu wangapi wanapata saratani?
Nchini Uingereza, mtu mmoja kati ya wawili hupata aina fulani ya saratani katika maisha yao.
Kuna zaidi ya aina 200 tofauti za saratani - zinazojulikana zaidi nchini Uingereza ni matiti, mapafu, kibofu na utumbo, kulingana na tovuti ya NHS UK.
Kila saratani hugunduliwa na kutibiwa kwa njia maalum.
Kuna njia nyingi tofauti za kutibu au kudhibiti saratani. Inategemea sana aina ya saratani na mahali ilipo.
Baadhi ya saratani zinaweza kuondolewa kwa upasuaji, tiba ya kemikali yaani chemotherapy ambayo inaweza kutolewa kwa mgonjwa kupitia mshipa au pia mgonjwa anaweza kumeza tembe za kuua seli za saratani.
Tiba ya mionzi  yaani radiotherapy ni chaguo jingine ambalo wakati mwingine hutolewa. Inatumia miale ya juu ya nishati kushambulia saratani.
Hata hivyo, sio matibabu yote yanaweza kuponya.
Hatua ni njia ambayo madaktari huelezea ukubwa wa saratani na jinsi imeenea, ambayo inaweza kusaidia katika kuamua matibabu bora zaidi.
Hii inaweza kutumia namba yaani nambari 11, 2, 3 au 4, ambapo moja inahusu saratani ndogo ambayo haijaenea, ikilinganishwa na nne, ambayo ina maana kwamba ni ya juu na imeenea kote mwilini.
Asilimia ya mtu kupona saratani imeongezeka sana katika miaka 50 iliyopita, lakini kiwango cha kuimarika kimepungua katika miaka ya hivi karibuni.
Kulingana na Utafiti wa Saratani UK, nusu ya watu wanaopatikana na saratani huishi na ugonjwa huo kwa miaka 10 au zaidi.
Uponaji wa saratani kawaida huwa juu kwa watu wanaogunduliwa wakiwa chini ya miaka 40.
Hata hivyo, asilimia ya kupona saratani ya matiti, matumbo na kibofu ni ya juu zaidi katika umri wa kati.
Inaweza kuwa ya kutisha, lakini unapaswa kuona daktari na kuzungumza juu ya wasiwasi wako.
Dalili unazozipata inaweza isiwe saratani, lakini ni muhimu kufanyiwa uchunguzi.
Kugundua saratani mapema kunaweza kurahisisha matibabu.
Imefasiriwa na Asha Juma"
Kwa nini baadhi ya watu  huhisi uchovu kila wakati? - bbc news swahili,"Chanzo cha picha, Getty Images
Na Sandy Ong
BBC Future
Kwa baadhi ya watu , haijalishi wamelala kiasi gani, bado watahisi uchovu na kupungukiwa nguvu kidogo, hii inatokana na nini?
Kwa kawaida mara nyingi, mimi huwa ni mtu wa kawaida, hasa linapokuja suala la kulala. Ninajiandaa kwa ajili ya kulala vizuri kabla sijaanza kuhisi uchovu: Huwa ninavaa nguo zangu za kulalia, kusafisha meno yangu, na kufanya utaratibu wangu wa kawaida wa kutunza ngozi. Ninaacha simu yangu kwenye chumba cha kulia chakula na  kisha hurudi kwenye chumba changu cha kulala - ambacho ni tulivu, chenye mwanga hafifu  - huandika kwa ufupi katika daftari langu la shukrani na husaoma hadithi ya kufikirika kwa nusu saa  kabla ya kuzima taa na kulała takriban saa 11 usiku.
Saa nane na nusu baadaye, kengele yangu ya kuniamsha hulia  na ninaamka nikihisi… nimechoka. Nina umri wa miaka thelathini na ushee na hufanya mazoezi mara kwa mara, na ninavyojua, nina afya njema. Kwa nini, basi, kuwa ninaamka nikiwa mchovu , licha ya kulala vya kutosha?
Imegundulika kuwa siko peke yangu kwani kulingana na uchanganuzi wa meta wa 2023 ambao ulichunguza watu  91 katika mabara matatu, mtu mmoja kati ya watu wazima watano ulimwenguni  hupata uchovu wa jumla hadi miezi sita, licha ya kutokuwa na matatizo yoyote ya kiafya.
Nchini Marekani , 44% ya zaidi ya watu wazima 1,000 waliohojiwa na Wakfu wa Kitaifa wa masuala ya  Kulala mnamo 2019 walisema walihisi usingizi kati ya siku mbili hadi nne kila wiki. Wakati kura ya maoni ya 2022 ya YouGov ya karibu watu 1,700 iligundua kuwa mtu mzima mmoja kati ya wanane wa Uingereza alikuwa mchovua ""wakati wote"". Wanawake walikuwa na uwezekano mkubwa wa kuwa na uchovu kuliko wanaume, bila kujali kama walikuwa na watoto au la - matokeo ambayo yalizingatiwa katika tafiti nyingi .
Uchovu ni ""lalamiko la kawaida sana"" miongoni mwa wagonjwa, asema Rosalind Adam, daktari wa familia ambaye amekuwa akifanya kazi  Aberdeen, Uskochi, kwa zaidi ya muongo mmoja. Hali hii ni ya mara kwa mara kiasi kwamba Huduma ya Kitaifa ya Afya hata ina kifupi chake: TATT ( Uchovu Wakati Wote).
Lakini pamoja na uwepo wa tatizo hilo , uelewa wa wanasayansi  kuhus kinachosababisha uchovu, jinsi unavyobadilisha miili na akili zetu, na pia njia bora ya kuutibu - ni mdogo sana. Hata kupana ufafanuzi wa tatizo hili  imekuwa vigumu. Uchovu ni tofauti na usingizi, ambao ni ""tabia zaidi ya kulala"", anaelezea Adam. ""Haya mawili yanahusiana, kwa kweli, lakini uchovu ni wa aina nyingi zaidi,"" anasema.
Chanzo cha picha, Getty Images
""Ni aina ya dhana ya kuhisi uchovu,"" anasema Christopher Barnes, profesa wa tabia na usimamizi wa shirika katika Chuo Kikuu cha Washington huko Seattle, ambaye anasoma jinsi kukosa usingizi kunavyosababisha athari mahali pa kazi. ""Na kuna njia nyingi ambazo tunaweza kuhisi uchovu.""
Kuna uchovu wa kimwili, kwa mfano, aina ambayo unaweza kuhisi baada ya kutembea kwa muda mrefu au kipindi kigumu sana kwenye ukumbi wa mazoezi. ""Huo ni uchovu wa kawaida wa kisaikolojia,"" anaelezea Vicky Whittemore, mkurugenzi wa programu katika Taasisi za Kitaifa za Afya huko Bethesda, Maryland, ambaye anasomea baiolojia ya uchovu. ""Ni rahisi kuelewa na watu wamekuwa wakisomea uchovu wa misuli kwa muda mrefu.""
Changamoto nyingine ni kwamba uchovu ni wa kibinafsi sana, na unaweza kutokea kwa sababu nyingi. Ni dalili ya magonjwa mengi na hali sugu, ikiwa ni pamoja na saratani   ""Ni muhimu kabisa kutofautisha kati ya ugonjwa na uchovu usiohusiana na ugonjwa,"" anasema Adam, ambaye pia anafundisha katika Chuo Kikuu cha Aberdeen, ambapo anaongoza utafiti unaoendelea kuchunguza jinsi uchovu huathiri watu wenye myeloma,  magonjwa ya moyo, na Covid ya muda mrefu. .
""Nadhani ikiwa tunaweza kubaini aina tofauti za uchovu, tunaweza kuzishughulikia kwa njia tofauti na kutoa suluhisho zilizowekwa zaidi,"" anasema Adam.
Kutopata mapumziko ya kutosha kila siku kunaweza kusababisha maumivu ya kichwa na maumivu mengine ya mwili, na pia kusababisha hisia za kukosa raha , na  kushindwa  kwa akili zetu kuzingatia mambo. Hisia hizi huleta athari hata kwa kwatu wengine tunaoishi nao, kwa mfano  wakati mtu mmoja katika ndoa hapati usingizi usingizi wa kutosha, kuna uwezekano wa wanandoa ha okuwa na migogoro zaidi,"" anasema Barnes.
Uchovu pia unaweza kuathiri vibaya mahali pa kazi, kukiwa na athari kwa utendaji na uongozi. Barnes alikuwa wa kwanza kuchunguza jinsi wakuu wa kazi  wasiopata  usingizi walivyo na uwezekano mkubwa wa kuwatesa wafanyakazi wao kupitia tabia ya uhasama ya matusi na isiyo ya maneno: ""Wanaingia kazini bila kujidhibiti na wana uwezekano mkubwa wa kujihusisha na kile tunachokiita ' usimamizi wa matusi',"" anasema.
Mbaya zaidi, uchovu unaweza kuwa na matokeo mabaya - nchini Uingereza, uchovu ndio chanzo kikuu cha  20% ya ajali zote kwenye barabara kuu. Makosa ya kibinadamu yanayohusiana na uchovu au kupoteza usingizi pia yamehusishwa, pamoja na mambo mengine, katika majanga mengi yanayosababishwa na binadamu, ikiwa ni pamoja na ajali ya vyombo vya anga za juu kama vile  Challenger na kumwagika kwa mafuta ya chombo cha Exxon Valdez.
""Uchovu katika [uchimbaji] wa mafuta na gesi, nchi kavu na baharini, umesababisha majanga makubwa, kupoteza maisha, matatizo ya kiuchumi, na ya mazingira ambayo bado tunateseka,""nayo,  anasema Ranjana Mehta, profesa wa uhandisi wa viwanda na mifumo katika Chuo Kikuu cha Wisconsin-Madison, Madison, ambaye anasomea uchovu wa kikazi.

Chanzo cha picha, Getty images
Hii inamaanisha kwamba ni muhimu sana tunapopata usingizi wa kutosha ambao   husawazisha mzunguko wetu wa maisha ya kila siku  - saa ya ndani ya ubongo ya saa 24 ambayo hudhibiti mzunguko wa tahadhari na usingizi – ambao hutoa fursa ya kupumzika kwa ubora zaidi. Hii inatueleza  ni kwa nini kazi ya zamu mara nyingi huhusishwa na matokeo duni ya kiafya, kuanzia  kiungulia hadi kisukari .
""Kati ya mambo mengine, ikiwa unapata usingizi wa saa nane kama hizo, lakini sio wakati wa muda wa kawaida wa kulala ndani ya siku ,haupati faida,"" anasema Blum, akimaanisha hatua ya nne na ya mwisho ya mzunguko wetu wa kulala ambao  ni usingizi mnono , ambapo kwa kawaida tunaota, kuimarisha miunganisho ya neva , na kuchakata hisia za siku iliyopita. Kukosa usinginzi wa kutosha kumehusishwa na    matatizo ya kiakili na ugonjwa wa Parkinson , na matatizo  mengine ya utambuzi.
Sababu nyingi
Kwa kuzingatia uhusiano wa ukosefu wa usingizi na  hali duni ya kiafya na uhusiano wake katika kazi zetu, ni muhimu kujaribu na kugundua kiini cha masaibu haya yote. Wakati wagonjwa wanalalamika juu ya uchovu unaoendelea, jambo la kwanza ambalo Adamu hufanya ni kuondoa sababu zozote za matibabu.
Vipimo vya damu wakati mwingine vinaweza kuwa muhimu katika kubainisha matatizo ya tezi dume au usawa wa estrojeni na homoni nyingine - hali ambazo mara nyingi huhusishwa na hisia za uchovu, hasa kwa wanawake.
Vipimo vinaweza pia kufichua ikiwa unakosa virutubishi fulani kama vile vitamini B12, folate, na D; au madini kama chuma na magnesiamu. ""Upungufu wa virutubishi una jukumu kubwa katika kuchangia uchovu,"" anasema Geir Bjørklund, ambaye alianzisha Baraza la Norwe lisilo la faida la Tiba ya Lishe na Mazingira . ""Virutubisho muhimu, ikiwa ni pamoja na vitamini, madini,  , ni muhimu kwa michakato mbalimbali ya kisaikolojia,"" anasema.
Chanzo cha picha, Getty Images
Lakini vipimo vya damu vinafaa hadi sasa kutambua kiini cha ukosefu wa usingizi. ""Huonenyesha  90% ya matatizo tunayoyashuhudia ,"" anasema Adam, ""ndio maana kutumia historia kamili ya kliniki ni muhimu"".ili kugundua iwapo mtu ana tatizo a kiafya au la linalomkosesha usingizi.
""Katika watu wenye afya, tunaangalia  mambo yanayoweza kuchangia   kama vile mazoezi, usingizi, chakula, afya ya akili. Ni kuhusu kuangalia mtu huyo na mambo ambayo yanaweza kuwa muhimu kwake,"" anasema Adam. Kwa mfano, mtu anaweza kuwa na watoto wadogo, jambo ambalo linaweza kufanya usingizi kukatika.
Msongo wa mawazo  huchangia sana uchovu. Kwa kweli, uchunguzi wa 2022 wa wafanyakazi zaidi ya 16,200 wa serikali nchini Uchina uligundua kuwa wale ambao walipata matukio mabaya ya maisha ya msingi walikuwa na uwezekano mara mbili wa kuripoti kuhisi uchovu wakati walipofuatiliwa.
Tunapofadhaika, miili yetu hutoa homoni inayoitwa cortisol, ambayo huongeza joto la mwili wetu na mapigo ya moyo ili kukabiliana na tishio. Viwango vya Cortisol hubadilika-badilika kawaida siku nzima, lakini vinapobaki juu, ni vigumu kulala na kusinzia,  anasema Whittemore.
Sababu nyingine ya kawaida ya uchovu kwa watu wengine wenye afya nzuri ni shida za kulala au tatizo la  kupumua, anasema Blum.
Hii ni pamoja na kukoroma, jambo ambalo  hutokea wakati njia ya hewa ya mtu imezibwa kwa kiasi au kikamilifu. ""Kukoroma kokote si kwa kawaida, na kunaweza kuwa dalili ya kukosa usingizi,"" anasema.
Haya yote yanaweza kuvuruga mifumo ya asili ya kulala na kufanya usingizi mzito usiwe rahisi, anasema Blum. ""Kwa hivyo watu wanapata usingizi wa saa saba hadi tisa, lakini ubora hautoshi.""
Ukosefu wa maji mwilini ni sababu nyingine kuu ya uchovu. Vitu vingine vinavyoweza kusababisha ukosefu wa usingizi ni pamoja na  unywaji wa vinywaji vyenye  kafeini na vilevi ""Nadhani watu wengi hupuuza jinsi wanavyoathiri ubora wa usingizi wao,"" anasema. ""Kafeini, kwa mfano, ina inadumu mwilini kwa takriban saa tano , ambayo ina maana hata wakati una kikombe cha kahawa saa sita mchana, robo ya kafeini hiyo itasalia hadi usiku wa manane.""
Unapokunywa pombe  hasa karibu na wakati wa kulala, inaweza pia kuathiri vibaya ubora wa usingizi kwa njia nyingi: kuzidisha matatizo ya kupumua, kuvuruga mzunguko , na kuzuia usingizi wa REM (usingizi bora). ""Mara nyingi utalala labda haraka zaidi wakati wa mzunguko wa kwanza wa kulala na kupata usingizi mzito zaidi,"" anaelezea Blum.
Mwishoni mwa siku, Bjørklund anaelezea kwamba vidokezo vya kuongeza nishati ni kile ambacho akili zetu za busara tayari zinajua: ""Imarisha  lishe bora, shughulikia upungufu wa virutubishi,  dumisha usafi mzuri wa kulala, dhibiti mafadhaiko, fanya   mazoezi ya kawaida ya mwili, hakikisha , ba hakikisha unakunywa maji ya kutosha .""
Utekelezaji wa mbinu hizo, bila shaka, ni suala jingine kabisa. Inaonekana ni sawa kurekebisha utaratibu wangu wa kawaida.
Imetafsiriwa na Dinah Gahamanyi"
Collagen: je ni madhara gani halisi ya tembe mbadala kwa ngozi? - bbc news swahili,"Chanzo cha picha, Getty images
Na Julia Granchi
BBC News Brazil, London
Collagen, za tembe ambazo zimetengenezwa kwa  umbo la kidonge cha rangi mbili, zikiwa na mchanganyiko wa poda na au zenye umbo la peremende hupatikana kwa urahisi mitandaoni na katika maduka ya vyakula vya afya kote Brazil, lakini je  zina ufanisi kiasi gani?.
Ingawa ni nyongeza mbadala maarufu kwa utunzaji wa ngozi, bado haina ushahidi mzuri wa kisayansi wa kuunga mkono faida kuu inazonadi kuwa nazo: kuboresha mwonekano wa ngozi kwa  kuiimarisha na kupunguza mikunjo na alama.
Collagen ni protini muhimu inayopatikana katika mwili wa binadamu, inayohusika na nguvu na kupanuka kwa tishu mbalimbali kama vile ngozi, mifupa na ute unaoonganisha mifupa.
Kadri umri unavyoenda , uzalishaji wa protini hii hupungua, na makunyanzi, alama na kusinyaa huonekana kwenye ngozi ambayo awali ilikuwa na muonekano laini na imara.
""Kutokana na kupungua huku kwa uzalishaji, viwanda hutoa tembe za virutubisho vya kumeza, vikidai kwamba kumeza tembe hizi  husaidia kuchochea uzalishaji wa collagen,"" anaelezea Elisete Croco, mratibu wa Idara ya Vipodozi ya chama cha madaktari wa Ngozi wa Brazil.
Swali la ikiwa kumeza tembe hizi huleta faida au la ni la kawaida katika ofisi za daktari,  anasema Croco.
""Jibu linaweza kuwa katika lishe sahihi na ulaji sahihi wa Amino acid  kupitia vyakula. Ushahidi wa kisayansi juu ya ufanisi wa bidhaa za collagen, kwa bahati mbaya, ni nadra.
Daktari anaelezea kuwa baadhi ya tafiti zimeweza kuonyesha, kwa kutumia kipimo cha ultrasound, uboreshaji kidogo katika unene wa ngozi ya wanawake ambao walitumia bidhaa hizi.
""Lakini ni muhimu kutambua kwamba tafiti hizi zinafanywa na wenye viwanda  yenyewe na mara nyingi huhusisha sampuli za wagonjwa 20 au 30 -  idadi ambayo ni ndogo sana kuweza totoa matokeo ya kuaminika’’
Chanzo cha picha, Getty Images
Kuna aina tofauti za collagen. Kati ya zile kuu, tunaweza kutaja:
Aina ya 1: Inapatikana katika ngozi, mifupa, na meno, hutoa nguvu na msaada wa muundo. Katika ngozi, ni wajibu wa kudumisha uimara na uwezo wa ngozi wa  kupanuka.
Aina ya 2: Inapatikana kwenye mfupa laini unaounganisha mifupa migumu ya mwili (cartilage), ina jukumu muhimu kuwezesha kupinda kwa viungo. Inachangia afya ya viungo na kuzuia uchakavu.
Aina ya 3: Inasaidia viungo vya ndani kama vile ini, wengu na utumbo. Pia hupatikana katika mishipa ya damu, ina jukumu muhimu katika kutanuka na kwa  mishipa.
Aina ya 4: Sehemu ya utando (membranę) ambayo husaidia kudumisha tishu zilizo na muundo mzuri. Inafanya kama msaada kwa seli.
""Inayouzwa zaidi kibiashara ni verisol, aina ya collagen 1,"" anaelezea Mariele Bevilaqua, daktari wa ngozi katika Hospitali ya Moinhos de Vento mjini  Porto Alegre.
Verisol imeundwa na peptidi za collagen za bioactive - vipande vidogo vya protini, ambavyo, kwa nadharia, vinaingia  kwa ufanisi zaidi katika mwili.
Protini hutolewa kutoka kwa tishu zinazojumuisha za wanyama, kama vile ngozi, mifupa na mifupa laini inayounganisha mifupa migumu ya ng'ombe, nguruwe, samaki au kuku.
Dkt. Elisete Croco wa SBD anaeleza kuwa kuongeza collagen kunaweza kuwa na manufaa katika hali maalum za kimatibabu.
""Kwa kutekeleza tiba za  ngozi kama vile kuondoa sehemu ya ngozi, lasers na microneedling, tunaongeza uharibifu wa miundo ya seli, ambao hudhibitiwa na hivyo kusababisha uzalishaji wa kile kinachofahamika kama neocollagenesis (ukarabati wa makovu ya mwili) . Kwa hiyo sio utaratibu yenyewe bali ni  mwili, unaohusika na kuunda nyuzi mpya kwa kukabiliana na uharibifu huu.
Kwa njia hii, upatikanaji mkubwa wa protini ya collagen katika mwili ungesaidia kinadharia kuharakisha mchakato huu wa ""neocollagenesis"", uzalishaji wa ziada wa collagen katika mchakato wa kurejesha nyuzi za ngozi.
""Kwa wagonjwa wangu, ninashauri kuanza kuongezewa angalau mwezi mmoja kabla ya utaratibu. Kwa njia hii, ngozi itakuwa na malighafi zaidi kwa ajili ya kusisimua collagen wakati na baada ya matibabu ya urembo, ""anaelezea Bevilaqua.
Daktari anasema kwamba gharama ya nyongeza inaweza kufikia R$150 kwa mwezi.
""Ni uwekezaji mkubwa. Kwa hivyo, nyongeza inapaswa kutathminiwa kwa msingi wa ngozi ya  mtu na mtu.
Chanzo cha picha, Getty Images
Uwezekano mwingine wa unaofaa wa kuongezewa collagen  ni katika matukio ya  majeraha ya mifupa.
""Katika hali ya kujeruhiwa , hasa kwenye viungo, uongezaji wa collagen bora unaweza kuchangia ukarabati bora wa tishu  ingawa ufanisi pia haujafanyiwa stadi madhubuti’’, anaongeza.
""Ni muhimu kusisitiza kwamba athari kubwa zaidi sio zile za uingiliaji kati wa wakati athari tayari zimekwishajitokeza kwa ngozi yako, la  muhimu ni kuzuia athari kabla hajijatokea. Ni jambo la msingi kuanza utunzaji wa ngozi kuanzia umri mdogo, ukiwa bado katika hatua ya ujana, na kuzingatia  tabia bora za kiafya za utunzani wa ngozi  katika miaka 50 ya kwanza ya maisha,"" anasisitiza Croco.
Miongoni mwa mambo ya manufaa kwa ngozi, daktari Mariele Bevilaqua anataja kujikinga na jua, kutovuta sigara, kudumisha lishe bora, na vyakula vichache vilivyosindikwa zaidi , kunywa maji ya kutosha , na kuzingatia utaratibu mzuri wa kulala.
Na ikiwa mtu huyo tayari amegundua ishara kama vile mistari laini, mikunjo na madoa kwenye ngozi, bidhaa zenye viungo kama  asidi vinaweza kujumuishwa katika utaratibu wa utunzaji wa ngozi, lakini lazima kila mtu  kibinafsi afuatiliwe na daktari wa ngozi kulingana na tatizo lake.
""Chaguo ni kutumia njia  zisizo za sindano. Njia bora ni   kutumia teknolojia zaidi ya asili au taratibu, kwa kuwa ni mwili wenyewe unaozalisha collagen katika suala hili. Kufanya utaratibu kama vile microneedling, kwa mfano, mara mbili kwa mwaka, ikiwa dalili za uzee zinaonekana, inaweza kusaidia katika kuimarisha muonekano wa   asili, ""anasema Croco."
Wasiwasi na mawazo ya kujiua: hatari za vinywaji vya nishati kwa watoto na vijana - bbc news swahili,"Chanzo cha picha, Getty images
Na Philippa Roxby
Mwandishi wa BBC wa taarifa za Afya
Uuzaji wa vinywaji vyote vya kuongeza nguvu kwa vijana na watoto nchini Uingereza unapaswa kupigwa marufuku, kulingana na moja ya tafiti za hivi karibuni juu ya athari za vinywaji hivyo za kiafya.
Utafiti huo unahusisha unywaji wa vinywaji hivi na viwango vikubwa vya  hatari kuliko hapo awali, ikiwa ni pamoja na wasiwasi, mafadhaiko na mawazo ya kujiua.
Vinywaji hivi ambavyo kwa kawaida huwa na viwango vya juu vya kafeini na sukari na huuzwa kama ""vyanzo vya nishati.""
Maduka mengi makubwa ya Uingereza yameanzisha marufuku ya hiari ya uuzaji wa vinywaji vya kuongeza nguvu kwa watoto wa chini ya umri wa miaka 16.
Marufuku ya jumla, ambayo pia yangeyahusu  maduka yote madogo, wauzaji reja reja wa mtandaoni na mashine za kuuza, ilipendekezwa nchini Uingereza na Uskochi mnamo  mwaka 2019. Mamlaka ya afya ya Kiingereza ilisema itatoa jibu la suala hili ""kwa wakati ufaao"".
Kufuatia utafiti huo, mashirika 40 ya afya yalituma barua kwa Waziri wa Afya wa Uingereza Victoria Atkins kusisitiza wito wao wa kuzuiwa kwa uuzaji wa vinywaji vya kuongeza nguvu.
""Vingi kati ya  vinywaji hivi vina kiasi kikubwa cha kafeini, wakati mwingine kati ya miligramu 160 na 200 kwa kila kopo. Kiasi hiki ni mara mbili ya kile kilicho katika kikombe cha wastani cha kahawa (karibu 80 mg, kulingana na nguvu) "" inaonyesha barua hiyo.
Wasindikaji wa  hivi mara nyingi kwenye maelezo yao husema kuwa havifai watoto, lakini wale walio chini ya umri wa miaka 18 wanaweza kununua kwa urahisi katika maduka madogo ya mboga, watafiti na wataalam wanasema.
Vinywaji vya kuongeza nguvu vinauzwa kama vichocheo vya kimwili na kiakili na hutoa nishati zaidi kuliko vinywaji baridi vya kawaida.
Hili ni soko kubwa na linalokua. Nchini Uingereza, hadi theluthi moja ya watoto hutumia aina hii ya vinywaji angalau mara moja kwa wiki.
Amelia Lake, profesa wa lishe ya afya ya umma katika Chuo Kikuu cha Teesside, ambaye aliongoza uhakiki wa  tafiti kuhusiana na vinywaji hivi , alichambua tafiti 57 za hivi karibuni kuhusu vinywaji vya kuongeza nguvu na athari zake kwa afya ya vijana. Zaidi ya watoto milioni moja kutoka nchi 21 walijumuishwa katika utafiti huo.
""Ushahidi uko wazi: vinywaji vya kuongeza nguvu ni hatari kwa afya ya akili na ya kimwili  kwa  watoto na vijana, pamoja na tabia na elimu yao,"" alisema.
""Lazima tuchukue hatua sasa ili kuwalinda kutokana na hatari hizi.
Utafiti huo uligundua kuwa wavulana walikuwa na uwezekano mkubwa wa kunywa vinywaji vya kuongeza nguvu kuliko wasichana.
Aidha, unywaji wa vinywaji hivi mara kwa mara una uwezekano mkubwa wa kuwachochea  vijana kutumia dawa za kulevya, kuwa na wajeuri na kufanya ngono bila kinga.
Matatizo ya usingizi, utendaji duni wa kitaaluma na mlo usio na afya pia unahusishwa kwa karibu na matumizi ya vinywaji vya nishati, utafiti unahitimisha.
Bi Lake alisema kuwa ingawa utafiti wake haukuweza kuthibitisha kwamba vinywaji vya kuongeza nguvu vilisababisha madhara ya moja kwa moja kwa afya - kwa sababu tafiti za lishe daima hutegemea uchunguzi - matokeo ni muhimu na yanaunda ushahidi bora zaidi unaopatikana.
Inawezekana kwamba vinywaji vya kuongeza nguvu vinahusishwa na madhara ya kiafya kwa sababu wale wanaovitumia mara kwa mara wana uwezekano mkubwa wa kupata tabia zingine zisizofaa, kama vile kuvuta sigara au kunywa pombe, kwa mfano.
Mapendekezo rasmi yanasema kuwa matumizi ya kafeini haipaswi  kuzidi miligramu 3 kwa kilo ya uzito wa mwili.
""Ni rahisi sana kwa kijana kunywa kiasi hicho, huku kafeini ambayo ni sawa na kahawa mbili ikiwa ndani ya kopo kubwa la kinywaji cha kuongeza nguvu’’, asema Bi. Lake.
Kiasi kikubwa cha sukari kinaweza pia kuharibu meno ya watoto na, ikiwa tayari hawajala vizuri, huchangia kunenepa kupita kiasi.
Baadhi ya nchi, kama vile Latvia na Lithuania, tayari zimepiga marufuku uuzaji wa vinywaji vya kuongeza nguvu kwa watoto, lakini ni mapema mno kutathmini athari za hatua hii.
Nchi nyingine, kama vile Finland na Poland, zinaweza kufuata mfano huo.
Uingereza na Uskochi zilifanya mashauriano ya umma kuhusu kupiga marufuku mauzo kwa watoto miaka minne iliyopita, na Wales inazingatia kufanya mashauriano kama hayo mnamo 2022.
Sheria za sasa zinasema kwamba vinywaji vyenye kafeini, kutoka chanzo chochote, katika viwango vya juu ya miligramu 150 kwa lita, lazima viwe na taarifa ifuatayo kwenye lebo: ""Kiwango cha  juu cha kafeini. Hakipendekezwi kwa watoto na wanawake wajawazito au wanaonyonyesha.
""Tumefanya mashauriano ya umma kuhusu kupiga marufuku uuzaji wa vinywaji vya kuongeza nguvu kwa watoto walio na umri wa chini ya miaka 16 nchini Uingereza na tutawasilisha majibu yetu kamili kwa wakati ufaao,"" alisema msemaji wa Wizara ya Afya na Huduma za Kibinadamu ya Uingereza.
""Wakati huo huo, maduka mengi na  hasa maduka makubwa yamepiga marufuku kwa hiari uuzaji wa vinywaji vya kuongeza nguvu kwa watoto wa chini ya umri wa miaka 16.
Watoto na watu wengine wanaoweza kuathiriwa na kafeini wanapendekezwa kuitumia tu kwa kiasi.
William Roberts, wa Shirika la Kifalme la Afya ya Umma, alisema utafiti huo ""unaongeza ushahidi kwamba vinywaji vya kuongeza nguvu vinaweza kudhuru afya ya mwili na akili ya watoto na vijana, kwa  muda mfupi na kwa muda mrefu"".
""Ndio maana tunahitaji serikali ya Uingereza kuchukua uongozi na kutimiza ahadi yake ya 2019 ya kupiga marufuku uuzaji wa vinywaji vya kuongeza nguvu kwa watoto walio  chini ya umri wa miaka 16.""
Imetafsiriwa na Dinah Gahamani"
"Afya: ""nina maumivu ya kichwa sana kiasi kwamba ninapiga kichwa changu ukutani"" - bbc news swahili","Na Angie Brown
BBC  Edinburgh
Kwa miaka 17, Daren Frankish amekuwa akisumbuliwa na maumivu ya kichwa kiasi kwamba yanamfanya apige kelele na kupiga kichwa chake ukutani.
Mwanaume huyu mwenye  umri wa miaka 53 kutoka Edinburgh, Uskochi anasema   anapokuwa na maumivu hayo anahisi kana kwamba anapigwa kwa fimbo ngumu  ya mchezo wa besiboli kichwani mwake  huku akichomwa kisu jichoni.
Ugonjwa wake ujulikana rasmi kama “cluster headaches,"" na huchukuliwa kuwa moja ya hali mbaya zaidi kiafya  kwa wanadamu.
""Wakati wa karantini ya janga la Covid, ilibidi nitembee hospitali na ninakumbuka nikifikiria kwamba ikiwa basi litapita ningejitupa mbele yake, kwa hivyo ninaelewa kwa nini yanaitwa maumivu ya kichwa ya kujiua,"" anaelezea mhandisi huyo wa mimea katika mazungumzo na  BBC Scotland News.
""Ninaishi kwa hofu ya shambulio lijalo la maumivu, linanitisha sana. Ni mateso ya kisaikolojia kujua kwamba yanaweza kutokea wakati wowote, ninaogopa sana.
Kwa kawaida, maumivu haya  huchukua kati ya dakika 15 na saa tatu na yanaweza kutokea katika awamu saba  au nane kwa siku moja. Lakini pia Daren anasema wakati mwingine maumivu haya huyapata kwa  vipindi vya saa 12.
Anasema huanza kwa  maumivu makali  upande wa kushoto wa kichwa, juu ya jicho. ""Jicho langu la kushoto linaanza kugeuka rangu na kuwa jekundu, na kutoa machozi kwa wingi, kisha ninahisi pua limeziba na kuanza kuhisi maumivu makali  kichwani mwangu.
""Naweza tu kuelezea shambulio hilo kuwa la kutisha. Ninahisi kana kwamba  mtu   ananigonga kwa fimbo ya besiboli. Pia wakati mwingine huhisi kama kisu kimepita kwenye  jicho langu kushoto kabla ya maumivu makali.
""Huwa maumivu haya yakianza ninapiga kelele kitandani , nikipiga kichwa changu ukutani au kitu chochote chenye  kelele. Kwa kawaida huwa ninatembea  kuzunguka sebule yangu katika giza kabisa kwa sababu siwezi kuvumia  mwangaza wowote.""
Wakati mwingine Daren anatembea na kitambaa juu ya jicho lake la kushoto, ambalo hutokwa machozi mengi.
Hutembea hadi sehemu tupu na hubeba kadi (na ujumbe ulioandikwa) maelezo ikiwa mtu anajaribu kuzungumza naye.
""Siwezi kuwasiliana na mtu yeyote wakati  ninapoumwa kichwa hiki,"" anaelezea.
Daren  na kuongeza kuwa hivi karibuni maumivu yake yamekuwa ya mara kwa mara na zaidi.
Mwezi Mei mwaka jana, alilazwa siku mbili  katika kitengo cha dharura katika hospitali ya Royal Infirmary mjini Edinburgh, baada ya kupata awamu mbili za maumivu hayo ambayo kila awamu ilidumu kwa  saa 12.
""Mashambulizi haya yalikuwa yasiyovumilika na mabaya zaidi niliyowahi kuyapata,"" anasema.
Maumivu haya ya kichwa ni ya nadra, na huathiri mtu mmoja kati ya watu 1,000.
Lakini hii ni hali mbaya kwa hali ambayo ni ""zaidi ya maumivu ya kichwa"", anasema Katie Martin, mkuu wa utafiti katika taasisi ya Utafiti wa Ubongo Uingereza.
""Kama Daren anavyoelezea, maumivu makali ya cluster headaches  yanaongezeka, na kusababisha watu kupiga kelele kutokana na  maumivu na kupiga vichwa vyao ukutani wakijaribu kumaliza uchungu.
Watu wanaosumbuliwa na hali hii kwa kawaida huwa na umri wa zaidi ya miaka 30, na maumivu haya ya kichwa ni ya kawaida kwa wanaume kuliko wanawake.
Mzunguko wa maumivu  unaweza kutofautiana kuanzia maumivu ya mara moja kila saa  hadi maumivu  kadhaa kwa siku. Kila kipindi kinaweza kudumu kutoka dakika 15 hadi masaa kadhaa.
Maumivu haya humfanya mgonjwa kulazwa hospitalini mara kwa mara , na hivyo huathiri maisha ya wale walioathirika na mara nyingi husababisha wengi wao kupoteza kazi zao.
Pia huhusishwa na hatari ya mara tatu ya msongo wa mawazo  na mara ngingi wenye ugonjwa huu huripotiwa kuwa na mienendo ya kutaka kujiua.
Hakuna matibabu.
Daren alipata maumivu ya kwanza  mwaka 2007, akiwa na umri wa miaka 37.
""Nilikuwa likizo na familia yangu huko Prague wakati nilipopatwa  na maumivu makali sana kiasi kwamba nilifikiri kitu kibaya sana kilikuwa kinatokea, kama uvimbe wa ubongo,"" anasema baba huyu wa watoto wawili.
Tangu wakati huo, ameagizwa awe anatumia dawa ikiwa ni pamoja na steroids, lithiamu, dawa za moyo na vidonge vya kifafa.
""Mimi sina kifafa, wanajaribu kila kitu, lakini hakuna kitu kinachofanya kazi.
""Pia nina sindano ambayo ninaweza kutumia  mara tu shambulio linapotokea na wakati mwingine huwa inapoza maumivu’’, anasema.
Daren ana mirija ya oksijeni nyumbani, ambayo hutumia kujaribu kutuliza maumivu Amejaribu milo tofauti na kuacha kuvuta sigara na unywaji wa  pombe, lakini bado anasumbuliwa na maumivu ya kichwa.
""Hatua inayofuata itakuwa kuingiza kizuizi cha neva kichwani mwangu,"" anaelezea.
Atawekewa sindano ya  ndani inayotia ganzi mishipa kwa muda mfupi - Steroidi ambayo hupunguza kuvimba na inaweza kupunguza maumivu hayo katika kipindi cha hadi mwaka mmoja.
""Niko tayari kujitia hatarini  kwasababu maumivu haya ya kichwa cha kujiua yanaathiri sana maisha yangu,"" anaelezea. ""Yanaharibu kila kitu na siwezi kufanya chochote.
""Yameniletea matatizo katika yangu na kuchangia katika talaka yangu. Ninajisikia vibaya sana kwasababu watoto wangu walikua wakisikia kelele zangu.
Daren anasema alisoma kwamba kuna ushahidi kwamba maumivu ya kichwa yanaweza kusababishwa na ugonjwa wa uti wa mgongo, ugonjwa ambao alikuwa nao alipokuwa na umri wa miaka miwili na pia  alipokuwa na umri wa miaka 12.
Kwa sasa, anapaswa kuishi nayo.
""[Maumivu] yanakuja wakati wowote, sina mamlaka juu nayo. yanapokuja kwa ajili yako, yanakupata."""
Familia za zambia zaomboleza huku kipindupindu kikiwauwa wapendwa wao - bbc news swahili,"Na Kennedy Gondwe
BBC News, Lusaka
Nilipokutana na Andrew Kazadi baada ya mpwa wake mwenye umri wa miaka 26 kufariki kutokana na ugonjwa kipindupindu katika kituo cha matibabu katika mji mkuu wa Zambia Lusaka, alionekana kuwa na majonzi makubwa.
""Tumeambiwa tutafute jeneza tulilete wamuweke ndani lakini tukichelewesha, watamzika kwa namna hiyo,"" alisema Kazadi, katika matamshi yanayokumbusha baadhi ya masharti ya vizuizi yaliyowekwa  na serikali wakati wa janga la virusi vya corona.
Ugonjwa wa kipindupindu unaosababishwa na  maambukizi ya bakteria wanaosababishwa na maji au chakula kichafu , umesababisha maafa makubwa sana nchini Zambia, na zaidi ya vwatu 15,000 wamekumbwa na ugonjwa huu huku  karibu vifo 600 vikirekodiwa, hasa katika eneo la mji mkuu Lusaka, tangu mwanzo wa msimu wa mvua ulioanza  mnamo mwezi wa Oktoba.
Na wakati mawingu yakikusanyika juu ya anga kabla ya mvua nyingine kunyesha , Bwana Kazadi anasema: ""Tunapaswa kuharakisha kupata jeneza.""
Nilikutana naye nje ya uwanja wa Mashujajaa (heroes Stadium) wenye viti 60,000, ambao umegeuzwa kuwa kituo cha matibabu na madaktari 800 wanaohudumia wagonjwa kutoka nchi nzima.
Sauti za ving'ora vya kuomboleza vya ambulensi vinasikika  mara kwa mara. Wagonjwa huletwa au kupelekwa kwa mazishi baada ya kuugua ugonjwa huo.
Kwa Bwana Kazadi, kuiona maiti isiyo na uhai ya Charles, mtoto wa dada yake, lilikuja  kama jambo la mshtuko.
Charles alipatwa na ugonjwa wa kuhara na alikuwa anatapika. Alipelekwa kliniki, ambapo familia iliambiwa alikuwa na kipindupindu.
Kisha akahamishiwa uwanjani – uwanja ambao kwa kawaida ni uwanja wa mechi za mpira wa miguu - ambapo alifariki siku nane baadaye.
""Matarajio yetu yalikuwa kwamba atakuwa sawa. Kwa kweli tunaomboleza kama familia,"" alisema Kazadi, akieleza kuwa mpwa wake ameacha mtoto mwenye umri wa miaka mitatu.
Lakini katika ishara ya imani ya kina ya familia, aliongeza: ""Mtu anapokuwa mgonjwa, tunaweka kila kitu mikononi mwa Mungu - mtu huyo anaweza kufa au kuishi. Kwa changamoto zote tulizopitia, tunapaswa kumshukuru Mungu.""
Kwa kuzingatia kanuni za serikali za kudhibiti kuenea kwa ugonjwa huo, maiti ya Charles ilifungwa kwenye mfuko wa kuhifadhi mwili, kabla ya kuwekwa kwenye jeneza na wanaume waliokuwa wamevaa vifaa vya kujikinga.
Familia haikuruhusiwa kuugusa mwili ili kuwalinda kutokana na hatari ya maambukizi. Ni ndugu watano tu walioruhusiwa kuhudhuria mazishi ya Charles.
Miongozo ya serikali ni sawa na ile ya Shirika la Afya Duniani (WHO), ambayo inashauri kwamba familia zinapaswa kushughulikia mwili kidogo iwezekanavyo, na mazishi yanapaswa kufanyika ndani ya saa 24.
""Maambukizi ya utumbo [kama kipindupindu] yanaweza  kuambukizwa kwa urahisi kutoka kwa kinyesi kuvuja kutoka kwa miili ya wafu,"" WHO inasema.
Chanzo cha picha, Andrew Kazadi
Lakusikitisha, baadhi ya familia za  Lusaka zinapitia kiwewe tofauti na kile cha familia ya Kazadi.
Hawajui hatima ya wapendwa wao, kwani wahudumu wa afya waliozidiwa nguvu wameshindwa kuwaeleza kuhusu hali yao - au kama hata wako hai.
Miongoni mwao ni Eunice Chongo, ambaye aliniambia kuwa mtoto wake wa kiume mwenye umri wa miaka 34, Boniface, aliletwa na gari la wagonjwa uwanjani wiki moja iliyopita, lakini hajasikia taarifa yoyote kumhusu tangu wakati huo.
""Ninachotaka ni kwa serikali kuniambia ukweli kuhusu mahali alipo mwanangu,"" Bi Chongo alisema huku akionekana kuhuzunika.
Serikali imeanzisha kituo cha kupiga simu, ikiwataka watu kama Bi Chongo kuripoti familia iliyopotea ili waweze kusaidia kuwafuatilia.
Zambia imekumbwa na milipuko ya kipindupindu mara 30 tangu mwaka 1977, huku shirika la misaada la WaterAid likisema kuwa lmlipuko wa hivi karibuni ni mbaya zaidi kuwahi kushuhudiwa  tangu mwaka 2017.
Hii ni licha ya ukweli kwamba serikali iliahidi mwaka 2019 kuutokomeza ugonjwa huo ifikapo mwaka 2025.
Mkurugenzi wa WaterAid nchini Zambia Yankho Mataya amesema serikali haitatimiza lengo lake ""bila ya kuongeza uwekezaji na kuboresha uratibu wa kushughulikia chanzo cha tatizo hilo,ambacho ni  ukosefu wa maji safi na usafi wa mazingira"".
Utafiti uliochapishwa mwaka 2019 ulionyesha kuwa idadi kubwa ya Wazambia - 40% - walikuwa wakiishi bila maji safi ya kutosha, huku asilimia 85 wakiwa hawana usimamizi sahihi wa  uhufadhi wa taka ngumu.
Mratibu wa Kitengo cha Usimamizi na Kukabiliana na Maafa nchini Zambia, Gabriel Pollen, anasema takwimu bado zinakusanywa ili kutathmini ni hatua gani zimepigwa tangu mwaka 2019 ili kuboresha huduma za maji na usafi wa mazingira.
""Idadi hiyo inatisha sana, na tunaona hapa kuzorota  kwa upande wa jamii katika suala la usafi,"" alisema.
Maeneo ya mlipuko wa kipindupindu mjini  Lusaka ni vitongoji duni, vinavyojulikana kama misombo, ambapo watu wanaishi katika makazi duni.
Mara nyingi vyoo vya shimo hujengwa karibu sana na maeneo ambako kuna visima vya maji ya kunywa.
Wakati mvua inaponyesha, kiwango cha maji huongezeka, pamoja na hatari ya taka za binadamu kuchafua maji - na mifereji mibovu husababisha maji haya kufurika majumbani.
Ili kupambana na ugonjwa huo, hatua kadhaa zimechukuliwa na serikali, ikiwa ni pamoja na marufuku ya kuchimba visima virefu, na uuzaji wa chakula katika hali isiyo ya usafi.
Katika hotuba yake mapema mwezi huu, Rais Hakainde Hichilema aliahidi pia kuboresha makazi yasiyo rasmi, na kuzuia ujenzi wa makazi duni mapya.
Baadhi ya vijana wamekuwa  ""wakizunguka na kutofanya chochote"" katika miji na mitaa badala ya kuhamia vijijini kulima, rais alisema.
""Kuna maeneo mengi sana ya vijijini. Kuna maji safi. Tunaweza kujenga nyumba nzuri katika vijiji, ambavyo havijachafuliwa,"" aliongeza.
Chanzo cha picha, Reuters
Wakati huenda serikali ikaona kuwa kuzuia msongamano wa watu katika miji kama suluhisho la muda mrefu, kipaumbele chake sasa ni kuzuia kupoteza maisha zaidi kupitia kampeni ya chanjo.
Ilipokea dozi milioni 1.6 mapema mwezi huu, na hadi sasa imesimamia idadi kubwa ya utoaji wa chanjo hizo, hasa katika mi wa Lusaka.
""Majibu yamekuwa ya kushangaza. Tuna wasiwasi tu kama tutaweza kutoa kutoa huduma ya chanjo katika  maeneo yote  yenye maambukizi na dozi tulizonazo,"" Waziri wa Afya Sylvia Masebo alisema, katika mkutano wa hadhara.
Bi Masebo hakutoa maelezo zaidi, lakini baadhi wanaamini  kwamba chanjo huwachafua kiroho.
Ujumbe kwao ulikuwa: ""Tafadhali tusivurugwe na imani kama hizo. Sote tunajua kwamba dini ya kweli inalenga kulinda afya ya waumini.""
Bi Masebo pia alibaini kusita kupokea chanjo  chanjo miongoni mwa  kundi jingine - vijana.
Tena, hakuingia kwa undani, lakini alionekana akimaanisha ukweli kwamba baadhi yao wanaamini hawahitaji kuchanja kwani wana mfumo imara wa kinga.
Wanaume wengine wamekuwa wakinywa pombe zaidi, kwani wanaamini inaua bakteria ambayo husababisha kipindupindu.
Katika kile kilichoonekana kuwa ujumbe ulioelekezwa kwao, Bi Masebo alisema watu wanapaswa kutumia pesa zao kwa klorini - ambayo huua bakteria ndani ya maji - badala ya bia.
Lakini Bi Masebo atalazimika kurudia ujumbe huo zaidi, kabla ya kubadili imani za vijana ambao wanazidi kuzuru kumbi za bia za Lusaka.
Imetafsiriwa na Dinah Gahamanyi"
Pneumonia: unaweza kuutambua vipi ugonjwa huu na tiba yake ni ipi? - bbc news swahili,"Chanzo cha picha, Getty Images
Pneumonia ni maambukizi kwenye mapafu. Mara nyingi husababishwa na bakteria au virusi. Ni ugonjwa unaoathiri mfumo wa kupumua.
Watoto lakini pia watu wazima wanaweza kuugua ugonjwa huu.
Kwa mujibu wa shirika la afya duniani, Watoto 740,000 walio na umri wa chini ya miaka mitano wamefariki kutokana na homa hiyo ya mapafu mnamo 2019.
Kila Novemba 12 ulimwengu huadhimisha ""Siku ya kimataifa ya kupambana na Pneumonia"".
Basi ni ugonjwa gani? Unasambazwa vipi na tiba ni ipi?
Chanzo cha picha, Getty Images
Kwa lugha nyepesi, ni maambukizi yanayotokea katika mfumo wa kupumua. Na mara nyingi maambukizi haya hutokana na virusi, bakteria au hata kuvu.
Maambukizi yakitokana na bakteria, maji na usaha hukusanyika katika eneo linalofanya kazi kuchuja hewa ya oxygen na carbon dioxide wakati tunapopumua.
Hivyobasi kufanya upumuaji hewa kuwa vigumu, hatua inayosababisha pia kiwango cha oxgen kupungua katika damu mwilini.
Maambukizi yanaweza kuwa mepesi au mara nyingine husababisha hata kifo cha muathiriwa.
Mtu yoyote anaweza kuugua homa ya mapafu. Dalili zake ni pamoja na 
•	Kupata matatizo ya kupumua
•	Kuongozeka kwa mapigo ya moyo
•	Joto mwilini
•	Kutetemeka, kutokwa na jasho mwilini
•	Kukohoa
•	Maumivu kifuani
•	Kuumwa na kichwa, kuhisi kutapika, kutapika, kuharisha
Wataalamu wanasema ni muhimu kutambua aina ya homa ya mapafu kwa kufanyiwa utafiti wa maabara na kupata matibabu.
Shirika la afya duniani linasema kwamba iwapo maambukizi yametokana na bakteria au virusi madhara yake yako sawa.  Hatahivyo dalili hutofautiana kidogo.
Iwapo homa hiyo imetokana na maambukizi ya virusi basi baadhi ya dalili anazokuwa nazo mgonjwa ni pamoja na kikohozi, joto mwilini, mafua na kupata matatizo ya kupumua.
Chanzo cha picha, FITOPARDO/GETTY IMAGES
Joto mwilini
Watoto wanaweza kupata joto mwilini kwa sababu tofuati. Mara nyingi joto mwilini hutokea wakati mwili unapambana na ugonjwa. Lakini iwapo joto ni jingi sana au halishuki hata unapompatia mtoto dawa, ni lazima umfikishe mtoto kwa daktari.

Matatizo ya kupumua
Upumuaji wa watoto huwa tofuati kila saa mchana. Wao hupata matatizo ya kupumua wanapopata maambukizi ya homa ya mapafu.  Baadhi hutoa sauti kama firimbi kuashiria ugumu wanaopata kupumua. Hapa mzazi unahitaji kuwa na uangalifu mkubwa.
Uchofu.
Mapafu hujaa maji kutokana na homa hii. Na ndicho kinachosababisha shida ya kupumua. Mtoto anahisi kuchoka. Iwapo mtoto wako anaonekana kuchoka saa zote, basi ni muhimu apate ushauri wa daktari  haraka iwezekanavyo.
Ni muhimu kuzitambua dalili na mapema. Ni rahisi kutambua homa ya mapafu kwa watoto walio chini ya miaka mitano. Anapopata matatizo ya kupumua ni muhimu kumfikisha hospitalini haraka iwezekanavyo.
Virusi ndani ya mapafu vinaweza kuchukua siku kadhaa hadi wiki kusambaa mwilini.
Maambukizi ya bakteria yanaweza kutibiwa kwa dawa za antibiotics.
Hatahivyo iwapo maambukizi ni makali huenda mgonjwa akahitaji kulazwa hospitalini.
Wataalamu wanashauri kwamba wagonjwa wanaweza kupoa haraka kwa kuchukua hatua kama vile kupumzika na kunywa maji mengi."
Lishe: haya  ndio unayohitaji kujua kuhusu ulaji wa ‘kuku wa kizungu’ - bbc news swahili,"Na Isidore Kouwonou
BBC Africa
Chanzo cha picha, Getty Images
Barani Afrika, wafugaji wengi hutegemea zaidi kuku kizungu. Kuku hawa pia  nyama pia huitwa ""kuku wa kisas, kuku wa nyama ""  ambapo huitwa majina hayo kwamepewa kutokana na nyama yake na  ukuaji wake wa haraka.
“Kuku hawa karibu wamekuwa maarufu kwasababu huwaingizia pesa nyingi wafugaji na ni tofauti na kuku wa kienyeji ambao kwa kawaida tunawaita kuku wa baiskeli nyumbani nchini Togo, ambao huchukua muda mrefu zaidi kukua.
Kwa vyovyote vile, kula kile unachozalisha nyumbani ni bora kuliko kuku  waliogandishwa kutoka nje,” anaamini Eugène Menou, Mjasiriamali, mmiliki wa shamba la kuku katika mkoa wa Vo nchini Togo.
Katika soko la Afrika, walaji, hasa wale wenye bajeti ndogo, wanapendelea kuku wa kizungu au wa kisasa kwa sababu ni wanauzwa kwa  bei nafuu kuliko kuku wa kienyeji ambao ni ghali zaidi.
Na kutaokana na hili leo tumeamua kuangazia zaidi  kuku wa kizungu katika makala hii.
‘’Kwa sababu unapoweka kuku wa kienyeji au wa asili sokoni, watu wanawaona kuwa ni wa gharama sana ingawa  ni kuku wenye afya zaidi  na wana virutubisho muhimu zaidi kwa mwili,” anasema Eugène.
Kwa ujumla, wataalamu wa lishe wanapendekeza ulaji wa nyama nyeupe kwa faida nyingi zilizomo. Na kuku ni mmoja wao. Kuku wa kienyeji   ambao wanapendekezwa zaidi wanakuwa vyakula adimu, kwani wafugaji hupata faida zaidi katika ufugaji wa kuku wa nyama.
""Uzalishaji  wao ni wa haraka na wana faida zaidi kuliko kuku wa kienyeji ambao huchukua muda zaidi na rasilimali,"" anaongeza.
Aidha anadokeza kuwa inachukua siku 21 kwa yai la kuku wa nyama kukomaa na kuwa kifaranga ambacho kitakuwa tayari kuliwa ndani ya miezi mitatu pekee.
“Hapa, katika soko la Gbossimé, kuku wa kienyeji wanauzwa 4,500 FCFA huku wale wa nyama wakigharimu 3,500 FCFA. Unaweza kuona tofauti kidogo. Ni wazi kwamba tunaweza kumudu kununua tu kile ambacho ni cha bei nafuu, kutokana na matatizo ya sasa ya kifedha,” Bi. Kayi, mama wa nyumbani, anaiambia BBC Africa kutoka Lomé.
Hata hivyo, kwa mujibu wa mtaalamu wa lishe na mtaalamu wa usafi na ubora wa chakula, Dk Matthieu Tobossi, kuku wa kisasa wanafaa kuliwa kwa kiasi, ikizingatiwa kuwa ni sehemu ya GMOs (viumbe vilivyobadilishwa vinasaba).
Chanzo cha picha, Getty Images
Hii ndiyo sababu kuu ya ufugaji wa kuku duniani hivi sasa. Kuku hawa lazima wazalishwe haraka na kwa wingi ili kukidhi mahitaji ya nyama yanayoongezeka kila mara.
“Migahawa na hoteli ndio  inayowahitaji zaidi. Ni lazima tuweze kukidhi  mmahitaji yao. Kwa hivyo hatuwezi kutarajia kuku wa kienyeji au wa asili katika kiwango hiki.
Kuku wa nyama hukidhi  vyema mahitaji  haya. Tunajaribu kupunguza usambazaji wa kemikali kwa kuku hawa kwa njia bora iwezekanavyo,” anasema  Koffi G,mfugaji mwingine  nchini Togo.
Kuku hawa wanaofugwa kwa ajili ya uzalishaji wa nyama yao, pia huitwa grill, pia huwapa walaji virutubisho, kulingana na wataalamu wa lishe. Ni chanzo muhimu cha lishe kwa umma kwa ujumla.
Mbali na maonyo hayo kutoka kwa wataalamu wa lishe, mara nyingi yanaonyesha kuwa kuku kwa ujumla, ikiwa ni pamoja na nyama, ina vitamini nyingi na vitu vingine vingi vinavyotoa thamani kubwa ya lishe kwa mwili wa binadamu.
Zaidi ya kemikali zinazodungwa kwenye kuku wa nyama ili kuwafanya waweze kuliwa haraka, pia wana vitu vya kuvutia kama kuku wengine.
Kuku haw awa kisasa mara nyingi hulishwa ngano, mahindi, lakini pia protini, vitamini na kufuatiliwa kiafya. Asidi muhimu za mafuta pia ni sehemu ya lishe yao mbayo huchangia thamani ya lishe ya nyama yao kwa mwili wa binadamu, kulingana na Dk Tobossi.
Tunaweza kuelewa kuwa kuku huyu ana thamani ya lishe kama nyama nyingine nyeupe.
Chanzo cha picha, Getty Imges
Seli zote za tishu  zilizo hai, na  protini ni muhimu kwa utendaji mzuri wa mwili. Kuku wa nyama huwa na protini zinazochangia ukuaji wa misuli. Kwa hiyo, kula kuku ni muhimu kwa misuli, mifupa na homoni, kulingana na wataalamu wa lishe.
Wanasema, nyama ya kuku hutoa asidi ya amino ambayo mwili hauwezi kuizalisha. Ni kupitia chakula, hasa kuku, kwamba asidi hizi muhimu za amino hutolewa kwa mwili.
Kutokana na  lishe yake,  kuku hawa wana  vitamini nyingi. Nyama yake hutoa vitamini B3 inayoitwa niasini. Ni vitamini ambayo husaidia kuweka ngozi kuwa na afya. Pia kuna vitamini B6 ambayo inashiriki katika mchakato wa udhibiti na ujenzi wa tishu kutoka kwa protini.
Kuku pia wana vitamini B5 au asidi ya pantothenic, muhimu kwa upyaji wa ngozi na nywele. Pia husaidia utendaji mzuri wa mfumo wa kinga.
Wataalamu wa lishe wanapendekeza ulaji wa nyama ya kuku badala ya ngozi. 100g ya nyama ya kuku hutoa zaidi ya 50% ya lishe ya kila siku. Hizi ni kalori, vitamini na madini ambayo hutolewa kwa mwili. Kuku huitwa chakula cha wajenzi, kulingana na Dk Tobossi. “Inapendekezwa kwa watoto, wazee, wajawazito, wanamichezo, wagonjwa n.k. "", anasisitiza.
Wafugaji wengi hutumia kemikali na homoni za ukuaji ili kuwa na kiasi kikubwa cha kuku wa nyama kwa muda mfupi sana. Na kwa hiyo matumizi yake ya mara kwa mara yanaweza kusababisha matatizo ya kiafya, kwa mujibu wa wataalamu wa lishe wanaodai kuwa ni kwa sababu ya kemikali zinazotumika kwa ukuaji wa haraka wa kuku hawa.
“Tuligundua kuwa baadhi ya wafugaji hutumia kupita kiasi dawa za antibiotiki   kwa kuku kupita kiasi. Hii husababisha bakteria wa matumbo na straphylococci kuongezeka,” anasema Dk Tobossi, ambaye anasisitiza kuwa ndio chanzo cha magonjwa ya moyo na mishipa na kudhoofika kwa mfumo wa kinga.
""Hii ndiyo sababu kila mara tumeshauri ulaji wa kuku wa nyama kwa kiasi, wakati hakuna kuku wa kienyeji au wa asili,"" anasisitiza.
Nyama hii ina mabaki na chembe chembe nyingine za kemikali ambazo ni hatari, hasa kwa moyo. Zaidi ya hayo, kuku wa nyama hulelewa katika mazingira ambayo sio ya asili kwa ndege hawa, ambayo hupunguza ubora wa nyama yao.
Kwasababu ya matunzo yao wana uwezekano wa kuwa sababu ya magonjwa fulani, kwamba watu wanaombwa kupika nyama vizuri kabla ya kuwala.
Mjasiriamali Eugène Menou anaongeza: “Kuna washiriki wa chama chetu ambao hujiingiza katika mazoea ya kuchinja kuku wanapotambua kwamba ni wagonjwa. Bila kujaribu kuelewa, wanazichinja na kuzipeleka sokoni. Hii ni tabia ambayo tunajaribu kuipiga marufuku.""
Kwa mtaalamu wa lishe, aina hizi za kuku lazima zichomwe ili kuepusha tatizo la afya ya umma.
Kwa vyovyote wasemavyo watu Chochote  kuku ni chakula kizuri ambacho hutoa virutubisho  vingi kwa mwili. Lakini lazima tuwe waangalifu tunapotumia kuku wa nyama ambao, ingawa pia wana viwango vya lishe, lazima waliwe kwa kiasi kwa sababu ya hali ambayo wanafugwa ."
Afya: kila kitu unachohitaji kujua kuhusu ugonjwa wa vidonda vya tumbo (ulcers) - bbc news swahili,"Chanzo cha picha, PROSTOCK-STUDIO VIA GETTY IMAGES
Kwa muhtasati  kidonda cha tumbo au duodenal ni jeraha la kina au kidonda ambacho hutokea kwenye utando wa ndani wa tumbo au sehemu ya kwanza ya utumbo mdogo inayoitwa duodenum. Hutokea kutokana na kuvimba kwa muda mrefu kwa ukuta huu unaopendelewa na bakteria wanaofahamika kama helicopter pillory wanaopatikana kwenye njia ya utumbo.
Daktari wa magonjwa ya tumbo na mtaalam wa magonjwa katika kituo cha hospitali ya chuo kikuu cha Campus  mjini  Lomé, Togo, Dkt Roland Kogoe  amezungumza na BBC na kustusaidia  kuelewa vizuri ugonjwa huu.
Tumbo ni moja ya viungo vinavyounda mfumo wa usagaji chakula, jukumu lake ni kusaga chakula na kukihamisha kwenye utumbo. Liko upande wa kushoto wa   ya tumbo chini ya mbavu na sehemu iliyofichwa   na ini na diaphragm.
Tumbo huenea kusambaa hadi kwenye duodenum: limeunganishwa na umio, kwa ajili ya kuingizwa kwa chakula, na kwenye utumbo mdogo kwa ajili ya kutoa chakula kwenye tumbo.
Chanzo cha picha, GETTY IMAGES
Vidonda husababishwa na kubanduka kwa utando ambako hutokea wakati ambapo    sehemu ya nyama wa tumbo au utumbo zimeharibiwa.
Ni jereha lenye  linalosababisha uwepo wa kidonda, kulingana na Dk Roland Kogoe, anasema mtaalamu wa magonjwa ya  tumbo.
""Ukuta wa tumbo na duodenum ni pamoja na tabaka nne na mgonjwa husemekana kuwa na ugonjwa wa vidonda/ kidonda cha tumbo  wakati kidonda kinapofikia safu ya tatu.
Kwa hivyo ni kidonda ambacho kitaondoa utando wa sehemu ya ndani ya tumbo  mfululizo hadi kufikia kufikia kwenye utando laini wa nyongo ya kibofu . Ni wakati misuli imeathiriwa ndipo tutazungumza juu ya kidonda. Vinginevyo tutasema unasumbuliwa na tatizo gastritis (asisi ya tumbo) ,” anaeleza.
Kidonda kinachoitwa ""gastric ulcer"" kikiwa ndani ya tumbo na ""duodenal ulcer"" kinapokuwa kwenye sehemu ya mwisho ya tumbo husababisha  maumivu ya papo hapo.
Chanzo kikuu cha vidonda vya tumbo ni bakteria Helicobacter pylori (H. pylori) wanaopatikana katika asilimia 90 ya matukio na matumizi ya dawa za kuzuia maumivu  zisizo na steroide (NSAIDs).
“Tunapozungumzia sababu za vidonda tutatofautisha aina mbili , kwanza ni maambukizi ya bakteria aina ya Helicobacter pylori, ni bakteria ambao tunawapata tukiwa wadogo kwa kula vitu mbali mbali ambão  husababisha   uzalishaji mwingi wa asidi tumboni ambayo inaweza kusababisha kidonda,” anasema Dk Kogoe.
Sababu ya pili ya vidonda ni tabia fulani na mambo ya maisha, ambayo yanaweza kuchangia kuongezeka kwa bakteria hawa au kuzidisha vidonda vilivyopo.
""Ni ukweli, kwa mfano, kufunga, kuruka mlo, au kutumia dawa zenye asterods uchochezi, hususan  aspirini au ibuprofen.
Sababu nyingine ni  matumizi ya  ""pombe kwenye tumbo tupu. Kwa hivyo vitu hivi vitagusana moja kwa moja na utando wa tumbo au ule wa sehemu ya mwisho ya tumbo inayosafirisha chakula kwenye utumbo na kusababisha uvimbe ambao unaweza kusababisha kidonda,"" anasema Dk Kogoe.
Kuambukizwa na bakteria ya Helicobacter pylori ni moja ya magonjwa sugu yaliyoenea zaidi ulimwenguni: 20% hadi 90% ya watu wazima wameambukizwa katika nchi  mbali mbali , kulingana na Shirika la Afya Ulimwenguni (WHO).
Maambukizi ni ya kawaida zaidi katika nchi zinazoendelea ni (80% hadi 90%) kuliko katika nchi zilizoendelea ambazo ni (25% hadi 30%).
Bakteria ya H.pylori hushambulia safu ya ute wa tumbo ambayo kwa kawaida hulinda tumbo na utumbo mwembamba  dhidi ya asidi ya tumbo.
Zifuatazo ni baadhi ya tabia za kawaida ambazo zinaweza pia kusababisha uzalishaji wa asidi kali ndani ya tumbo na hivyo kuongeza uwezekano mkubwa wa  kukua kwa  vidonda vya tumbo:
Vidonda vya tumbo hujidhihirisha kwa maumivu ya epigastric: epigastrium ni kiungo kilichopo  katikati ya juu ya tumbo.
Mgonjwa huhisi hali ya kuungua  kukandamizwa kwenye tumbo la juu. Maumivu haya huwa makali sana katika saa za kwanza baada ya kula na hupungua unaposhiba.
Ugonjwa huo pia unajidhihirisha na dyspepsia, yaani, hisia ya kuvimbiwa tumbo, tumbo kushindwa kumeng’enya chakula kama kawaida, kichefuchefu au kutapika au katika hali mbaya zaidi kwa kutokwa na damu.
Kidonda husababisha maumivu makubwa kwa sababu kinagusana moja kwa moja na asidi iliyopo kwenye njia ya utumbo.
“Naomba nitoe ufafanuzi, kwa sababu kwa ujumla tunaona watu ambao kila wakiumwa tumbo hujitangaza kuwa wana vidonda. Kuwa makini, kuna viungo vingi ndani ya tumbo vinavyoweza kusababisha maumivu. Maumivu yanaweza kufanana na vidonda vya tumbo wakati sio na kwa hiyo wakati unakabiliwa na maumivu ya tumbo, ni bora kupata ushauri wa daktari’’, inabainisha Dkt Roland Kogoe.
Utambuzi wa vidonda au kidonda cha tumbo kwa kweli hauwezekani kufanikiwa kwani  dalili ambazo zake huwa  ni za sawa na  magonjwa mengine.
Kwa hiyo ni muhimu kufanyiwa vipimo vya fibroscope ya gastroduodenal ambavyo huruhusu  kubaini  uwepo na kiwango cha vidonda na kuchukua sampuli (biopsy) ambayo itachambuliwa katika maabara.
Chanzo cha picha, Getty Images
Vidonda vya tumbo hujidhihirisha kwa maumivu ya epigastric: epigastrium ni kiungo kilichopo  katikati ya juu ya tumbo.
Mgonjwa huhisi hali ya kuungua  kukandamizwa kwenye tumbo la juu. Maumivu haya huwa makali sana katika saa za kwanza baada ya kula na hupungua unaposhiba.
Ugonjwa huo pia unajidhihirisha na dyspepsia, yaani, hisia ya uzito wa tumbo, tumbo kushindwa kumeng’enya chakula kama kawaida, kichefuchefu au kutapika au katika hali mbaya zaidi kwa kutokwa na damu.
Kidonda husababisha maumivu makubwa kwa sababu kinagusana moja kwa moja na asidi iliyopo kwenye njia ya utumbo.
“Naomba nitoe ufafanuzi, kwa sababu kwa ujumla tunaona watu ambao kila wakiumwa tumbo hujitangaza kuwa wana vidonda. Kuwa makini, kuna viungo vingi ndani ya tumbo vinavyoweza kusababisha maumivu. Maumivu yanaweza kufanana na vidonda vya tumbo wakati sio na kwa hiyo wakati unakabiliwa na maumivu ya tumbo, ni bora kupata ushauri wa daktari’’, inabainisha Dkt Roland Kogoe.
Utambuzi wa vidonda au kidonda cha tumbo kwa kweli hauwezekani kufanikiwa kwani  dalili ambazo zake huwa  ni za sawa na  magonjwa mengine.
Kwa hiyo ni muhimu kufanyiwa vipimo vya fibroscope ya gastroduodenal ambavyo huruhusu  kubaini  uwepo na kiwango cha vidonda na kuchukua sampuli (biopsy) ambayo itachambuliwa katika maabara.
Imetafsiriwa na Dinah Gahamanyi"
Chanjo ya hpv ni nini na ni nani anayeweza kuipata? - bbc news swahili,"Chanzo cha picha, Getty Images
Utafiti unaonyesha kuwa  chanjo ya HPV inaweza kupunguza visa vya saratani ya shingo ya kizazi kwa karibu asilimia 90.
Saratani ya shingo ya kizazi ni saratani ya nne kwa wanawake duniani kote, na huwauwa zaidi ya watu 300,000 kila mwaka.
Chanjo ya HPV ina uwezo wa kuzuia aina tisa  za HPV.
Ni pamoja na mbili zinazosababisha karibu visa vyote vya  saratani ya shingo ya kizazi, zile zinazosababisha saratani nyingi za njia ya haja kubwa, na saratani znyingine za sehemu za siri, kichwa na shingo.
Utafiti umeonyesha kuwa chanjo hiyo  ina kinga  dhidi ya maambukizi ya HPV kwa angalau miaka 10, ingawa wataalamu wanatarajia kinga hiyo kudumu kwa muda mrefu zaidi.
Utafiti unaonyesha kuwa  inaweza kupunguza visa vya saratani ya shingo ya kizazi kwa karibu 90%.
Chanjo ya HPV inafanya kazi vizuri zaidi ikiwa wasichana na wavulana wataipata kabla ya kupata  HPV.
Hii ni  kwa sababu chanjo inaweza tu kuzuia maambukizi, haiwezi kuondoa mwili wa virusi mara mtu anapopatwa na maambukizi.
Virusi hivyo vimeenea sana kiasi kwamba chanjo inapaswa kulenga watoto kabla ya kufanya ngono.
Chanjo hiyo inaweza kutolewa kama dozi moja au mbili, linasema shirika la afya duniani (WHO). Watu walio na mifumo ya kinga iliyopunguzwa wanapaswa kupokea dozi mbili au tatu, linaongeza.
HPV (ni ufupisho wa virusi vya papilloma ya binadamu) ni jina la kundi la kawaida la virusi.
Kuna aina zaidi ya 100 tofauti za HPV na maambukizi hayasababishi dalili zozote - ingawa baadhi ya aina zinaweza kusababisha maumivu. Virusi hivi vinaweza kuonekana kwenye mkono wako, mguu, sehemu za siri au ndani ya mdomo wako.
Watu wengi, hata hivyo, hawatajua wameambukizwa na miili yao itaondoa virusi bila matibabu.
Aina za hatari za HPV, kwa upande mwingine, vinaweza kusababisha ukuaji wa tishu zisizo za kawaida ambazo zinaweza kusababisha saratani.
Ni rahisi sana kuvipata kwa kuwa vinaambukizwa sana na kwa haraka , kuwa na kuambukiza sana, na huenezwa kwa mgusano wa karibu wa ngozi.
Asilimia 80 ya watu huambukizwa virusi vya HPV wakiwa na umri wa miaka 25.
Katika visa vingi watu huambukizwa kwa miezi 18 hadi miaka miwili.
Sio ugonjwa wa zinaa, kwani hauenezwi na maji ya ngono, kwa njia sawa na magonjwa kama vile kisonono.
Hata hivyo, mara nyingi huambukizwa wakati wa mawasiliano ya ngono, ikiwa ni pamoja na mgusano.
Chanzo cha picha, Getty images
Kiwango cha juu cha maambukizi ya HPV ya kizazi miongoni mwa wanawake ni kinapatikana katika eneo la Kusini mwa  Jangwa la Sahara (24%), ikifuatiwa na Amerika ya Kusini na Caribbean (16%), Ulaya Mashariki (14%), na Kusini Mashariki mwa Asia (14%), inasema WHO.
Mipango ya  uchunguzi  ilisoyotosha , ufikiaji mdogo wa huduma za matibabu na kusita kwa chanjo zote zinachangia hili.
Rwanda ilikuwa moja ya nchi za kwanza barani Afrika kuanzisha kampeni ya chanjo. Ilianzisha mpango huo mwaka 2011 wa kuwawezesha wasichana kupata chanjo mapema na kuanzisha uchunguzi wa shingo ya kizazi kwa wanawake.
Katika mwaka wa kwanza iliwafikia wasichana tisa kati ya 10 wanaostahili kupata chanjo hiyo, matokeo ambayo wataalamu wanayataja kama mfano kwa nchi nyingine.
Ingawa chanjo hiyo inaonekana kupunguza kwa kiasi kikubwa uwezekano wa kupata saratani ya shingo ya kizazi, sio kinga dhidi ya aina zote za HPV.
Hivyo ni muhimu kwa wanawake pia  kufanya kipimo cha uchunguzi wa saratani ya shingo ya uzazi ( Papsmears ) wa mara kwa mara wanapofikia umri wa miaka 25.
Karibu asilimia 90 ya vifo vya saratani ya shingo ya kizazi viko katika nchi zenye kipato cha chini na cha kati, kwa mujibu wa WHO.
Katika nchi hizi, saratani ya shingo ya kizazi mara nyingi haitambuliwi hadi itakapofikia katika kiwango cha  hali ya juu zaidi na dalili kuonekana.
Awali WHO lilisema inalenga kutokomeza ugonjwa huo ""ndani ya karne ijayo"" kwa kufikia asilimia 90 ya chanjo ya HPV ifikapo mwaka 2030.
Nchi 140 sasa zimeanzisha chanjo ya HPV, inasema.
Kiwango cha juu cha maambukizi ya HPV ya kizazi miongoni mwa wanawake ni kinapatikana katika eneo la Kusini mwa  Jangwa la Sahara (24%), ikifuatiwa na Amerika ya Kusini na Caribbean (16%), Ulaya Mashariki (14%), na Kusini Mashariki mwa Asia (14%), inasema WHO.
Mipango ya  uchunguzi  ilisoyotosha , ufikiaji mdogo wa huduma za matibabu na kusita kwa chanjo zote zinachangia hili.
Rwanda ilikuwa moja ya nchi za kwanza barani Afrika kuanzisha kampeni ya chanjo. Ilianzisha mpango huo mwaka 2011 wa kuwawezesha wasichana kupata chanjo mapema na kuanzisha uchunguzi wa shingo ya kizazi kwa wanawake.
Katika mwaka wa kwanza iliwafikia wasichana tisa kati ya 10 wanaostahili kupata chanjo hiyo, matokeo ambayo wataalamu wanayataja kama mfano kwa nchi nyingine.
Imetafsiriwa na Dinah Gahamanyi"
"Je, unazijua sababu za kiafya za kinyesi kuelea na wakati mwingine kuzama? - bbc news swahili","Chanzo cha picha, Getty Images
Wakati mwingine kinyesi cha binaadamu huelea juu ya maji badala ya kuzama. Hivi karibuni imethibitishwa kisayansi hilo linapotokea, linaashiria kuna mabadiliko katika mfumo wa usagaji chakula.
Mkurugenzi wa Maabara ya Seli na Biolojia ya Saratani katika kliniki ya Mayo, huko Rochester, Minnesota, Nagaraja Kannan anauliza: Je, kinyesi chako kinaelea au kinazama?""
Dkt. Kannan ametumia muda wake mwingi kusoma mifumo ya seli na molekuli ambayo husababisha saratani ya matiti.
Wakati akiwa likizo ya kikazi, Kannan alijaribu kutafuta jibu la swali jingine. Kwa nini kinyesi wakati mwingine huelea?
Labda wengi wetu tumekumbana na jambo hili. Wakati mwingine kinyesi cha binadamu huelea juu ya maji bila kuzama. Lakini, wakati mwingine huzama kabisa.
Aaamini jibu la swali hili litatoa maelezo kuhusu kile kinachoendelea ndani ya miili yetu na afya na vijidudu vinavyoishi humo.
Chanzo cha picha, Getty Images
Hapo awali ilifikiriwa viwango cha mafuta kwenye kinyesi ndicho kilisababisha kinyesi kuelea. Lakini mwanzoni mwa miaka ya 1970 wataalamu wawili wa mfumo wa usagaji chakula kutoka Chuo Kikuu cha Minnesota waliamua kufanya msururu wa tafiti.
Baada ya kufanya vipimo kadhaa kwenye vinyesi vya watu 39 waliojitolea na vinyesi vya baadhi ya wataalamu wenyewe, jibu lao likawa sio mafuta bali ni gesi.
Kiwango cha gesi iliyopo kwenye kinyesi, husababisha kinyesi kuelea juu ya maji au kuzama. Watafiti waligundua ikiwa kinyesi hakina gesi kitazama na kinyume chake.
Walihitimisha kuwa sababu ya tofauti hii ni kutokana na uzalishwaji wa gesi ya methane kupita kiasi. Kwa maneno mengine, kuwepo kwa gesi tumboni kupita kiasi.
Na hapa ndipo Kannan anapoingia kwenye mada hii ya kusisimuwa. Katika miaka ya sasa - sayansi imegundua jukumu la vijidudu katika nyanja nyingi za afya yetu, husababisha unene hadi ugonjwa wa moyo.
Kannan alishuku kuwa bakteria trilioni 100 na vijidudu vingine kwenye matumbo yetu vinaweza kuwa ndio sababu ya vinyesi vyetu kuelea au kuzama.
Chanzo cha picha, Getty Images
Ili kujaribu nadharia hii, yeye na wenzake katika Kliniki ya Mayo walichunguza kinyesi cha panya waliokuzwa kwenye maabara. Panya hawa wasio na vijidudu kwenye matumbo yao.
Katika vipimo vya kuelea kwa kinyesi, kinyesi cha panya hawa mara moja kilizama kwenye maji. Lakini, karibu 50% ya vinyesi cha panya walio na vijidudu tumboni vilielea.
Baadaye, kulifanyika upandikizaji kwenye baadhi ya panya wasio na vijidudu. Waliingizwa bakteria kwenye matumbo yao. Panya hao walianza kutoa kinyesi kinachoelea.
Hata panya walipolishwa bakteria kutoka kwa watu waliojitolea, kinyesi kilielea.
""Mara tu vijidudu hivyo vinapotua kwenye utumbo, kinyesi cha panya huinuka mara moja, bila kujali vimetokea wapi,"" Kannan anasema.
Yeye na wenzake walifanya uchunguzi wa kina wa spishi za bakteria katika kinyesi kinachoelea kilichopatikana kutoka kwa panya. Pia walipata aina 10 za bakteria zinazozalisha gesi kwa wingi.
Chanzo cha picha, Getty Images
Ingawa matokeo ya majaribio ya panya yanapaswa kutumiwa kwa tahadhari, bado hayajathibitishwa sababu ya kuelea na kuzama kinyesi kwa upande wa binadamu.
Kannan anaamini kuelea kwa kinyesi chetu kunaweza kuwa ishara ya mabadiliko yanayosababishwa na bakteria katika mfumo wetu wa usagaji chakula.
Mambo mengi yanaweza kubadilisha muundo wa bakteria kwenye utumbo wetu, ikiwa ni pamoja na chakula chetu, kuvuta sigara, msongo wa mawazo na dawa mbalimbali tunazotumia.
Kannan sasa ana nia ya kuchunguza ini husababisha bakteria wanaotengeneza gesi kustawi.
Imetafsiriwa na Rashid Abdallah"
Uhusiano wenye utata  wa korea kusini na nyama ya mbwa - bbc news swahili,"Chanzo cha picha, Getty Images
Na Yuna Ku
BBC Korea
""Je, unakula mbwa?""
Ni miongoni mwa maswali yenye utata ambayo mgeni anaweza kuuliza nchini Korea Kusini - ingawa majibu  mara nyingi hutegemea umri wa mtu anayeulizwa.
""Inachosha sana, siku zote lazima nifafanue kuwa sijawahi kula. Sahani za mbwa huwa ni za wazee wa Korea Kusini, lakini wageni mara nyingi hudhania ni mlo wa kila mtu kwa  ujumla,"" anasema Park Eun-kyoung, mshauri katika miaka yake ya 30 anayefanya kazi nchini Ujerumani, ambaye anakiri kupata swali hilo kuwa la kuudhi wakati mwingine.
""Inabeba maana hasi, ikimaanisha kwamba Wakorea wanakula kitu kisichofaa na utamaduni huu ni wa kishenzi.""
Lakini siku za kuuliza maswali kama haya zinaonekana kuhesabika: mapema wiki hii, serikali ya Korea Kusini ilipitisha sheria mpya ya kupiga marufuku ufugaji, uchinjaji, usambazaji na uuzaji wa nyama ya mbwa  ifikapo 2027.
Itamaliza kwa ufanisi utamaduni wa  karne nyingi. Kihistoria, ng'ombe walithaminiwa sana na, anaeleza Dk Joo Young-ha, profesa wa anthropolojia katika Shule ya Uzamili ya Masomo ya Kikorea, walithaminiwa sana kibali cha serikali ilibidi kupatikana kuwachinja hadi mwishoni mwa Karne ya 19.
Na hivyo, vyanzo vingine vya protini vilihitajika. Kwa wale wanaoishi katika peninsula ya Korea, nyama ya mbwa ilikuwa mojawapo ya chaguo bora zaidi, iliyofurahiwa na watu katika wigo wa wa kila tabaka , ingawa daima kulikuwa na wale ambao waliepuka.
Chanzo cha picha, Getty Images
Lakini kama nyama nyingine yoyote, sahani zinazopendwa sana kwa kutumia bidhaa ziliibuka, kama vile supu ya nyama ya mbwa, inayoitwa ""bosintang"", na vipande vya nyama ya mbwa iliyochemshwa. Zungumza na Wakorea Kusini wazee, na wengi bado wanasifu sifa zake kama kitamu ambacho ni rahisi kula.
Kwa hivyo ilishangaza wengi wakati wa Michezo ya Olimpiki ya Seoul ya 1988 - wakati huo, tukio kubwa zaidi la kimataifa ambalo Korea Kusini iliwahi kuandaa - wakati ukosoaji wa ulaji wa nyama ya mbwa ulipoanza kugonga vichwa vya habari kote ulimwenguni.
""Hapo awali, watu wengi, haswa wasomi wa kijamii walikasirishwa, wakichukulia kama kutoheshimu tamaduni zingine. Hata hivyo, baada ya muda, watu wengi waliona aibu na kuwa wakosoaji zaidi,"" Dkt Joo alisema.
Songa mbele kwa zaidi ya miongo mitatu, na Korea Kusini ni nchi tofauti sana, kulingana na  idadi ya watu wanaokula nyama ya mbwa.
Kulingana na kura ya maoni ya Gallup mwaka jana, ni 8% tu ya watu walikuwa wamejaribu kula  nyama ya mbwa katika miezi 12 iliyopita, kupungua kwa kiasi kikubwa kutoka 27% mwaka wa 2015. Takwimu zilizotolewa na Shirika la Korea la Mbwa wa Kula, shirika linalowakilisha sekta hiyo, pia linaonyesha punguzo kubwa la walaji wa nyama ya mbwa
Inasema hivi sasa kuna takriban mashamba 3,000 ya ufugaji wa mbwa nchini Korea Kusini, upungufu mkubwa kutoka 10,000 mwanzoni mwa miaka ya 2010, lakini pia juu zaidi ya takwimu ya serikali, ambayo inaweka idadi hiyo kuwa takriban 1,100.
Chanzo cha picha, Getty Images
Wakati huo huo, umiliki wa wanyama kipenzi umeongezeka. Data ya uchunguzi wa 2022 inapendekeza kwamba mmoja kati ya Wakorea Kusini wanne ana kipenzi, kulingana na Wizara ya Kilimo, Chakula na Masuala ya Vijijini.
Kisha kuna rais, Yoon Suk Yeol na mke wa rais Kim Keon Hee, wote wapenzi wa wanyama-wapenzi maarufu, wakiwa na mbwa sita na paka watano.
Imechukua serikali hii chini ya miaka miwili kuleta sheria ambayo tawala zilizopita zilishindwa kutunga tangu wazo hilo lilipotolewa miongo kadhaa iliyopita. Pendekezo hilo linaweza kupitiwa upya chini ya mtangulizi wa Bw Yoon lilizuiwa huku kukiwa na ukosoaji mkali.
Sheria hii mpya sasa inamaanisha, katika muda wa miaka mitatu, wale wanaohusika katika biashara hiyo watakabiliwa na faini au kifungo cha jela ikiwa wataendelea na biashara zao. Hata hivyo, haiharamishi ulaji wa nyama ya mbwa.
Hata hivyo, imekaribishwa na wanaharakati, akiwemo Jo Hee Kyung, mkuu wa Chama cha Ustawi wa Wanyama cha Korea (KAWA), ambaye amekuwa akifanya kampeni kuhusu suala hilo tangu mwishoni mwa miaka ya 1990.
Marufuku hiyo ilikuwa, anasema, ""chaguo pekee"" la kukomesha unyanyasaji wa mbwa, akiongeza: ""Natumai ulimwengu utaacha kuwadhulumu wanyama kwa jina la mila au tamaduni.""
Lakini sio kila mtu ana uhakika, sio wale ambao wanaishi kupitia  biashara ya nyama ya mbwa.
""Tunatambua kuwa watu wengi zaidi hawali nyama ya mbwa ikilinganishwa na wale wanaokula. Tunajua soko linapungua... lakini bado, ni haki yetu kuendesha biashara,"" alisema Joo Yeong-bong, mfugaji wa mbwa mwenye uzoefu na rais wa Jumuiya ya Kikorea ya Mbwa wa Kula.
Anasema kuwa udhibiti bora wa sekta hiyo - hapo awali haukuwa na chochote - ungeweza kushughulikia maswala mengi juu ya haki za wanyama.
Kisha kuna Dk Ahn Yong Geun, profesa wa zamani wa uhandisi wa chakula katika Chuo Kikuu cha Kitaifa cha Chungnam ambaye mara nyingi hujulikana kama ""Daktari wa nyama ya mbwa"".
Mmoja wa watafiti wachache sana wa nyama ya mbwa nchini Korea Kusini, alianza utafiti wake wakati wa Michezo ya Olimpiki ya 1988, akiwa amechanganyikiwa na kile alichohisi ni jibu la serikali na wasomi kwa ukosoaji wa ng'ambo, na sasa anabishana juu ya faida za kula nyama ya mbwa.
Kulingana na Dk Ahn, ina aina ya kiwango cha chini cha mafuta  na inaweza kutumika kama mbadala wa kiafya kwa  nyama ya ng'ombe au nguruwe.
Badala yake, inaonekana kuachwa katika historia - hatua ambayo anahoji kuwa inakinzana na uhuru wa kimsingi ulioainishwa katika katiba ya nchi.
""Huwezi kuamuru kile ambacho watu wanaweza kula na wasichoweza kula,"" anasema mkulima wa mbwa Bw Joo.
Ni hisia inayoshirikiwa na Lee Bora, mmiliki wa mbwa katika miaka yake ya 30 ambaye anapinga kula nyama ya mbwa na anakaribisha sheria mpya, lakini anaongeza kuwa ""ana wasiwasi"" kuhusu athari zake.
""Kihisia, natamani watu wasingefuga na kuchinja mbwa kwa ajili ya chakula,"" anasema.
""Walakini, kimsingi, nadhani mbwa sio tofauti sana na ng'ombe au nguruwe.""
Imetafsiriwa na Yusuf Jumah"
Afya: ni wakati gani bora wa siku kufanya mazoezi? - bbc news swahili,"Chanzo cha picha, Getty Images
Kuna ushahidi unaoongezeka kwamba wakati wa siku tunaofanya mazoezi huleta tofauti kwa ufanisi  wetu na kimichezo na afya, lakini je, tunaweza kufundisha miili yetu kufikia kilele cha ufanisi wetu kwa nyakati tofauti za siku?
Katika miezi michache, wanariadha wakuu duniani watakusanyika Paris kushindana kuwania  tuzo ya mwisho katika michezo – ambayo ni dhahabu katika Michezo ya Olimpiki. Kwa wale wanaotarajia kupata fursa ya kuingia kwenye vitabu vya historia na kuvunja rekodi, wanaweza kutaka kuangalia saa kabla kuwa kwenye viunga vyao vya kuanza mashindano.
Angalau waogeleaji wanaweza, kulingana na utafiti mmoja wa kisayansi. Katika michezo minne ya Olimpiki huko Athens (2004), Beijing (2008), London (2012) na Rio (2016), nyakati za kuogelea za waogeleaji 144 walioshinda medali zilipatikana kuwa za haraka zaidi waliposhindana katika saa za mapema za  jiona. Kwa ujumla karibu medali zote zilipatikana saa kumi na moja na dakika 12 jioni. Ni sehemu ya ushahidi unaoongezeka unaoonyesha kuwa utendaji wa kimwili huathiriwa na nyakati za siku.
Matukio haya hayapatikani tu miongoni mwa wanamichezo wenye medali - waendesha baiskeli pia wameonekana kukamilisha malengo yao ya umbali wanaotaka kuendesha baiskeli saa za jioni kuliko muda mwingine.
Michezo ya ushindani huathiriwa sana na muda wa kati ya  saa kumi za jioni na saa mbili za usiku. Wakati wa siku pia unaonekana kusababisha utendaji wa wanamichezo wanaume na wanawake tofauti wanapofanya mazoezi.
Lakini vipi ikiwa ratiba yako inamaanisha kuwa una muda wa kufanya mazoezi saa moja asubuhi? Kuna dalili kadhaa inaweza hata kuwa inawezekana kurekebisha wakati wako wa ufanisi kwa utendaji wa riadha.
Utofauti katika utendaji wetu kwenye michezo au mazoezi ya mwili hutokana na utendaji wa mwili unaohusika na kudhibiti tabia kama vile usingizi na hamu ya chakula katika kipindi cha saa 24.
Juleen Zierath, mtaalamu wa mazoezi ya mwili katika Taasisi ya Karolinska nchini Sweden, amekuwa akifanya utafiti wa uhusiano kati ya mazoezi na mfumo wa utendaji wa mwili was aa 24 (circadian). Yeye na wenzake walibaini kuwa  panya ambao walifanya mazoezi asubuhi waliweza kuchoma mafuta ndani ya miili yao zaidi.
Zierath anasema matokeo yanaonyesha kuwa kufanya mazoezi kwa wakati mzuri wa siku kunaweza kuongeza faida za kiafya zinazotokana na mazoezi  kwa watu wenye magonjwa yanayotokana na mfumo wa utendaji wa mwili kama vile kama vile aina ya kisukari inayotokana na mtindo wa maisha.
""Kila mtu anakubali kuwa mazoezi ni muhimu, bila kujali muda wa siku, lakini mtu anaweza kuboresha matokeo ya utandaji wa mwili kwa mazoezi kulingana na wakati unaofanya mazoezi,"" anasema Zierath.
Matokeo yao yanaonyesha utafiti wa hivi karibuni kwa  wanadamu ambao ulionyesha kufanya mazoezi ya mafunzo mashindano, mbio za muda, na ya ustahimilivu kwa saa moja kwa siku asubuhi kwa wiki inaweza kupunguza mafuta ya tumbo na shinikizo la damu kwa wanawake.
La  kushangaza ni kwamba wakati wanawake walipofanya mazoezi sawa jioni,   utendaji wao wa misuli uliimarika.
Kwa wanaume, mazoezi ya jioni yalisaidia kupunguza shinikizo la damu na kuchochea kupungua kwa mafuta ya mwili.
Lakini utafiti katika eneo hili bado unaendelea na uchambuzi wa hivi karibuni wa tafiti zilizopita unaonyesha kwa kiasi fulani ushahidi  usio na maana kwa athari ya faida ya wakati wa siku juu ya ufanisi wa mazoezi au faida za kiafya.
Chanzo cha picha, Getty images
Sababu moja ya hili ni karibu tofauti zilizopo kati ya watu binafsi. Kwa mfano, nyakati za kilele za ufanisi wa riadha hutofautiana.
""Kuna tofauti katika muda wa saa zetu,"" anasema Karyn Esser, mtaalamu wa mazoezi ya viungo katika Chuo Kikuu cha Florida  cha  Gainesville nchini Marekani. ""Baadhi yetu tunaweza  kukimbia kidogo, na wengine wana saa ambayo wanaweza ndani ya saa 24.""
Kundi la watafiti wakiongozwa na Esser, waligundua kuwa ustahimilivu thabiti unaoendesha mafunzo kati ya panya asubuhi unaweza
Chanzo cha picha, Getty Images
Utafiti wa hivi karibuni, ambao bado haujachapishwa katika jarida uligundua kuwa ukubwa wa mabadiliko katika ufanisi ulikuwa wa hali ya juu kwa panya waliofunzwa kufanya mazoezi ya mwili asubuhi ikilinganishwa na wale waliofunzwa mchana. Baada ya wiki sita za mafunzo, panya wa asubuhi na mchana waliweza kufikia utendaji sawa wa mazoezi ya ustahamilivu.
Watafiti wanapendekeza kwamba ikiwa athari sawa inapatikana kwa wanadamu, inaweza kuwa inawezekana kwa wanariadha kurekebisha ""saa zao za ndani ya miili yao "" na mafunzo sahihi. Kuna ushahidi wa awali kwamba mazoezi yanaweza kubadilisha utendaji wa miili  ya wanadamu, na kuifanya iwe muhimu na kuwa na ufanisi zaidi katika mazoezi hayo.
""Wazo rahisi hapa ni kwamba tunapaswa kuzingatia saa ambazo misuli yetu inafanya kazi yema wakati wa mazoezi ya miili yetu ili kupata kilele cha ufanisi wetu  ,"" anasema Esser.
Mazoea ya viungo ya kila siku yanaonekana kuwa ni muhimu - mwili wetu hubadilishwa na mazoezi wakati yanapofanya mara kwa mara wakati kwa wakati ule ule wa siku kila siku.
""Ikiwa uko katika idadi ya watu, au hata mwanariadha wenye ujuzi huo, na unapanga kushiriki mashindano, unapaswa kujaribu kuwa na mafunzo maalum ya siku ya mbio,"" anasema Zierath.
Watafiti wengi wana nia ya kuonyesha, hata hivyo, kwamba kufanya mazoezi wakati wowote ni faida.
Imetafsiriwa na Dinah Gahamanyi na kuhaririwa na Ambia Hirsi"
Afya: kukosa kupiga mbweu inaweza kuwa dalili ya tatizo la kiafya - bbc news swahili,"Chanzo cha picha, GETTY  IMAGES
Watu ambao hawawezi kupiga mbweu hupata wasiwasi na msongo wa mawazo kwa sababu ya hali hiyo, pamoja na maumivu ya mwili, watafiti wanasema.
Kutoweza kupiga mbweu kunasababisha uvimbe wa tumbo, kelele za ajabu kifuani na shingoni na gesi tumboni.
Utafiti huo ulifanywa na kikundi cha wasomi kutoka chuo kikuu huko Texas.
Umechunguza ukubwa wa tatizo katika maisha ya kila siku ya watu, pamoja na athari zake za kiakili na kijamii, kwa sababu ni tatizo linaloweza kuathiri maisha ya mtu.
Kutokwenda mbweu hutokea wakati misuli ya koo inaposhindwa kukunjuka ili kuruhusu gesi kupanda.
Daktari wa koo, pua na masikio katika Hospitali ya Guy's and St Thomas huko London, Uingereza, Yakubu Karagama, anaeleza “hali hiyo imekuwa ikiwasumbua watu kwa muda mrefu.""
“Unapokula au kunywa kitu unasikia maumivu, wagonjwa wengine wanalazimika kulala chini ili gesi itoke, wengine huweka kidole mdomoni kulazimisha kutapika na gesi ndio inatoka.""
Karagama ansema amekuwa akiwatibu watu wenye tatizo hilo kwa sindano za Botox tangu 2016, ambazo hulegeza misuli ya koo. Anasema, “matibabu hayo yamedilisha maisha kwa karibu kila mgonjwa aliyemtibu.”
“Hata hivyo, matibabu hayo kwa sasa yanapatikana katika hospitali chache nchini Uingereza kwa sababu kuna uelewa mdogo kuhusu ugonjwa huu miongoni mwa wataalamu wa afya,” anaeleza Karagama.
""Watu wengi hucheka unaposema 'siwezi kupiga mbweu.' Watu hawaelewi kuhusu kupiga mbweu.""
Kwa mujibu wa Karagama, haijulikani ni watu wangapi wana ugonjwa huo, lakini anaamini ni wengi.
""Watu wengi hata hawajui dalili wanazopata ni matokeo ya tatizo hili. Wagonjwa wengi wamekuja kwenye kliniki yangu wanasema wana  shida hiyo katika maisha yao yote.""
Msemaji wa Huduma ya Afya Ya Taifa (NHS) anasema: ""Wafanyakazi wa NHS hupata ushauri wa kimatibabu kutoka Taasisi ya Kitaifa ya Afya. Na huduma zinazofaa kwa wagonjwa walio na shida hiyo hutolewa.”
Utafiti huo kwa watu 199 ambao hawawezi kupiga mbweu, ulihitimisha kuwa kuna na uelewa mdogo sana kuhusu hali hiyo miongoni mwa wataalamu wa afya.
Watafiti wanasema uelewa mzuri wa ugonjwa huo unaweza kuongeza viwango vya utambuzi na matibabu. Na kupelekea hali bora ya maisha kwa wagonjwa.
Watafiti waligundua nusu ya watu wasio piga mbweu nchini Uingereza walijadili dalili zao na madaktari, lakini 90% wanasema hawakupokea msaada wa kutosha.
Ugonjwa huo ulipokea jina rasmi la DCF-R mwka 2019, wakati daktari Mmarekani, Robert W. Bastian, kutoka Chicago, alipogundua misuli ya koo kuwa ndio chanzo cha tatizo.
Imetafsiriwa na Rashid Abdallah"
Kwanini baadhi ya watu hawapungui uzito hata kwa mazoezi na kubadili mlo? - bbc news swahili,"Chanzo cha picha, GETTY IMAGES
Watu ambao ni wanene au wazito wanalalamika kwamba hawawezi kupunguza uzito licha ya lishe na mazoezi, au hawawezi kudhibiti uzito wao. Sababu ya hilo ni nini?
Mtu anaposikia neno 'mafuta, ongezeko la uzito, au kunenepa,’ jambo linalokuja akilini - ni ulaji usiofaa, kula kupindukia na maisha ya anasa.
Hakika hizi ni sababu kuu za kuongezeka uzito. Lakini wale ambao hawawezi kupunguza uzito licha ya mazoezi ya kawaida au lishe, kuna sababu nyingine nyuma ya uzito huo.
Kemikali za Obesogens (osojeni.) Hizi zinaathiri mfumo wa usagaji chakula na wakati mwingine huathiri homoni pia.
Kiwango cha juu cha kemikali za osojeni katika mwili huongeza idadi na ukubwa wa seli zinazohusika na uhifadhi wa mafuta. Na bakteria ambao hufyonza mafuta, hupunguza kufanya hivyo. Na kupelekea kuongezeka unene wa safu ya mafuta chini ya ngozi.
Unene na kisukari cha aina ya pili - vinanaweza kusababisha shinikizo la damu, magonjwa ya moyo au matatizo ya moyo, kukosa usingizi na hata saratani.
Pia, kutokana na mkusanyiko wa glukozi na asidi ya mafuta katika viungo mbalimbali ikiwa ni pamoja na ini, mabadiliko katika shughuli za homoni hutokea na matatizo ya usagaji chakula pia hutokea.
Hata hivyo, kemikali hizi hufanya uharibifu mkubwa zaidi ikiwa ziko tumboni au umezipata wakati wa utoto. Zinaweza kubadilisha muundo wa 'DNA,’ shughuli za seli na pia zinaweza kuathiri vizazi vijavyo.
Kwa maneno rahisi, kutokana na kemikali za osojeni – mmenge’nyo wa chakula, uzazi na ukuaji wa binadamu huathirika zaidi.
Chanzo cha picha, GETTY IMAGES
Bidhaa nyingi tunazotumia siku hizi zina kemikali hizi za osojeni. Kwa mfano; sabuni au bidhaa yoyote ya usafi, vipodozi, vyakula vya kwenye mapaketi, vyombo vya plastiki, vyombo vya kupikia, nguo, vifaa vya kuchezea, vifaa vya matibabu n.k.
Bidhaa hizi tunazitumia sana katika maisha yetu kiasi cha kwamba hatuwezi kuziepuka. Kutokana na matumizi ya mara kwa mara ya bidhaa hizo - hupelekea chakula, maji na hewa kuchafuka na watu kuwa katika hatari ya kunenepa kupita kiasi na magonjwa mengine.
Kuna aina 50 za kemikali za osojeni katika mwili wa binadamu, kemikali yoyote kati ya hizo inapoongezeka mwilini na uzito huanza kuongezeka. Kati ya kemikali hizo tano ni hatari zaidi; BPA, Phthalate, Atrazine, Organotins na PFOA.
Chanzo cha picha, GETTY IMAGES
Vyombo vya chakula, makopo ya chakula na vinywaji na vifaa vya plastiki vyote vina BPA. Hii inaathiri utengenezaji wa homoni ya ngono kwa wanawake, sukari ya mwili na uundaji wa mafuta.
Inaweza kusababisha unene, kisukari na shinikizo la damu. Watu huathiriwa na BPA kupitia chakula ikiwa mtu atapasha moto au kuhifadhi chakula cha moto kwenye vyombo vya plastiki vyenye BPA.
BPA huathiri watu wa rika zote, hata watoto wachanga. Damu, mkojo, maziwa ya mama na mafuta hupimwa ili kugundua BPA.
Hata hivyo, kwa mujibu wa Mamlaka ya Chakula na Dawa ya Marekani-FDA, kiasi cha BPA kilichomo kwenye pakiti za chakula ni kidogo sana na haileti hatari kwa mwili wa binadamu.
Chanzo cha picha, GETTY IMAGES
Kemikali hutumiwa kuifanya plastiki kudumu na kunyumbuika. Hupatikana katika vifaa vya kuchezea, vifaa vya matibabu, vifungashio vya chakula, sabuni, kemikali za usafi, shampoo, rangi ya kucha, losheni na manukato.
Kemikali hii huathiri homoni ya kiume ya androjeni, na kusababisha matatizo katika usagaji chakula. Na kusababisha hatari ya kuongezeka uzito na kupata kisukari cha aina ya 2.
Kemikali hii inaweza kuingia katika mwili wa binadamu kwa kula chakula kutoka katika vyombo na vifungashio vyenye phthalates au kutumia bidhaa zenye kemikali hizi.
Hata hivyo, Kituo cha Marekani vya Kudhibiti na Kuzuia Magonjwa (CDC), kinasema kiasi cha phthalates kinachopatikana katika pakiti za chakula au vipodozi si hatari kwa afya.
Chanzo cha picha, GETTY IMAGES
Atrazine ni kemikali inayotumika kuongeza uzalishaji wa mazao. Kutokana na hilo, kemikali hii hupatikana kwenye udongo na maji.
Inaathiri homoni za ngono kwa wanaume na wanawake. Pia, huongeza hatari ya kunenepa kupita kiasi, kisukari, kasoro za kuzaliwa na hata saratani.
Organotins
Kemikali hii hupatikana katika bidhaa kama vile mabomba, rangi na dawa zinazotumiwa kwenye boti au meli.
Ndiyo maana kemikali hii inapatikana kwenye konokono wa baharini na katika maji. Pia, kemikali hii hupatikana katika plastiki za kuchezea, vifaa vya kuandikia na nguo.
Ina athari kwenye homoni za ngono na huongeza mafuta mwilini.
PFOA
PFOA hupatikana katika kitambaa chochote kisichopitisha maji kama vile; makoti ya mvua, mwavuli, hema, vyombo vya kupikia, vipodozi, bidhaa za usafi, dawa za kuzuia madoa na katika vyakula vilivyowekwa kwenye microwave.
Kemikali hii husababisha unene wa kupindukia, kisukari na kuongezeka uzito.
Chanzo cha picha, GETTY IMAGES
Kuna mambo machache ya kuzingatia ili kuepuka kemikali hizi:
Imetafsiriwa na Rashid Abdallah na kuhaririwa na Ambia Hirsi"
Kijiji ambacho kila mtu ana ugonjwa wa kupoteza kumbukumbu - bbc news swahili,"Landais Alzheimer, kijiji kilichopo kusini-magharibi mwa Ufaransa - wanakijiji wote wana tatizo la kupoteza kumbukumbu.
Mkulima wa zamani Francis anachukua gazeti lake - na ninapendekeza twende tukanywe kahawa katika mgahawa maarufu wa kijiji hicho.
Nilimuuliza Francis alijisikiaje daktari alipomwambia ana ugonjwa wa kusahau.
Alitikisa kichwa na baada ya ukimya akasema: ""Nilijiskia vibaya. Lakini Siogopi. Nitaishi maisha yangu licha ya ugonjwa huu.''
Baba yake pia alikuwa na tatizo la kusahau.
Philippe na Viviane wananiambia kuwa wanaendelea kuishi kawaida kufuatia kugunduliwa na ugonjwa wa kupoteza kumbukumbu.
Nilipowauliza ikiwa wanayafurahia maisha hapa, mara moja aligeuza kichwa na tabasamu na kusema: ""Ndio, tunayafurahia.""
''Wakati unasonga tofauti hapa,'' anayeniongoza hapa kijijini anasema.
Hakuna saa zilizowekwa kwa ajili ya miadi.
Mauricette 89, ameketi chumbani kwake, Dominique ameketi karibu na mama yake huyo, anasema: ""Nina amani, kwa sababu najua mama yuko katika amani  na yuko salama.""
Chumba cha Mauricette kimejazwa picha za familia, michoro na samani za familia, chumba kina dirisha kubwa.
Bila ya miadi watu huja na kuondoka wapendavyo hapa. Na Dominique anasema yeye na dada zake hawakutarajia mama yao angepata utunzaji ambao ni mzuri sana.
''Hapa ni kama niko nyumbani kwake tu - niko nyumbani kwa mama yangu,"" anasema Dominique.
Kila ghorofa moja hukaa watu wapatao nane, na jiko la jumuiya, sebule na vyumba vya kulia.
Wanakijiji hao huchangia pesa kukaa hapo - sawa na nyumba za kutunza wazee. Lakini pesa nyingi zinalipwa na serikali ya mkoa ya Ufaransa ambayo ililipa pauni milioni 17 kuanzisha kijiji hiki.
Kijiji hicho kilipofunguliwa 2020, kilikuwa ni kijiji cha pili cha aina hiyo - lakini ni cha kipekee kuwa sehemu ya mradi wa utafiti.
Kijiji hicho kimevutia watu wengi ulimwenguni, hasa wale wanaotafuta suluhu la tatizo la kupoteza kumbukumbu.
Patricia, 65 anasema kijiji cha Landais Alzheimer kimemrudishia maisha yake: ""Nilikuwa nikiishi nyumbani - lakini nilikuwa nachoka,"" anasema.
""Nilikuwa na mwanamke wa kunipikia. Sikuwa nikijisikia vizuri. Nilitaka kuwa mahali ambapo ningeweza kusaidia pia.''
""Katika nyumba nyingine za utunzaji, ni kama hapa - lakini hawafanyi chochote. Hapa ni maisha halisi. Ninaposema halisi, ninamaanisha halisi.""
Mara nyingi, shida ya akili inaweza kufanya watu watengwe. Lakini hapa, inaonekana kuna hisia za umoja, na watu wanapendana kwa dhati na wako pamoja katika shughuli zote.
Na watafiti wanasema maisha hayo ya kijamii yanaweza kuwa sehemu ya ufunguo wa kuishi maisha ya furaha, na yenye afya zaidi - wakiwa na tatizo la kupoteza kumbukumbu.
Kuna takribani wanakijiji 120 na idadi sawa ya wataalamu wa afya na watu wa kujitolea.
Bila shaka ni ugonjwa usiotibika. Lakini kila mwanakijiji, anapewa msaada anaouhitaji.
Baadhi ya wahusika waliomba majina yao ya ukoo yahifadhiwe.
Imetafsiriwa na Rashid Abdallah na kuhaririwa na Dinah Gahamanyi"
Sayansi: kipimo cha damu kinavyoweza kugundua mawazo ya kujiua - bbc news swahili,"Chanzo cha picha, GETTY IMAGES
Sonona na mawazo ya kujiua vinaweza kutambuliwa kwa kipimo rahisi cha damu, wanasema wanasayansi wa Chuo Kikuu cha California, San Diego School of Medicine (USA).
Waligundua kuwa msongo wa mawazo, sonona na mawazo ya kujiua vinaweza kuathiri metaboliki ya mwili, kama vile magonjwa ya kuambukiza na saratani.
Mabadiliko ya metaboliki husababisha mabadiliko katika muundo wa kemikali za damu, ambapo kemikali maalumu huonekana zenye kuashiria uwepo wa shida fulani katika mwili.
Kila ugonjwa una dalili zake ambazo zinaweza kugunduliwa wakati wa kipimo cha damu. Hii ina maana kwamba - kipimo kinaweza kuonyesha mgonjwa ana msongo wa mawazo au na hata mawazo ya kujiua.
""Sababu za matatizo ya akili na athari zake kwenye mwili haziathiri ubongo pekee,"" aeleza Robert Navio, profesa katika idara ya dawa na ugunduzi wa magonjwa katika Chuo cha Tiba cha San Diego.
Katika baadhi ya kesi, sonona haiwezi kutibika. Wengi wa wagonjwa hawa hupata mawazo ya kujiua, na mmoja kati ya watatu hujaribu kujiua angalau mara moja.
Ili kugundua dalili, wanasayansi walipima damu ya mamia ya wagonjwa walio na sonona sugu na kulinganisha na matokeo ya idadi sawa ya watu wasiokuwa na sonona.
Ilibainika kati ya mamia ya kemikali katika damu, tano zinaweza kutumika kama dalili ya uwepo wa sonona sugu na mawazo ya kujiua kwa mgonjwa.
Chanzo cha picha, GETTY IMAGES
Njia  za matibabu za ugonjwa wa sonona zinajulikana. Matibabu ya sonona yanaweza kupunguza tatizo hilo au kuzuia lisiendelee na kufanya mawazo ya kujiuwa kupotea.
Matatizo ya akili ni mengi sana - kutoka uraibu wa dawa za kulevya hadi magonjwa ya akili ya kuchanganyikiwa. Magonjwa hayo yamegunduliwa kwa karibu watu bilioni 1 duniani kote.
Ambayo ni maarufu zaidi ni matatizo ya wasiwasi na sonona - hugharimu uchumi wa dunia karibu dola trilioni 1 kila mwaka, ni sawa na Pato la Taifa la Uturuki au Saudi Arabia.
Kwa mujibu wa Shirika la Afya Duniani (WHO), katika kipindi cha miaka 20 iliyopita, idadi ya watu wanaojiua imekuwa ikipungua kwa kasi - hata nchini Urusi - ambayo iko katika orodha ya nchi tatu za mwanzo zenye tatizo hilo.
Zaidi ya watu laki saba hujiua kila mwaka. Wanaume hujiuwa karibu mara mbili kuliko wanawake. Nchini Urusi wanaume hujiuwa mara nane.
Kujiuwa ni sababu ya nne ya vifo kwa vijana wa jinsia zote wenye umri wa miaka 15-30. Ingawa matukio ya kujiuwa yanazidi kupungua hata kwa vijana.
Imetafsiriwa na Rashid Abdallah na kuhaririwa na Dinah Gahamanyi"
Mazoezi rahisi unayoweza kufanya na kufurahia msimu wa sikukuu - bbc news swahili,"Chanzo cha picha, Getty Images
Kutokana na ongezeko hilo la uzito wa mwili, idadi ya magonjwa kama kisukari, shinikizo la damu, magonjwa ya moyo, magonjwa ya viungo, PCOD, ugumba imeongezeka.
Nyakati hizi, magonjwa haya sio tu kwa watu wazima zaidi , lakini pia kwa vijana watano kati ya kumi wenye umri wa miaka 20 na 25.
Si lazima uwe mkimbiaji au uwe mwanamichezo ili ufahamu manufaa ya mazoezi.
Kufanya mazoezi fulani ni bora kuliko kutofanya chochote, watafiti kutoka Chuo Kikuu cha Cambridge wameeleza.
Wakati huu wa mapumziko ya mwisho, unapokuwa nyumbani kuna mazoezi mepesi ambayo mtu anaweza kuyafanya na kuyafurahia vilevile kufurahia wakati huu wa mapumziko.
Timu ya Idara ya huduma za afya Uingereza ilitazama tafiti zilizopita kuhusu faida za kuushughulisha mwili na kuhitimisha kuwa hata kufanya nusu ya kiasi kilichoshauriwa kunaweza kuzuia kesi moja kati ya 20 za maradhi ya moyo na karibu moja kati ya kesi 30 za saratani.

Chanzo cha picha, Getty Images
Kulingana na takwimu za Shirika la Afya Ulimwenguni, ukosefu wa mazoezi ya mwili huchangia vifo milioni 3.2 kila mwaka.
Honey Fine, mkufunzi binafsi na mwalimu wa kampuni ya kimataifa ya mazoezi ya mwili ya Barry's, anasisitiza matatizo yanayotokana na kukaa chini sana bila kufanya mazoezi.
""Inaweza kupunguza kasi ya metaboliki yako na kuathiri ukuaji wa misuli na nguvu, ambayo inaweza kusababisha maumivu,"" anaiambia BBC.
""Kukaa chini kwa muda mrefu kunaweza pia kusababisha aina zote za matatizo ya mgongo, tunapata hii sana kwa watu wenye kazi za ofisi, kwamba migongo yao huwekwa mara kwa mara katika hali ya mkazo ambayo husababisha matatizo mengi zaidi baadaye katika maisha.""
""Kazi kama vile kusimama, kubeba, kuosha sakafu, kuzungukazunguka, kutembea kwa miguu wakati unazungumza kwenye simu ni mambo madogo madogo ambayo hutufanya tuwe watendaji zaidi ambayo hutusaidia kuchoma kalori kwa ufanisi zaidi,"" alisema.
Chanzo cha picha, Getty Images
Kuna njia nyingine za mazoezi nyumbani ya kufurahisha kama kuruka kamba unaweza kuweka muziki na densi. Kwa dakika 15.
Si tu yanafanya kazi kwenye moyo wako tu, lakini pia yataweka tabasamu kwenye uso wako.
Haijalishi umri wako, hupunguza maumivu ya viungo na kuzuia jeraha, huongeza nguvu. Mazoezi haya husaidia kupunguza hatari ya kuanguka, na kuimarisha misuli.
Chanzo cha picha, Getty Images
Yoga ni aina ya zamani ya mazoezi ambayo inazingatia nguvu na kuwezesha kupumua ili kuimarisha ustawi wa kimwili na kiakili.
Yoga ni zoezi la kuimarisha misuli na miongozo inasema tunapaswa kufanya kwa siku mbili au zaidi kwa wiki, kila wiki, zoezi ambalo unaweza kulifanya nyumbani kipindi hiki cha mapumziko.
Chanzo cha picha, Getty Images
Dkt. Richard Ferguson, msomi, mhadhiri na mtafiti katika Fiziolojia ya Mazoezi katika Chuo Kikuu cha Loughborough, yeye pia ni mwendesha baiskeli mahiri.
Anashauri kuwa watu wanaweza kufanya zoezi jepesi la kuendesha baiskeli.
""Kwa sababu kuendesha baiskeli husaidia kurefusha maisha ya afya. Kama vile shughuli yoyote ya mchezo, hukuruhusu kuishi na afya njema kwa muda mrefu zaidi. Unaimarika zaidi, moyo wako unakuwa na nguvu na jinsi unavyosimamia lishe yako inakuwa bora.""
Wataalamu wanashauri kujaribu kutembea kwenda kwenye maduka badala ya kutumia gari, au kucheza na watoto au wajukuu zako.
Wakati huu wa mapumziko, kuwa na shughuli za kukufurahisha katika utaratibu wako wa kila wiki ndiyo njia bora ya kuongeza kiwango cha mazoezi ya mwili unayofanya, wanasema.
Uchambuzi katika Jarida la Uingereza la Sports  uliangalia utafiti uliochapishwa hapo awali juu ya faida za mazoezi katika karibu tafiti 100 kubwa na karibu nakala 200 zilizopitiwa ili kupata muhtasari wa ushahidi.
Waligundua kwamba ikiwa kila mtu atatenga angalau dakika 150 za mazoezi kwa wiki, basi karibu kifo kimoja kati ya sita cha mapema kingezuiwa.
Watafiti wanasema kujijengea tabia ya kufanya mazoezi ndio jambo linalohitajika.
Imehaririwa na Yusuf Jumah"
Kuna hatari gani za kuzuia kupiga chafya? - bbc news swahili,"Chanzo cha picha, MAYANK MAKHIJA/NURPHOTO VIA GETTY IMAGES
Mwanaume mmoja nchini Uingereza alipata majeraha ya koo baada ya kuzuia kupiga chafya. Madaktari wameonya kuzuia kupiga chafya kunaweza kuwa na athari.
Mwanaume huyo mwenye umri wa miaka 30 alilazwa katika Hospitali ya Ninewells huko Dundee, Uingereza, akiwa na maumivu makali ya shingo. Alipopiga chafya, alifunika pua na mdomo kwa mikono yake.
Kwa kuzuia chafya hiyo, koo lake lilikuwa na upana wa milimita 2. Ilibainika kupitia uchunguzi na kuonekana jera alilokuwa nalo.
Madaktari katika Chuo Kikuu cha Dundee wanasema kufunika mdomo na pua wakati mtu anapiga chafya huongeza kanieneo kwenye njia ya juu ya hewa kwa mara 20.
Chanzo cha picha, BMJ
Madaktari wanasema kuna hatari ya sikio kupasuka kutokana kani kuwa kubwa. Pia, maambukizi ya mishipa ya damu yanaweza kutokea. Madaktari vilevile wanaonya mifupa ya kifua inaweza kuvunjika au majeraha mengine makubwa yanaweza kutokea.
Katika uchunguzi wa mtu aliyepata majeraha, madaktari wanasema sauti ilikuwa ikitoka kooni na mtu huyo alishindwa kuizuia. Wakati wa kupiga chafya, mtu huyo alikuwa akiendesha gari akiwa amejifunga mkanda kwa mujibu wa madaktari.
Tukio sawa na hilo lilitokea 2018 huko Uingereza. Mwanaume mmoja huko Leicester alipata majera ya koo baada ya kuzuia chafya. Alipata maumivu makali kwenye koo lake, kiasi cha kushindwa kuongea na kumeza chakula.
Matokeo yake, madaktari walimlisha kupitia bomba kwa siku saba.
Chanzo cha picha, GETTY IMAGES
Madaktari wanasema mwanaume huyo hakuhitaji kufanyiwa upasuaji wowote na aliwekwa chini ya uangalizi katika hospitali hiyo kwa muda. Alipewa dawa za kutuliza maumivu na kuruhusiwa kutoka hospitalini.
Madaktari walishauri apumzike vya kutosha na asifanye kazi nyingi kwa muda wa wiki mbili. Wiki tano baadaye, madaktari walibaini jeraha alilopata lilikuwa limepona kabisa.
Makala ya Dtk. Rastes Misirovs katika jarida la matibabu inasema, ''kupiga chafya ni utaratibu wa asili na ni mchakato wa ulinzi wa mwili wa binadamu.''
Anaeleza kupiga chafya huzuia kitu chochote chenye muwasho kuingia mwilini kupitia puani, na hivyo mtu hapaswi kamwe kuacha kupiga chafya.
""Wakati wa kupiga chafya, maambukizi yanayowasha kama vile virusi hutolewa kutoka puani pamoja na mate na kamasi. Tunapaswa kufunika pua zetu kwa mikono yetu ili kuzuia virusi kuenea kwa wale walio karibu nasi lakini tusizuie kupiga chafya,"" anasema.
Kuacha kupiga chafya kunaweza kusababisha majera ya koo. Ingawa madaktari wanasema matukio kama hayo ni nadra, lakini wakati mwingine yanaweza kuwa hatari.
Chanzo cha picha, GETTY IMAGES
Madaktari wanasema kupiga chafya hanasababishwi na vijidudu, virusi au vumbi. Wakati mwingine hata mionzi yenye nguvu ya jua inaweza kusababisha kupiga chafya.
Uchunguzi kwa watu zaidi ya 1,000, wa watafiti wa nchini Ujerumani uliripoti kuwa miale mikali au mwanga mkali wa jua husababisha kupiga chafya.
Wataalamu wengine wanaamini sababu ya kupiga chafya inaweza kuwa ya urithi. Watu huripoti kupiga chafya baada ya kula chakula kingi.
Chafya ya mtu inaweza kufikia mita nane au futi 26.
Utafiti uliofanywa na Lydia Boroiba katika Taasisi ya Teknolojia ya Massachusetts uligundua chembechembe zinazotolewa kutoka puani wakati wa kupiga chafya zinaweza kuelea hewani kwa dakika kadhaa.
Imetafsiriwa na Rashid Abdallah na kuhaririwa na Dinah Gahamanyi"
Jinsi ya kukabiliana na upweke - bbc news swahili,"Chanzo cha picha, Getty Images
Takwimu zinatuambia kuwa vijana na wanawake ndio wanao uwezekano mkubwa wa kusema kuwa wana upweke - huku takriban mara mbili ya vijana wenye umri wa miaka 16-29 wakikubali kujisikia wapweke ikilinganishwa na wale wenye umri wa miaka 70 na zaidi.
Ikiwa uko peke yako, hauko na watu: .'Peke yako' ni kivumishi.
Upweke ni kivumishi. Ina maana 'una huzuni kwa sababu hauko pamoja na watu wengine'. Inaelezea jinsi mtu anavyohisi.
Unaweza kujisikia furaha ukiwa peke yako, lakini ukiwa mpweke, huna furaha.
Chanzo cha picha, Getty Images
""Upweke"" ni mnyama tofauti sana, ambapo mtu anahisi kutengwa na anatamani mawasiliano zaidi ya kijamii.
Utafiti umeonyesha kwamba hata watu wapweke wanapopata fursa ya kujumuika, hisia hizo hupotosha mtazamo wao wa kile kinachoendelea. Kwa kushangaza, hii inamaanisha kuwa ingawa inaongeza hamu yao ya kuwasiliana na watu wengine, pia inadhoofisha uwezo wao wa kutangamana  na wengine kama kawaida.
Chanzo cha picha, Getty Images
Francesca Specter, mtangazaji wa podikasti na mwandishi wa 'Alonement' na Claudia Hammond, mtangazaji wa kipindi cha  BBC Radio 4' 'All in the Mind' anashiriki vidokezo kadhaa vya kukabiliana na upweke baada ya kufanya uchunguzi mkubwa zaidi ulimwenguni kuhusu upweke, Jaribio la Upweke la BBC, mnamo 2018.
1.Wasiliana - usiogope kuzungumza juu yake
""Nilijitengenezea sheria hii ikiwa nilihisi kuwa uzoefu wowote ulikuwa wa kutengwa, ikiwa hiyo ilikuwa mfululizo wa mikutano mibaya na wapenzi watarajiwa  au ikiwa ni wiki ambayo nilihisi nikiingia kwenye shimo na bila kupata maoni mengi, ningezungumza na  mtu ambaye anaweza kuelewa,” anasema Francesca.
Claudia anasema kwamba hata ukizungumza tu na mtu usiyemjua dukani au unapopanda basi, kuwasiliana na wengine kunaweza kuwa na manufaa.
""Ingawa hii haitasababisha urafiki wa kina, inaanza kuunda tena uhusiano huo na watu wengine na kukukumbusha kuwa sote tuko pamoja.""
2. Ondoa mawazo yako - jaribu kufurahia wakati ambao uko peke yako
""Tafuta kitu ambacho kinakuvutia sana. Kwa sababu ikiwa upweke huo ni wa muda mfupi, ambao wakati mwingine unaweza kuwa, basi kujihusisha sana na kitu katika kampuni yako na kuwa na furaha katika upweke wako kwa muda kunaweza kusaidia,"" Claudia alisema.
""Ninapokuwa katika hali hiyo na najua ni hisia zisizo na maana, nikifikiria: 'Hakuna mtu ambaye angeweza kuhusiana na hili', jambo langu la  kwanza ni kitu kama uandishi wa habari"", anasema Francesca. ""Ni muhimu sana kwangu kama mwandishi. Lakini watu wana njia tofauti za kuonesha hilo.
3. Jaribu kusitawisha urafiki  na aina tofauti ya watu
""Angalia ni ladha gani ya upweke unayohisi"", anasema Francesca. “Je, unajihisi mpweke katika jamii yako? Je, unahisi upweke katika hatua ya maisha yako? Je, wewe ndiye rafiki pekee katika kikundi chako cha urafiki? Je, wewe tu ndiye unakuwa mzazi?
“Baadhi ya watu hunufaika kwa kuwa na makundi mapana ya urafiki. Inaweza kuwa vigumu zaidi kuhisi kwamba unaeleweka ndani ya kikundi chako cha marafiki katika nyakati tofauti za maisha yako. Labda suluhisho ni kuhakikisha kuwa una watu wa kukusaidia katika kila hatua ya maisha.
4. Badilisha mawazo yako - jaribu kuwa chanya zaidi
""Kuna ushahidi mzuri kwamba mawazo ya watu yanakuwa mabaya zaidi huku wakijihisi wapweke"", anasema Claudia. ""Kwa hivyo, unaweza kutafsiri ishara kutoka kwa watu wengine vibaya zaidi. Chukua hatua katika kufikiria kwako kukumbuka kutafuta wema kwa kila mtu unayekutana naye na kumbuka kuwa watu wengi ni wazuri.
""Ikiwa unaweza kupata wakati ambapo unaweza kujisikia  una furaha zaidi na hali yako  mwenyewe, basi hatua inayofuata inaweza  kuwa na baadhi ya mazungumzo haya. Kisha unaweza kutambua kwamba sisi sote tuko katika ulimwengu huu na  hali huwa  ngumu kwetu sote nyakati fulani.”
5. Jioneshe Ukarimu
""Ni kawaida sana, haswa katika mabadiliko, kujisikia upweke - ikiwa watu wamehamia mahali pengine  au ulikuwa na mtoto au umestaafu, au mtu amekufa tu"", anasema Claudia.
""Jifanyie fadhili kwa kutojipiga kwa kujisikia vibaya kujisikia upweke. Usifikirie: ‘Loo, naweza kwenda kujivinjari kesho, nitafanya mambo haya yote na kisha yote yatakuwa sawa’, kisha ujipige zaidi ikiwa sivyo. Unahitaji kuichukua hatua kwa hatua na kuwa mkarimu kwako unapoifanya.""
Imetafsiriwa na Yusuf Jumah"
Merthyr tydfil: ufahamu mji ambao ulifungua njia ya kugunduliwa kwa viagra - bbc news swahili,"Chanzo cha picha, Getty Images
Na Peter Shuttleworth
BBC News
Pele huenda ndiye aliyekuwa balozi wa Viagra - na Papa aliibariki - lakini kama haingekuwa  kwa mji wa viwanda wa Wales kusini, huenda hatungejua  kuhusu Viagra.
Wanaume kutoka Merthyr Tydfil, ikiwa ni pamoja na wafanyakazi wa zamani wa viwanda vya chuma waliokuwa wakihitaji pesa wakati wa kuzorota kwa viwanda katika mji huo, walienda kwenye kituo cha utafiti cha eneo hilo kujitolea ili kutumiwa kwa majaribio ya  matibabu.
Hawakujua kesi ambayo walikuwa wakikubali kushiriki ilisaidia kubadilisha ulimwengu.
Kwa sababu haikuwa hadi miaka 30 baadaye ambapo baadhi yao waligundua iliweka misingi ya dawa hiyo ambayo tangu wakati huo imesaidia mamilioni ya wanaume wenye shida ya nguvu ya kiume.
Mwanzoni mwa miaka ya 1990, kampuni ya madawa ya Pfizer ilikuwa ikijaribu kiungo kiitwacho Sildenafil UK-92,480 katika jitihada za kutibu shinikizo la damu na angina.
Ilipata kandarasi ya masomo ya matibabu kutoka kwa nyumba ya utafiti huko Merthyr Tydfil na kuajiri vijana wa eneo hilo kuijaribu.
Idris Price alikuwa mmoja wa wanaume waliojiandikisha kufanya majaribio ya dawa hiyo mpya mwaka 1992.
Wakati huo alikuwa akienda kutoka kazi hadi kazi akiwa ameachishwa kazi katika utengenezaji wa chuma wa ndani.
""Kama ningekuwa na uhaba wa pesa, ningeshuka mahali hapa panapoitwa Simbec,"" Idris alisema.
Chanzo cha picha, BBC / TWO RIVERS MEDIA
Tuliuza  ni tafiti gani angeweza kufanya ili kupewa  pesa taslimu, akiongeza: ""Hatukuambiwa chochote kuhusu dawa hiyo mbali na daktari kusema tembe hiyo ni ya ugonjwa wa angina na inaweza kuwa na athari.
""Wavulana wengi walikuwa na wasiwasi kuhusu kitakachotokea.""
Wafanyakazi wa kujitolea, wote ni vijana, walilipwa kuchukua kidonge cha UK-92,480 mara tatu kwa siku kwa siku 10 mfululizo.
""Mwishoni mwa miaka ya 1980 na mwanzoni mwa miaka ya 90, ilikuwa nyakati ngumu sana kwetu na ungejaribu kupata pesa zozote ambazo ungeweza kupata,"" Idris aliiambia filamu ya BBC Keeping It Up .
""Pesa za kesi hiyo zilikuwa muhimu sana kwa familia yangu kwani hatukuwa na chochote siku hizo.
""Ilituruhusu kupata chakula cha ziada na badala ya kuwa na mifuko miwili ya makaa ya mawe kwa ajili ya moto, tulikuwa na mifuko mitano. Kwa hakika ilikuwa ni pesa rahisi ambayo ilikuja kutusaidia.""
Lakini jaribio lilipokamilika, athari zisizotarajiwa kutoka kwa dawa hiyo zilithibitisha.
""Waliojitolea walianza kujitokeza na kusema 'ni aibu kidogo, lakini nimeona ninapata kusimama uume zaidi kuliko kawaida - na ni  ngumu zaidi kuliko kawaida',"" alisema Dk Pete Ellis, kiongozi wa zamani wa ugunduzi na maendeleo wa Pfzier. .
Uchunguzi wa bahati katika Merthyr Tydfil uliona Pfizer ikiweka ufadhili pamoja ili kuzindua utafiti .
Chanzo cha picha, GETTY IMAGES
Wagonjwa walio na matatizo ya nguvu za kiume walijaribiwa katika Hospitali ya Bristol's Southmead, kabla ya majaribio mengine ya kimatibabu mwaka uliofuata mwaka wa 1994 huko Swansea.
Kliniki katika Hospitali ya Morriston ya Swansea ndiyo iliyokuwa wigo mpana zaidi kwani ilijumuisha wanaume wenye ugonjwa wa kisukari na ugonjwa wa moyo, ambapo madhara yanaweza kujumuisha matatizo ya nguvu za kiume.
""Pfizer ilisema ilibidi wawe wanaume wanaoshiriki mapenzi na wanawake tu na  katika uhusiano thabiti,"" alikumbuka kiongozi wa majaribio na mshauri wa endocrinology David Price.
""Wote walikuwa wavulana wa kawaida, wote walikuwa katika ndoa na walikuwa wanaume wa kawaida wa Swansea. Kesi hiyo ilijumuisha kuwaonyesha wanaume hao video za ngono.""
Chanzo cha picha, BBC / TWO RIVERS MEDIA
Kifaa kiliwekwa kwenye uume wa wanaume ili kufuatilia athari za dawa na madaktari waliwahakikishia wanaume kwamba hawatavurugwa shughuli zao za kawaida.
Matokeo ya jaribio la Swansea, kama utafiti wa Bristol, yalikuwa chanya.
Pfizer iligundua haraka kuwa walikuwa na dawa inayoweza kubadilisha mambo.
Kwa kweli matokeo yalikuwa mazuri sana, wanaume kadhaa walikataa kurejesha vidonge vyao visivyotumiwa.
Timu ya uuzaji ya Pfizer kisha ilianza kuelekeza nguvu juu ya jinsi ya kuwasilisha ujumbe wao wa kidonge hiki kipya huku wataalam wakitafakari kama kingeonekana na umma kama cha  ""kipekee sana au janga"".
Kampuni hiyo ilikuwa na wasiwasi juu ya kuzindua kile kinachoweza kuelezewa kama dawa ya ngono katika kile walichofikiria kuwa ulimwengu wa kihafidhina - kwa hivyo walitumia maoni kutoka kwa wanaume kwenye majaribio kama ujumbe wao wa uuzaji.
""Wazo moja kutoka kwa utafiti lilikuwa jinsi kutokuwa na uwezo kunavyoathiri sana hisia ya mtu binafsi, lingine ni jinsi hii ilivyoathiri mahusiano,"" alisema meneja mkuu wa zamani wa masoko wa Pfizer Jennifer Doebler,
""Niliguswa sana na kile wanaume walikuwa wanasema na jinsi hii inavyoumiza uhusiano na jinsi ilivyokuwa muhimu kwao.""
Ili kuongeza ujumbe wao wa mauzo na uhuiano mwema  kwamba tiba yao ya kutokuwa na uwezo inaweza kurekebisha uhusiano unaotatizika, Pfizer ilipata baraka za kidini kutoka Vatican kwa kusema Viagra inaweza kusaidia taasisi ya ndoa na kuimarisha maadili ya familia.
Viagra iligonga rafu nchini Marekani na Uingereza mwaka wa 1998 kama matibabu ya kwanza ya kumeza yaliyoidhinishwa kwa upungufu wa nguvu za kiume katika moto mkali wa utangazaji na kwa haraka ikawa dawa inayouzwa kwa kasi zaidi katika historia na mauzo ya kila mwaka yalifikia kilele katika mwaka wa 2008 ya karibu $ 2bn.
Lakini Idris, bila kujali madhara ambayo wafanyakazi wenzake wa kujitolea waliripoti yalisaidia kuunda Viagra, hakufahamu jukumu la Merthyr katika hadithi ya Viagra hadi watafiti kutoka BKeeping It Up walipomwambia mapema mwaka huu.
Chanzo cha picha, BBC / QUAY STREET PRODUCTIONS / TOM JACKSON
Hadithi ya asili ya Viagra kusini mwa Wales imefanywa kuwa tamthilia ya kwa jina  Men Up , ambayo inajivunia  Doctor Who na It's A Sin's Russell T Davies kama mtayarishaji mkuu, na itatangazwa kwenye BBC One wakati wa Krismasi.
""Nilishangaa nilipogundua,"" Idris alisema.
""Viagra ni jambo kubwa sasa... Nina furaha ilipatikana katika Merthyr Tydfil.""
Mwanzilishi mwenza wa Viagra, Dk David Brown alisema ikiwa haikuwa kwa wanaume wa Wales kusini, Viagrahuenda haingekuwepo
""Waliweka historia,"" alisema.
""Labda walikuwa na hamu ya kupata mapato kidogo lakini wamefanya tofauti kubwa kwa maisha ya watu wengi na wanapaswa kujisikia vizuri kuhusu hilo.""
Chanzo cha picha, BBC / TWO RIVERS MEDIA
NHS inasema ukosefu wa nguvu za kiume au tatizo la kukosa nguvu za kiume ""ni jambo la kawaida sana, hasa kwa wanaume wenye umri wa zaidi ya miaka 40"" na baadhi ya makadirio ya utafiti yanaweza kuathiri takriban nusu ya wanaume wote kati ya umri wa miaka 40 na 70 - hivyo zaidi ya wanaume milioni nne nchini Uingereza.
Tafiti zingine zinaonyesha kuwa kufikia 2025, wanaume milioni 322 kote ulimwenguni wanaweza kuathiriwa na shida hii - zaidi ya mara mbili ya wastani wa milioni 152 mnamo 1995.
Imetafsiriwa na Yusuf Jumah"
Afya: kimeta ni nini na ni ugonjwa wa kutisha kiasi gani? - bbc news swahili,"Chanzo cha picha, Reuters
Shirika la Afya Duniani (WHO) limeripoti Jumatatu kuwa nchi tano za Afrika Mashariki na Kusini zinakabiliwa na milipuko ya ugonjwa wa bakteria wa kimeta (anthrax).
Zaidi ya visa 1,100 vya maambukizi, visa 37 vilivyothibitishwa na vifo 20 vimerekodiwa katika miezi ya hivi karibuni nchini Kenya, Malawi, Uganda, Zambia na Zimbabwe.
WHO linasema kuwa ugonjwa huo unaenea katika nchi hizo, na milipuko ya msimu inatokea kila mwaka.
Kati ya nchi hizo tano, Zambia imeshuhudia mlipuko mkubwa zaidi wa ugonjwa huo, huku majimbo tisa kati ya 10 yakiathirika. Kufikia Novemba 20, Zambia ilikuwa imeripoti watu 684 walioshukiwa kupatwa na bakteria wa kimeta , 25 walithibitishwa kuambukizwa na  kulikuwa na vifo vinne vilivyotokana na ugonjwa huo , WHO imesema.
Chanzo cha picha, Getty Images
Ugonjwa huo hupata jina lake kutoka anthrakis, neno la Kigiriki linalomaanisha makaa ya mawe, kwa sababu ugonjwa huo unaweza  kusababisha ngozi kuwa na vidonda vyeusi.
Kimeta huwaathiri wanyama wa mifugo, lakini binadamu pia wanaweza kuambukizwa wakati wanapokutana moja kwa moja na wanyama walioambukizwa au hutumia bidhaa za wanyama walio bakteria
Husababishwa na   Bacillus anthracis na kwa kiasi kikubwa huishi kama seli zinazohusika na uzazi za mimea (spores) ambazo hujificha kwenye udongo kwa miaka na  hubadilika na kuwa hatari  kwa mnyama zinapoingia kwenye mwili wa mnyama kupitia jeraha.
Ugonjwa wa kimeta unaweza kujitokeza kwa bnjia mojawapo kati ya hizi tatu  linasema  WHO:
Unaweza pia kutazama:
Watu wanaougua ugonjwa huu wanahitaji kulazwa hospitalini. Watu wanaobainika kuwa wana uwezekano wa  kupata maambukizi ya ugonjwa huu wanaweza kupewa matibabu ya prophylactic. Kimeta hutibiwa vyema na dawa za  antibiotiki hasa Penisilini, lakini matibabu yanahitaji kuanza mara baada ya maambukizi.
Bila matibabu, hadi 20% ya watu wenye kimeta cha  ngozi hufariki, kulingana na  Kituo cha Kudhibiti na Kuzuia Magonjwa (CDC) nchini Marekani. Hata hivyo, kwa matibabu sahihi, karibu wagonjwa wote wenye kimeta hicho hupona.
Kimetacha  utumbo – ambacho humpata mtu anapokula nyama mbichi au isiyopikwa - mara nyingi ni kibaya. Bila matibabu, zaidi ya nusu ya wagonjwa walio na aina hii ya ugonjwa hufariki.
Hata hivyo, kwa matibabu sahihi, asilimia 60 ya wagonjwa  huweza kuhusurika inasema CDC.
Kimeta kinachoambukizwa kwa njia ya hewa au Inhalation anthrax  hukuliwa kuwa aina mbaya zaidi ya ugonjwa, ambayo husababishwa na kuvuta hewa yenye seli za mimea zinazohusika na uzazi ( spores) . Bila matibabu, karibu kila wakati ni mbaya, lakini iwapo matibabu yatatolewa kwa    haraka , karibu 55% ya wagonjwa hunusurika, CDC inasema.
Chanzo cha picha, AFP
Inawezekana kugeuza kimeta  kuwa silaha kama kimeta cha spores(spores anthrax) hupatikana kwa urahisi katika mazingira asilia,  kinaweza kuzalishwa katika maabara, na kinaweza kudumu kwa muda mrefu katika mazingira ya kawaida, inasema CDC.
Kinahitaji  tu upatikanaji wa vifaa vya kisasa vya teknolojia ya kibaiolojia  na chanzo cha asili cha bakteria ya kimeta kuanza mchakato wa kulima.
Kimeta kinaweza kusambazwa  bila mtu yeyote kujua. Seli za kometa ambazo  haziwezi kuonekana kwa macho zinaweza kuwekwa katika  poda, dawa, chakula na maji, na ni vigumu kuziona, kunusa au kuonja.
Katika shambulio la mwaka 2001, kimeta kilitumwa  kwa wanasiasa wa Marekani na ofisi za vyombo vya habari siku chache baada ya mashambulizi ya Septemba 11.
Imetafsiriwa na Dinah Gahamanyi na kuhaririwa na Lizzy Masinga"
Jinsi afya ya kinywa chako inavyoweza kuwa kiashirio cha kinachotokea mwilini mwako - bbc news swahili,"Chanzo cha picha, Getty Images
Unapokwenda kwa daktari wa meno, huwa unafikiria tu kuhusu kutunza meno yako, ukikisahau kabisa kinywa chako.
Lakini unaweza kukosa taarifa muhimu ukifanya hivyo: afya ya kinywa chako inaweza kuwa kiashirio rahisi na sahihi cha kile kinachotokea katika mwili wako wote.
Zaidi ya hayo, kudumisha afya nzuri ya kinywa ni muhimu linapokuja suala la kuweka mwili wako katika hali bora.
""Kuna baadhi ya matangazo"" nchini Uingereza, alisema Profesa Nikos Donos, mkurugenzi wa utafiti katika Taasisi ya Madaktari wa Meno katika Chuo Kikuu cha Queen Mary cha London wakati wa jopo la kwenye makala ya The Evidence ya BBC, ""ambapo wanauliza: 'Je! unaweza kulipuuza jicho linalotoka damu?Kwa nini unapuuza fizi wakati linapotoa damu?'
""Na bado, kuna watu ambao wanapitia maisha na ugonjwa mbaya wa fizi na wanaamini kuwa ni kawaida.""

Kuna ushahidi wa kutosha unaohusisha hasa ugonjwa wa fizi au periodontitis  na ugonjwa wa kisukari na ugonjwa wa moyo, na kuna tafiti zaidi na zaidi zinazothibitisha kwamba afya bora ya kinywa inaweza kuwa mojawapo ya vita vinavyopuuzwa zaidi katika mapambano dhidi ya magonjwa haya.
""Tunapozungumza kuhusu uhusiano kati ya magonjwa sugu tofauti na sehemu nyingine za mwili na kinywa, tunaona kuwa kuna kuenea kwa ugonjwa wa fizi,"" Donos alielezea.
""Na tunaona kwamba ugonjwa wa fizi ni ugonjwa wa sita unaojulikana zaidi kwa wanadamu, unaopatikana kwa karibu kwa watu bilioni 1.1, 11.2% ya idadi ya watu.""
Kliniki ya Mayo nchini Marekani inafafanua ugonjwa wa fizi, au periodontitis, kama ""maambukizi makubwa ya ufizi ambayo huathiri tishu laini zinazozunguka meno.
Bila matibabu, periodontitis inaweza kuharibu mfupa unaoshikilia meno yako."" na kuyafanya kulegea au kuanguka.
Miongoni mwa dalili zinazowezekana ni ufizi unaovuja damu, uwekundu au maumivu au harufu mbaya inayoendelea kutoka.
Lakini zaidi ya uharibifu unaoweza kusababisha kinywa chako, kuna ushahidi wa kutosha unaounganisha ugonjwa wa fizi na kisukari cha aina ya 2.
""Kwa kweli, kwa sasa tunazungumzia uhusiano wa pande mbili,"" Donos alisema, ""ambayo ina maana kwamba wagonjwa wa periodontal wako katika hatari kubwa ya kupata ugonjwa wa kisukari na wagonjwa wa kisukari pia watakuwa na ugonjwa wa periodontal.""
Uhusiano huo ni wa karibu kiasi kwamba kuna tafiti zinazothibitisha kwamba huduma nzuri ya kinywa kwa watu wenye kisukari cha aina ya 2 inaweza kusaidia kudhibiti ugonjwa huo kwa ujumla, kwa njia rahisi na bila madhara makubwa.
""Utafiti tuliofanya miaka michache iliyopita ulionesha kuwa ikiwa unatibu ugonjwa wa periodontal kwa kawaida bila uingiliaji wa upasuaji kunakuwa na udhibiti bora wa kimetaboliki kwa wagonjwa hawa, uboreshaji mkubwa ambao ulidumishwa kwa karibu miezi 12,"" Donos alisema.
Pia aliyeshiriki katika jopo la BBC alikuwa Dk. Graham Lloyd Jones, mtaalamu wa radiolojia katika Hospitali ya Salisbury nchini Uingereza, ambaye alihakikisha kwamba uhusiano kati ya kinywa na kisukari ""una maana.""
""Lazima tuone kinywa kama kiungo cha kinga ya mwili : ikiwa umeathiriwa, kutakuwa na michakato ya uchochezi, ikiwa ni pamoja na pathogens, bakteria ambao kwa kawaida huishi kwenye kinywa lakini hupita kwenye sehemu nyingine za mwili ambazo zinahusika katika maendeleo na kutokea kwa mengi ya magonjwa haya,” daktari alionya.
Chanzo cha picha, Getty Images
Aina ya 2 ya kisukari sio ugonjwa pekee unaohusiana na ugonjwa wa fizi: kwa sababu bakteria wasiodhibitiwa wa periodontitis husafiri kupitia mwili kupitia mfumo wa damu, wanaweza kuishia kuathiri moyo.
""Sehemu hizi za uchochezi ambazo zipo katika mwili kutokana na ugonjwa wa periodontitis na ambazo hufika kwenye damu,"" Donos alisema, ""zinaweza kuunda 'utando' ambao unaweza kusababisha kuganda kwa damu ambayo inaweza kuwa na matokeo kwa wagonjwa kuanzia matatizo ya moyo wa ischemic hadi mashambulizi ya moyo.""
Kesi ya maambukizi ambayo yanaweza kusababisha kifo na ambayo hutokea wakati ulinzi wa kinywa ni mdogo, kutokana na ugonjwa wa kinga au matumizi ya madawa ya kulevya.
""Kwa bahati nzuri ni ugonjwa adimu,"" anaeleza Dk Lloyd-Jones, ""lakini ni ugonjwa wa kuambukiza ambapo baadhi ya viumbe katika kinywa hutoka nje ya udhibiti na kuathiri tishu za ndani ya moyo.""
""Ni dhahiri kwamba njia hii ya anatomiki ya kinywa, yenye vimelea vya magonjwa ambayo huenda kwenye mwili wote, ni kitu halisi.
Baada ya muda, ziada hii ya bakteria ambayo huvuka kizuizi cha kimwili cha kinywa chetu hufikia mwili wote kupitia kijito cha damu, ambayo inaweza kusababisha magonjwa.
Chanzo cha picha, Getty Images
Ingawa ushahidi sio thabiti kama katika kesi zilizopita, kuna watafiti wengine ambao wanaanza kufichua nini kinaweza kuwa uhusiano kati ya bakteria hawa na kupungua kwa hali ya utambuzi katika uzee.
Mmoja wao ni Dk Vivan Shaw, kutoka Chuo Kikuu cha Cambridge, ambaye alithibitisha katika utafiti wake amegundua kuwa watu wanaofikia uzee na meno 21 au zaidi wana kuzorota kwa utambuzi kuliko wale ambao wana meno machache.
""Ingawa ushahidi ni wa hivi karibuni, tunaweza kusema kwamba ikiwa una aina fulani ya uharibifu wa utambuzi na kupoteza ustadi, uwezo wako wa kusafisha meno au kunyoosha meno yako unaweza kuathirika,"" Shaw anasema.
""Pia inahusiana na suala la lishe: ikiwa una meno machache, hakika utakuwa na lishe mbaya zaidi, ambayo husababisha hali kuzorota zaidi.""
Lloyd-Jones, kwa upande wake, alizungumzia kiungo cha moja kwa moja: ""Kuna viumbe maalumu ambavyo vimehusishwa na maendeleo na kuongezeka kwa ugonjwa wa fizi.""
''Kiumbe mahususi, kinachojulikana kama gingivalis, ni kiumbe kinachovutia sana. Imefunikwa na neurotoxins, ambayo huua seli. Lakini kiumbe hicho hakibaki tu mdomoni, huacha ufizi wetu uliovimba na kusafiri mwilini, na hupatikana katika ubongo na ugiligili wa ubongo wa watu walio na ugonjwa wa kupoteza kumbukumbu.
Kwa Profesa Donos, mahusiano haya kati ya kinywa na mifumo tofauti ya mwili yanaonesha tu umuhimu wa kuzuia ugonjwa wa periodontal.
Chanzo cha picha, Getty Images
""Magonjwa yote ya kinywa yanazuilika na kwa kiasi fulani, yanatibika - isipokuwa saratani, ambayo ni hadithi tofauti kabisa,"" Donos alisema wakati wa jopo.
Kwa mtaalamu, ni muhimu kwamba watu wanaweza kufikia mfumo mzuri wa afya ya kinywa, na kwamba watu wawe na daktari wa meno wanayemwamini ambaye ana uwezo wa kuzingatia kinga.
""Hiyo ndiyo njia ya kusonga mbele. Na pia unganisha udaktari wa meno na dawa kwa ukaribu zaidi, ili tunapomtembelea daktari wetu, daktari wetu wa meno, wasiangalie meno yetu au ini letu tu, bali waone mwili kama mfumo; na kuoanisha dalili.""
Mfano mahususi ambapo mchanganyiko huu wa utaalamu unaweza kufanya kazi ni katika utunzaji wa ujauzito: Dk. Shaw alisema kutokana na mabadiliko ya homoni yanayotokea wakati wa ujauzito, bakteria hao wa kinywani wanaweza kupata nguvu na kuwaweka kinamama na mama na watoto katika hatari.
""Tuna wasiwasi sana kwa sababu huongeza hatari ya kuzaliwa kabla ya wakati na kuzaliwa kwa uzito wa chini, ndiyo maana ni hatua muhimu kuzungumza na mama na kuwapa huduma ya kutosha.""
Kwa Lloyd-Jones, sehemu muhimu zaidi ni kubadili jinsi tunavyofikiri kuhusu vinywa vyetu: “ Ni lazima tufikirie wazo hilo la kinywa chetu kuwa kizuizi cha kinga ambacho huhitaji utunzaji . Tunza vijidudu muhimu vinavyoishi kwenye vinywa vyetu na ambavyo vipo kwa ajili ya kutulinda.
Imetafsiriwa na Lizzy Masinga"
Kwa nini kuna watu wengi wanaojiua nchini korea kusini? - bbc news swahili,"Chanzo cha picha, JANG JUN-HA
""Nilipopata mwili wa mdogo wangu ukiwa baridi kama jiwe la kaburi miaka mitatu iliyopita, moyo wangu nilihisi kama moyo wangu umeganda.""
Jang Joon-Ha analia, akisema ni kama roho yangu imepotea kumbuteza nduhu yake aliyekuwa na  umri wa miaka 35 pekee.
Chan aliwasiliana na polisi baada ya mdogo wake kutopokea simu kwa siku kadhaa. Walipovunja mlango wa nyumba yake, Chan alikuta mwili wa kaka yake ukiwa umelala kitandani.
""Nilikuwa naenda kuchukua kozi katika kituo cha kuzuia kujiua na kuwa mwalimu.""
""Nimekuwa nikienda shuleni na kuwaambiawatu kuhusu dalili za  watu wanaofikiria kujiua ni zipi na jinsi ya kuwasaidia. Nimesaidia watu wengine kutoka kwenye tisho la  kifo cha kujiua , lakini sikuwahi kufikiria kama hii ingeweza kutokea kwangu na kifo cha aina hii kumfika kaka yangu.""
Kwa Chan mwenye umri wa miaka 45, si rahisi kuzungumzia  kifo cha  marehemu wa familia  yake katika utamaduni wa Korea, kwani ni suala nyeti sana katika jamii ya Korea Kusini. Hata hivyo, anasaidia kuinua kiwango cha habari kuhusu tatizo hili katika jamii kwa kuzungumza kwa uwazi kuhusu yale aliyoyaona na kujifunza.
Korea Kusini ni maarufu duniani kwa K-Pop na makampuni ya kimataifa kama Samsung. Lakini nyuma ya ustawi huo wa kiteknolojia, watu 36 hufa kila siku. Nchi hii inaongoza duniani kwa viwango vya juu vya visa vya vifo vya kujiua.
Shirika la takwimu la Korea Kusini linaripoti kuwa watu 13,352 walijiua mnamo 2021.
Kujiua ni sababu kuu ya vifo kati ya Wakorea wenye umri wa miaka 10 hadi 39. Kiashiria hiki ni cha juu sana kati ya vijana (43.7%), na wenye umri wa miaka ishirini (56.8%).
Seoul ina vifo 23.6 kwa kila watu 100,000, idadi ambayo ni ya juu kuliko wastani wa Shirika la Ushirikiano wa Kiuchumi na Maendeleo (11.1).
Hivi karibuni serikali ilitangaza mpango wa miaka mitano wa kuzuia tatizo hilo. Lengo ni kupunguza viashiria vya matatizo yanayopelekea kujiua kwa watu kwa asilimia 30.
Kiwango cha juu cha visa vya kujiua nchini Korea Kusini hutokana na  sababu mchanganyiko  za kiuchumi, kijamii na kitamaduni.
Nchi hii ilikuwa na uchumi mkubwa  duniani baada ya kumalizika kwa Vita vya Korea mwaka 1953. Hata hivyo, maendeleo ya haraka ya kiuchumi hayajasababisha kupanuka kwa huduma za umma, na badala yake umeongezeka ukosefu wa usawa.
Chanzo cha picha, NEWS1
Mbali na kiwango kikubwa cha watu wanaojiua  nchini Korea Kusini, pia kuna tatizo la mfumo duni wa ustawi wa jamii,"" anasema Sung-nan Jang, mkuu wa Chuo Kikuu cha Chung-Ang.
""Vifungo vya jadi kati ya wanafamilia na majirani vinavunjika polepole, na kila mtu anaachwa peke yake anapokabiliwa na matatizo katika maisha haya.""
Utamaduni wa jamii unabadilika polepole, lakini juhudi zaidi zinapaswa kufanyika.
""Wakorea Kusini wamezoea kuishi kwa ushindani katika jamii hii yenye ushindani mkubwa, lakini Korea sio nchi ambayo watu wanaweza kukaa na kuzungumza waziwazi juu ya shida zao,"" Yeon Soo Kim, mkurugenzi wa LifeLine Seoseoul, shirika la hisani linalowahimiza  kuacha kujiua.
Chanzo cha picha, ANG JUN-HA
Chan sasa anafanya kazi kama mwanasaikolojia katika kituo cha afya ya akili mjini Seoul, ambapo yeye huzisaidia familia ambazo zina watu waliojiua au zinazokabiliana na hisia za kujiua.
Pia anaongoza kikundi cha usaidizi kwa familia zilizofiwa na wapendwa wao waliojiua. ""Hii ni kazi ngumu. Mara nyingi jamaa huwa wa kwanza kupata mtu aliyejiua. Inakua alama isiyofutika katika nyoyo zao, na watakumbuka na kusimulia hadithi kwa undani.""
Chan anaelewa jinsi ilivyo vigumu kwao kuzungumza kuhusu mada kama hizo.
""Lakini kazi hii ni muhimu, itakuwa rahisi baada ya kusema, kuzungumzia kifo cha wapendwa wao waliojiua,"" anasema.
Kabla ya kujitoa uhai, mdogo wa Chan aliandika barua akiwaomba msamaha wazazi wake kwa kumtelekeza.
Alipozuru kaburi lake mwaka jana, Chan alimwambia kaka yake kwamba ""kila kitu kiko sawa"". “Usijali. Kila kitu kiko sawa kwetu, tunatunzana,” alisema Chan. (KS)"
Shigella: ni ugonjwa gani  na kwa nini unawaambukiza wanajeshi wa israel? - bbc news swahili,"Chanzo cha picha, Getty Images
Madaktari nchini Israel wanasema baadhi ya wanajeshi wa nchi hiyo wanaoshiriki katika mashambulizi ya ardhini huko Gaza wanaugua ugonjwa mbaya wa tumbo uitwao ""shigella"".
Unafikiriwa kuenea kwa sababu ya hali duni ya usafi na chakula kisicho salama katika eneo la vita.
Shigella ni aina ya bakteria. Inapoingia ndani ya mwili, husababisha aina ya ugonjwa wa kuhara unaoitwa ""shigellosis"".
Dalili zake ni:
•  homa
• kuhara damu au kwa muda mrefu
• tumbo kuuma sana
• upungufu wa maji mwilini
Watu ambao wana afya mbaya, au ambao kinga yao imedhoofika kutokana na magonjwa kama vile VVU, wanaweza kuteseka na dalili hizi kwa muda mrefu.
Ikiwa haitatibiwa, shigella inaweza kusababisha ugonjwa mbaya, au hata kifo.
Hatari ya kifo ni kubwa sana mara tu bakteria inapoingia kwenye damu. Watoto, walio na VVU, kisukari, saratani, au walio na utapiamlo wako hatarini sana.
Kulingana na Kituo cha Kudhibiti na Kuzuia Magonjwa cha Marekani (CDC), shigella huenea ""kwa urahisi"" kwa kugusa moja kwa moja au kwa njia isiyo ya moja kwa moja  kinyesi cha mtu aliyeambukizwa.
Hii inaweza kutokea kama :
kula chakula kilichoandaliwa na mtu mwenye shigella
maji ya kunywa yaliyochafuliwa na maji taka
kugusa sehemu za choo au vitu vingine vilivyochafuliwa na shigela na mtu aliyeambukizwa
kubadilisha nepi za mtoto mwenye shigella
kugusa kinyesi wakati wa kujamiiana na mtu aliyeambukizwa
Shigella mara nyingi hupatikana miongoni mwa  watu wasio na makazi, wasafiri wa kimataifa, wanaume wanaofanya ngono na wanaume, na wale ambao miili yao ina viwango vya chini vya kinga.
CDC inakadiria kuwa kuna kesi kati ya milioni 80 na 165 za shigella kila mwaka kote ulimwenguni, na kusababisha vifo 600,000.
Mnamo 2022, WHO ilisema kuwa 99% ya maambukizo ya shigella yalipatikana katika nchi zenye kipato cha chini au cha kati.
Vifo vingi vinavyotokana na shigella hutokea katika Afrika Kusini mwa Jangwa la Sahara na Asia Kusini, na takriban 60% ni miongoni mwa watoto wa chini ya miaka mitano.
Utafiti mmoja wa wanasayansi katika Taasisi ya Kimataifa ya Chanjo nchini Korea Kusini unaonyesha kwamba ugonjwa wa shigellosis unatokea mara mia zaidi katika nchi za Asia kama vile Bangladesh, Uchina, Pakistani, Indonesia, Vietnam, na Thailand kuliko katika nchi zilizoendelea kiviwanda.
CDC inasema kwamba shigella inaweza kuzuiwa kwa kunawa mikono mara kwa mara, kwa mfano:
• kabla ya kupika au kula
• baada ya kutoka chooni au kubadilisha nepi
• kabla ya shughuli za ngono
Kesi nyingi zinaweza kutibiwa kwa kunywa maji mengi na kupumzika.
Aina tano za antibiotiki zinafaa dhidi ya ugonjwa huo.
Hata hivyo, maafisa wa afya wa Marekani wamegundua aina ya bakteria ya shigella ambayo ni sugu kwa antibiotiki, iitwayo Shigella XDR au Shigella sonnei.
CDC inasema kuwa mnamo 2022, asilimia tano ya visa vya shigella nchini Marekani  vilihusishwa  na daalili za kuwa sugu dhidi ya dawa. Imeita hii ""tishio kubwa la afya ya umma"".
WHO pia imegundua kuongezeka kwa idadi ya kesi zinazohusishwa na aina ya XDR nchini Uingereza na kote Ulaya tangu 2020.
Madaktari kadhaa katika Jeshi la Ulinzi la Israeli (IDF) wameripoti ugonjwa mbaya wa matumbo kati ya wanajeshi wanaohudumu huko Gaza, kulingana na Dk Tal Brosh, mkurugenzi wa Kitengo cha Magonjwa ya Kuambukiza katika Hospitali ya Chuo Kikuu cha Assuta Ashdod.
Anasema aliutaja ugonjwa huo kuwa ni shigella.
Chanzo cha picha, Getty Images
Askari walioambukizwa hutengwa na kurudishwa kwa matibabu.
Dk Broch anasema ""sababu moja wazi"" ya mlipuko huo ni chakula kilichopikwa na raia wa Israeli ambacho kimetumwa kwa wanajeshi huko Gaza.
Anasema chakula hicho kinaweza kuwa kimechafuliwa na shigella, na bakteria nyingine hatari, kutokana na kutokupoa wakati wa kusafirishwa, au kutopashwa kikamilifu kabla ya kuliwa.
""Mara baada ya askari kupata ugonjwa wa kuhara, [hali] duni ya usafi ambayo ni ya kawaida  katika uwanja wa vita husababisha maambukizi ya mtu hadi mwingine,"" anasema.
Dk Broch anasema wanajeshi wanapaswa kupelekewa vyakula vikavu pekee kama vile vyakula vya makopo, protini na karanga.
Imetafsiriwa na Yusuf Jumah na kuhaririwa na Ambia Hirsi"
Dira ya dunia tv 01/12/2023 - bbc news swahili,
'mwanzo waliona huyu dada ni muongo anatafuta umaarufu hana virusi vya ukimwi' - bbc news swahili,"Cherry Abraham @mentor_cherry ni kijana anayeishi na maambukizi ya virusi vya Ukimwi aliyejizolea umaarufu kupitia mitandao ya kijami, kutokana na mfumo wa uhamashaji wake kuhusu elimu dhidi ya virusi vya Ukimwi anayoitoa kwa jamii.
Kwa sasa anaishi na mwenzi wake @jamaa_17 ambaye yeye hana maabukizi.
Mwandishi wa BBC Veronica Mapunda alikutana na @mentor_cherry na mwenza wake @jamaa_17 na kuandaa taarifa hii.
Video: @eagansalla_gifted_sounds"
"Je, kuna faida gani kuacha kula wali na chapati? - bbc news swahili","Chanzo cha picha, Getty Images
Nikiwa nimechoka kula vyakula vilivyopikwa nyumbani kila siku, nilienda kwenye vibanda vya chakula vilivyokuwa karibu na ofisi yetu. Kibanda cha kwanza kilikuwa na noodles yaani tambi.
Baada ya kwenda mbele kidogo kutoka hapo, kulikuwa na mkate uliotiwa viazi. Kwa hiyo, akaenda kwenye duka lililofuata ili kuangalia chakula kisichokuwa na wanga kwa wingi.
Kulikuwa na wali wa kukaanga kwenye sufuria yenye mafuta mengi. Nikasema kwenye akili yangu kuwa, mafuta na mchele vyote ni hatari.
Kwa kifupi ni kuwa, haijalishi ulikoenda, chakula chenye wanga kwa wingi kilikuwa kila mahali huku kile chenye protini kikiwa kinapatikana kwa kiwango kidogo sana.
Lakini unajua kuwa wali na chapati ndio vyakula vyenye wanga kwa wingi.
Kulingana na ripoti ya utafiti ya Baraza la Utafiti wa Kimatibabu la India (IACMR), kupunguza kiwango cha wanga katika lishe ni sawa na kupunguza hatari ya ugonjwa wa kisukari cha aina ya 2.
Utafiti ulifanywa kwa watu 18,090 kote nchini humo. Kupitia utafiti huu, walichukua taarifa kuhusu matumizi ya wanga.
Chanzo cha picha, Getty Images
Dk. Anjana Mohan aliongoza utafiti huo, katika Chuo cha Utafiti na Elimu cha Kalasalingam.
Matokeo ya utafiti huu yalichapishwa katika jarida la Diabetics Care.
Mlo wa Kihindi hasa hujumuisha wali na chapati. Huko India Kaskazini, roti yaani chapati na viazi huliwa kwa wingi sana, wakati huko India Kusini, wali ndio unaotawala lishe.
Ukichunguza vizuri, utagundua kuwa kuanzia wakati wa kifungua kinywa hadi chakula cha jioni. Vyakula hivi vyote vina kiasi kikubwa cha wanga.
Kulingana na madaktari, hii ndiyo sababu kuu ya ugonjwa wa kisukari na uzito wa kupita kiasi. Kulingana na yeye, kiasi cha wanga katika chakula kinapaswa kupunguzwa na kiasi cha protini na ufumwele yaani fiber kinapaswa kuongezeka katika mlo.
Kulingana na watafiti wengi, lishe ya India ina 65-70% ya wanga, 10% ya protini na 20% ya mafuta. Madaktari wanasema kiasi cha wanga kinapaswa kupunguzwa hadi asilimia 55 na kiwango cha protini kiongezwe hadi 20%.
""Siwezi kuishi bila wali"", ""Chakula changu cha mchana/cha jioni hakijakamilika bila chapati."" Wati wengi wanasema hivyo.
Jinsi gani ya kuondokana na tabia ya kula vyakula vya wanga kwa wingi na kugeukia tabia mpya za kula vyakula vyenye afya.
Jaysheela, mshauri katika Hospitali ya Wanawake na Watoto ya Ankura huko Hyderabad, aliiambia BBC kuhusu lishe isiyo na kabohaidreti na yenye protini nyingi.
Wanga ni muhimu kwa mwili. Kiasi kinachohitajika cha wanga kinategemea aina ya mwili na hali ya afya, alisema.
Haiwezekani kuwa na chakula bila wanga. Ukosefu wa wanga katika mlo wetu utaathiri ugavi wa glukosi inayohitajika kwa ubongo.
Chanzo cha picha, Getty Images
Vyakula vya papo hapo, kama vile noodles, chipsi, vinywaji baridi, samosa, pizza vinapaswa kuepukwa kabisa.
Njia moja ya kuanza kula chakula kipya ni kupunguza hatua kwa hatua kiasi cha wanga unachojumuisha kwa mlo wako katika hali ya kawaida.
Badala ya kula wali, kula mtama.
Yai la kuchemsha au yai la kukaanga.
Pia ni muhimu kupata papai, ndizi, tufaha, chungwa na kadhalika.
Chanzo cha picha, Getty Images
Karanga, lozi, mbegu za malenge, alizeti pia zinaweza kutumika. Usikose kula matunda ya msimu kama tikiti maji, maembe, parachichi na kadhalika.
Chakula kama vile chapati, wali, mboga mboga na kadhalika viwe kwenye sahani.
Lakini chapati na wali vinaweza kuwa kiwango cha wastani huku vyakula vyenye protini vikiwa kwa wingi, mboga za majani pia zijumuishwe kwenye chakula cha mchana.
Protini inaweza kupatikana kutoka kwa samaki, kuku, mayai, chickpeas, mbaazi na kadhalika. Haya hivyo, hakuna faida za kula nyama nyekundu, anasema Dk. Mohan.
Bakuli la saladi ya mboga mboga, wali, jibini na kadhalika. Kiasi cha chapati na wali kiwe kidogo. Mtama pia unaweza kujumuishwa katika mlo huu.
Nafaka, kaliflawa, kabichi pia vinapaswa kuwa katika lishe. Sehemu ya mkate ijazwe kuku, mayai au Samaki.
Chapati au wali viepukwe kabisa wakati wa chakula cha jioni.
Na kipindi hiki, ni vyema kula supu na chakula kinachoweza kujisaga kwa urahisi usiku.
Pia unaweza kula nafaka zilizochemshwa.
Chanzo cha picha, Getty Images
‘’Wanga inapaswa kuwa 54-57% ya mlo wako wa kila siku. Kiasi cha protini kinapaswa kuwa 16-20% na kiwango cha mafuta kiwe 20-24%,’’ Dk. Mohan anasema.
Vile vile, utafiti umeonyesha kuwa wanawake wanapaswa kuwa na 2% chini ya wanga katika mlo wao kuliko wanaume. Lishe ya wazee inapaswa kuwa 1% chini ya wanga kuliko kawaida na 1% zaidi ya protini kuliko kawaida.
Watu ambao hawafanyi mazoezi mara kwa mara wanapaswa kupunguza ulaji wao wa wanga kwa 4% ya ziada.
Ni muhimu kupunguza kiasi cha mafuta, samli, maziwa na sukari, mafuta ya nazi, mawese katika mlo.
Badala yake, tumia mafuta ya mizeituni, karanga, sesame, haradali, au hata mafuta ya mchele.
Vyakula vitamu, kuku, samaki, sehemu nyeupe ya yai, maziwa yenye mafuta kidogo, jibini, siagi inapaswa kuingizwa katika chakula
Kuna baadhi ya faida za kujumuisha mtama, mawele na kadhalika katika lishe ya kila siku, alisema Daktari Bingwa wa Kisukari katika Hospitali ya Kifi, Rajamudri Karuturi.
Kabohaidreti tata huchukua muda kujisaga. Kwa hivyo, hazibadilishwi mara moja kuwa sukari ikimaanisha, kiwango cha sukari katika damu haiongezeki, alisema.
Kwa mfano, viazi vina wanga wa asili. Lakini viazi hivyo hivyo, vinapotengenezwa kuwa kaki, kabohaidreti hizi hubadilishwa kuwa wanga iliyosafishwa. Kula wanga iliyosafishwa ni hatari ikilinganishwa na ulaji wa kutosha wa wanga asilia.
Mfano mwingine, kunywa juisi ya miwa glasi 4 ni hatari kiafya ikilinganishwa na kunywa glasi moja.
Ni bora kula wali wa kahawia badala ya wali mweupe, alisema.
Daktari aliendelea kusema, ""Matunda ni matamu na mzuri kiafya yakiliwa kwa asili yake, tunayaharibu kwa kuongeza sukari, watu wanaofanya mazoezi kila siku huwa wanatumia wanga, wakitumia wanga bila kufanya mazoezi ya viungo, tatizo hutokea,"" aliongeza.
Ugonjwa wa kisukari unaweza kudhibitiwa bila dawa, aliongeza, kwa kufuata lishe yenye protini pekee na kuepuka kabisa chapati na wali.
Alipoulizwa kama mabadiliko hayo ya mtindo wa maisha ni magumu, alisema, ""Suluhu ni kufuata mtindo wa maisha na mlo wa mababu zetu. Daima ni bora kujumuisha vyakula vinavyopatikana nchini kuliko kula vyakula vya kigeni vya gharama kubwa."""
Daktari aliyegundua na kumtibu mgonjwa wa kwanza wa ukimwi tanzania - bbc news swahili,"Imetimia miaka 40 sasa tangu kugundulika kwa ugonjwa wa UKIMWI ambao uliingia Afrika Mashariki mwaka 1983.
Maelfu ya watanzania walipoteza Maisha, huku ikiwa vigumu kuweza kukabiliana nao kutokana na mila potofu.
Callixte Twagirayezu alikua daktari aliyemtibu mgonjwa wa kwanza kabisa wa virusi vya UKIMWI.
Katika mahojiano na BBC, daktari huyu ambaye kwa sasa ana miaka 93 anasema kilikua miongoni mwa vipindi vigumu kuwahi kushuhudia maishani mwake.
Video: @Bosha_nyanje"
"Kwa nini andropause, ""ukomo wa uzazi  kwa wanaume,"" hautambuliwi kimatibabu? - bbc news swahili","Na André Biernath
Role,BBC News Brasil, in London
Chanzo cha picha, ADRIAN PEACOCK
Maumbile ya kibaiolojia  ya wanaume na wanawake huwa hayana mfumo unaofanana kila wakati. Mfano wa hili ni mabadiliko ya baadhi ya homoni za kawaida.
Kwa upande wa vitu kama vile homoni za estrojeni hatua kwa hatua huacha kuzalishwa katikati ya muongo wa tano wa maisha.
Kwa wakati huu, unaojulikana kama ukomo wa hedhi, mwanamke hupoteza uwezo wa kuzalisha mayai ya uzazi kutoka kwenye ovari na kupata hedhi na kuwa  vigumu kupata mimba kwa njia za asili kwasabau hupoteza uwezo wa kuzalisha mayai ya uzazi.
Kwa upande mwingine kwa binadamu hakuna mchakato unaofanana. Homoni ya kiume inayohusishwa na uzalishaji wa mbegu za kiume (testosterone ) miongoni mwa kazi zake nyingine, huonekana kuendelea kubaki mara kwa mara katika maisha yote ya mwanamume , hata baada ya  kufikia umri wa miaka 50, 60 au 70.
Ikiwa tunafuata hoja hii, neno ""andropause"" - ambalo limepata umaarufu kuelezea aina ya ""kufikia ukomo wa uwezo wa kuzalisha wa  wanaume"", na kupunguza uwezekano wa uzalishaji wa testosterone baada ya umri fulani - haina maana ya kimantiki, kulingana na wataalam.
Lakini ni muhimu kufikiria kuwa: kuna visa  vinavyotokana na msururu wa matukio ambavyo huweza kusababisha kushuka kwa homoni za kiume testosterone  na hivyo kusababisha  athari mbaya  ambazo hazikutarajiwa.
Hali hizi, zinazojulikana kama hypogonadism (ukomo wa uzazi wa kiume), zina vigezo vya uchunguzi na matibabu.
Hivi karibuni, miongozo ya usimamizi wa upungufu wa homoni za kiume imepitia mfululizo wa mabadiliko, kwa lengo la kuzuia matumizi ya kupita kiasi ya testosterone kama steroid ya anabolic, kwa madhumuni ya urembo kwa wanaume au wanawake
""Maelezo yoyote ya andropause lazima yaanze na ukweli kwamba haipo,"" anasema Dk Alexandre Hohl, rais wa zamani wa Jumuiya ya Brazil ya  wataalamu wa magonjwa mbali mbali ya homoni (SBEm).
""Neno hili ni neologism lilibuniwa  kutokana na dhana ya ukomo wa uzazi, asili yake ikiwa ni  kutoka lugha ya Kilatini: linahusiana na usumbufu unaotokana na ukomo wa  hedhi. Kwa maneno mengine, kumaliza hedhi ni kukomesha hedhi"" , anaelezea.
""Kutoka hapo, mtu alikuwa na wazo la bahati mbaya la kuunda dhana ya andropause, ambalo linasababisha tu utambuzi wa makosa na matumizi yasiyo ya lazima ya testosterone,"" analalamika Dk Hohl.
Daktari Luiz Otávio Torres, katibu mkuu wa Jumuiya ya madaktari wa maradhi ya kibofu cha mkojo ya Brazil, anakubaliana.
Dkt Hohl anaeleza kuwa katika maisha yao yote, wanaume hawana uzoefu wa jambo kama la kumaliza hedhi, kama wanawake wanavyofanya.
""Kibaiolojia , wanaume hupungukiwa kwa taratibu na uzalishaji wa homoni za kiume za kuzalisha testosterone, hasa baada ya umri wa miaka 40 au 50. Lakini kama ni mtu mzima mwenye afya, huenda akafikia miaka yake ya 60, 70 au hata 80 na viwango vya kutosha vya homoni hii, bila ya haja ya kuingilia kati au kuibadilisha,"" anaelezea.
Upungufu huu wa taratibu na wa asili katika homoni ya kiume, ambayo huzalishwa na korodani, hutokea kwa kiwango cha asilimia 1.2 kwa mwaka kutoka umri wa miaka 40 au 45.
""Kwa maneno mengine, wanaume wanaweza hata kuwa na kupungua kwa testosterone, lakini hawaachi kuzalisha homoni kama wanawake,"" Torres anaelezea kwa kifupi.
Lakini kushuka kwa homoni hii kunaweza kuongezeka kutokana na sababu nyingine  , kama vile ugonjwa wa kisukari au kuongezeka kwa unene wa kupindukia wa mwili.
Kwa watu wenye magonjwa haya au mengine sugu, viwango vya testosterone vinaweza kupungua zaidi kuliko ilivyotarajiwa. Hali hii inaitwa hypogonadism ya kiume.
Sababu nyingine zinazoweza kusababisha kupungua kwa homoni hii ni pamoja na magonjwa yanayoathiri tezi ya pituitary (muundo wa ubongo unaohusika na kudhibiti uzalishaji wa testosterone katika korodani) au viungo vya uzazi vya kiume vyenyewe.
Pia kuna watu ambao, kwa sababu za maumbile, hawapitii  michakato inayohusiana na kubalehe na matokeo yake hawakupata ukuaji katika uume wao, korodani na nywele za siri.
Chanzo cha picha, Getty Images
Hohl anasisitiza kwamba kulingana na miongozo ya hivi karibuni, upimaji wa  viwango vya testosterone hauipaswi kuwa sehemu ya vipimo vya kawaida.
""Hakuna sababu ya kujumuisha tathmini ya homoni hii katika uchunguzi wa afya,"" anaamini.
""Hali hii inakuwa na umuhimu wa kufuatiliwa kimatibabu  wakati inaambatana na dalili zake ,"" anaongeza Torres.
Kwa hiyo, kunakuwa na uwezekano wa ‘’hypogonadism’’ ya kiume  iwapo kuna  uwepo wa kimatibabu , ambayo yanaweza kugawanywa katika makundi makuu matatu.
""La kwanza  ni pale mwanaume  anapoletwa ofisini kwetu akiwa na umri wa miaka ishirini na zaidi  na kubaini kuwa uume wake na korodani havijakua. Huu ni utambuzi rahisi kutambua, ""anaelezea mtaalamu wa magonjwa ya homoni.
La pili ni kuhusiana na uwepo wa dalili ya evocative sana. ""Huu  ni usumbufu unaohusiana na nyanja ya ngono, kama vile matatizo ya ujenzi/ au kupungua kwa hamu ya ngono,"" anaelezea Dk Torres.
""Baadhi pia huripoti kupungua kwa orgasm au ugumu wa kumwaga.
Masuala haya ya afya ya ngono yanaweza au kutoweza kuambatana na usumbufu mwingine, kama vile  kupata majeraha madogo, kupatwa na joto la mwili kupita kiasi.
""Hali tete zaidi inahusu kundi la tatu, ambalo kuna mashaka kidogo na hatari kubwa ya unyanyasaji wakati wa kuagiza testosterone,"" anatathmini Hohl.
Hakika,   kushuka kwa testosterone katika  hali hizi inaweza kuathiri idadi kubwa ya wanaume.
""Tunazungumzia hapa juu ya kuvunjika moyo, uchovu, hali mbaya, matatizo ya usingizi, udhaifu, kupoteza misuli, kuongezeka kwa ukubwa wa kiuno, na kuongezeka kwa uzito..."", anaorodhesha daktari.
Kwahivyo ni muhimu kupitia mashauriano mazuri, wakati ambapo mtaalamu wa huduma ya afya anatathmini mfululizo wa dalili na kufanya vipimo fulani vya damu.
""Upimaji wa Testosterone unapaswa  kufanyika kwa wanaume ambao wana historia ya ugonjwa wa pituitary au testicular, matumizi yanayoendelea ya opioids au corticosteroids, kupoteza uzito unaohusishwa na maambukizi ya  virusi vya ukimwi (VVU), utasa, kupungua kwa hamu ya tendo la ngono au kushindwa kusimama kwa uume"", anaelezea rais wa zamani wa SBEm.
Swali la ni kiasi gani cha homoni za kiume zinaonyesha upungufu au hali ya kawaida ni suala la mjadala mkubwa ndani ya jamii za matibabu.
Kwa ujumla, wataalam wanasema kupungua kwa thamani ya homoni  hadi chini ya kipimo cha 300ng / dl (nanograms kwa deciliter) kunaweza kupelekea uhitaji  homoni mbadala.
Haitoshi kuchukua kipimo cha damu, kuzipeleka maabara na kufanya uamuzi kulingana na matokeo haya: sampuli lazima zichukuliwe asubuhi (kati ya saa kumi na mbili na saa nne asubuhi ), wakati testosterone ya uzalishaji zinafikia kiwango chake cha juu kwa siku.
Hohl anasisitiza kuwa uingizwaji wa testosterone una maana tu wakati homoni hii iko chini katika mwili.
""Kwa mtazamo wa afya, haina tofauti ikiwa mtu ana kiwango cha 500 ng / dl ya testosterone na huongeza hadi 600 au 800. Haimaanishi anakuwa mwanaume zaidi iwapo ana ongezeko hili,"" anaelezea.
""Kwa upande mwingine, ikiwa ana ng/dl 250 na huenda hadi 500, kwa mfano, afya yake inaweza kuimarika sana,"" analinganisha.
Chanzo cha picha, Getty Images
Kukimbilia Anabolic steroid
Uangalifu huu wote  katika kutoa homoni ya kiume ni kwa sababu matumizi yake yamekuwa yameongezeka zaidi katika miaka ya hivi karibuni. Watu wengi wameanza kuitumia kwa madhumuni ya urembo, kama vile kuongeza ukubwa wa misuli na  kupunguza  uzito wa mwili.
Ripoti iliyochapishwa na Folha de S.Paulo inaonyesha ongezeko la  45% katika mauzo ya matoleo ya dawa ya testosterone kati ya 2019 na 2021 nchini Brazil.
Matumizi ya bidhaa katika muktadha huu pia ilikuwa mada ya azimio lililochapishwa na Baraza la Shirikisho la Dawa (CFM) mwezi Aprili mwaka jana.
Katika maandishi haya, chombo hicho  kinakataza ""matumizi ya androgenic na anabolic steroids kwa madhumuni ya urembo, faida ya misuli na uboreshaji wa utendaji  michezo.""
""Matibabu ya uingizwaji wa homoni yanafaa kutolewa kwa watu wenye  upungufu maalum uliothibitishwa, au upungufu uliogunduliwa ambapo tiba hiyo inatoa faida zilizothibitishwa kisayansi,"" inabainisha taasisi ya udhibiti wa viwango.
Hohl anaelezea kuwa, kutokana na kanuni mpya, matumizi ya matibabu ya testosterone ni madogo kwa makundi matatu.
Kwanza, wanaume wanaosumbuliwa na hypogonagism. Pili, kwa wanawake wanaosumbuliwa na shida ya hamu ya ngono. Na, tatu, kwa wanaume waliobadilisha jinsia, kwa lengo la kubadilisha jinsia zao.
Anaamini kwamba, ikiwa inatumiwa kwa kufuata vigezo vilivyowekwa, testosterone ni bora na haidhuru afya.
""Kwa maana hii, tunapaswa pia kuwa na wasiwasi juu viwango vya chini vya homoni hii. Watu wengi wana chuki na hofu kuhusu matumizi ya testosterone, kwa sababu wanafikiri kuwa hutumiwa tu na kwamba ni hatari kwa korodani, ""anasisitiza Bw. Hohl.
""Kutokana na hali hiyo, wanaume wengi ambao wanashauriwa  kufanyiwa matibabu hawatafuti ushauri wa mtaalamu wa afya,"" anasema.
""Kwa bahati mbaya, wanaume kwa ujumla hawaendi kwa daktari mara kwa mara kama wanawake wanavyokwenda kwa madakatari wa uzazi wa wanawake,"" anasema Torres.
""Kwa hiyo, wakati tuna fursa ya kuwachunguza wagonjwa wetu kuhusu afya yao ya ngono, hii inaweza kuwa njia ya kuanza uchunguzi juu ya kushuka kwa viwango vyao vya testosterone,"" anahitimisha daktari.
Imetafsiriwa na Dinah Gahamanyi"
Mtindo wa maisha: faida za kulala vitanda viwili tofauti kwa wanandoa  - bbc news swahili,"Chanzo cha picha, GETTY IMAGES
Ni kawaida kwa wanandoa kulala vitanda tofauti nyakati fulani, mmoja wenu anaposafiri au kuugua.
Utafiti uliochapishwa katika mtandao wa relationshipsnsw.org.au -unaonyesha ikiwa wanandoa wanalala vitanda viwili tofauti au vyumba viwili - kuna faida za kiakili na kimwili.
Kuna faida nne za wanandoa kulala katika vitanda tofauti.
Chanzo cha picha, GETTY IMAGES
Wanandoa kulala vitanda tofauti kunaweza kuboresha usingizi wao. Kulala kitanda kimoja kunaweza kuleta changamoto na usumbufu, ikiwa mpenzi wako anakoroma sana - lakini kulala peke yako unapata usingizi mzuri na kupumzika vizuri zaidi.
Na hii ni habari njema, kwa sababu usingizi usiokatishw katishwa ni muhimu kwa afya jumla ya mtu.
Ukosefu wa usingizi huongeza hatari ya kupata matatizo ya kiafya, ikiwa ni pamoja na unene, ugonjwa wa kisukari na ugonjwa wa moyo, kulingana na Harvard Medical School.
Chanzo cha picha, GETTY IMAGES
Wanandoa kulala katika vitanda viwili tofauti au vyumba viwili tofauti kunaweza kupunguza mabishano.
Wanandoa wengi hukutana baada ya siku ndefu ya kazi na kuchoka. Lakini ikiwa umekuwa na siku mbaya au umechoka na huko tayari kuzungumza na mpenzi wako, kulala kitanda au chumba tofauti kutaepusha mabishano.
Chanzo cha picha, GETTY IMAGES
Baadhi ya watu hupenda kulala peke yao na kujitandaza kitandani lakini wanapokuwa na wenzi wao hujihisi kubanwa na kukosa raha,  hivyo huhitaji kuwa na nafasi ya kutosha kitandani.
Kwa maneno mengine, wanataka nafasi ambayo itawawezesha kujifurahisha na kujitanafasi.
Chanzo cha picha, GETTY IMAGES
Wanandoa wengi huwa na ratiba tofauti za kazi. Huamka asubuhi mapema na kumsumbua mwenza wake ambaye bado amelala.
Kwa hiyo ikiwa wana ndoa wanalala katika vyumba viwili tofauti, wataepuka usumbufu wa namna hii.
Wanandoa wanapaswa kuzingatia mambo haya kabla ya kuamua kulala vitanda au vyumba viwili tofauti:
Ikiwa usingizi wako unaathiriwa na kulala kitanda kimoja na mpenzi wako. Ikiwa mnagombana mara kwa mara ama ikiwa mmoja anakoroma sana.
Imetafsiriwa na Rashid Abdallah
Imetafsiriwa na Rashid Abdalla  na kuhaririwa na Dinah Gahamanyi"
Afya: dalili za kwanza za ugonjwa wa kisukari na maswali mengine 4 yanayoulizwa mara kwa mara kuhusu ugonjwa huu - bbc news swahili,"Chanzo cha picha, PIXELSEFFECT
Ugonjwa wa kisukari ni ugonjwa sugu ambao mtu yeyote anaweza kuugua.
Inakadiriwa kuwa watu milioni 422 wanaishi na ugonjwa wa kisukari sasa duniani kote, ikiwa ni  mara nne zaidi ya miaka 40 iliyopita, kwa mujibu wa Shirika la Afya Duniani (WHO).
Ugonjwa wa kisukari hutokea wakati mwili hauwezi kutumia sukari inayotengenezwa na mwili (glucose) yote katika damu.
Kwa kawaida glucose yenyewe si mbaya, kwani nimafuta ya  seli zote katika mwili.
Kwa baadhi ya tishu, kutumia glucose hii, zinahitaji hatua ya insulini, ambazo ni  homoni zinazozalishwa na kongosho ambayo inaruhusu sukari hii kupenya kwa urahisi zaidi ndani ya seli, na hivyo kubadilishwa kuwa nishati.
Matatizo ya kisukari yanaweza kusababisha mshtuko wa moyo, kiharusi, upofu, kushindwa  kufanya kazi kwa  figo na kukatwa kwa viungo vya mwili.
Licha ya hatari, watu wengi wenye ugonjwa wa kisukari hawajui kuwa wanao. Mabadiliko ya mtindo wa maisha yanaweza kuzuia mtu kuugua  kisukari.
BBC inaangalia maswali yanayoulizwa mara kwa mara ambayo watu wamekuwa wakiuliza katika  mtandao wa Google kuhusu ugonjwa wa kisukari na tunayawasilisha kwa wataalamu watatu.
Chanzo cha picha, Getty Images
""Kwa kawaida, daktari hutoa tahadhari kwa mgonjwa mgonjwa kuwa mgonjwa  ana aina ya kisukari cha aina ya 2 kulingana na matokeo ya vipimo vya maabara vya kupima sukari ya damu.
Wagonjwa wengi wenye aina ya 2 ya ugonjwa wa kisukari kwa kawaida huwa hawana dalili. Dalili ni za kawaida zaidi kwa wagonjwa wenye aina ya kisukari cha 1, wakati viwango vinapokuwa vya juu sana kwa muda mrefu.
""Mchoko wam wili, kiu, njaa, kukojoa kupita kiasi, maono ya ukungu na kupoteza uzito wa mwili kunaweza kuwa dalili,"" anasema Victor Montori, mtaalamu  aliyebobea katika ugonjwa wa kisukari katika Kliniki ya Mayo nchini Marekani.
""Kwa watoto, mara nyingi  huwa na ya 1 ya kisukari. Dalili kwa ujumla ni kali zaidi na hutokea ndani ya kipindi kifupi cha muda: kiu kali, kupoteza uzito, kukojoa mara kwa mara, uchovu, kusinzia."" - José Agustín Mesa Pérez,  rais wa Chama cha Kisukari cha Amerika ya Kusini.
""Katika miongo michache iliyopita, tumeona ongezeko la kutisha la visa vya aina ya 2 ya kisukari  miongoni mwa watoto na vijana, linalohusishwa  na tabia za maisha ya kukaa."" - Dkt Fabiana Vazquez, Mwanachama wa Jumuiya ya Kisukari ya Argentina, anasema.
Chanzo cha picha, Getty Images
""Katika hali ya kufunga, kiwango cha kawaida cha sukari kwenye damu ni miligramu 70 hadi 110 kwa desilita (mg/dl). Baada ya chakula, kiwango hiki huongezeka, lakini insulini inahakikisha kuwa sukari inarudi kwenye kiwango cha  kawaida haraka (kwa ujumla masaa 2 ""Vipimo vya juu ya 180 mg / dl vinavyohifadhiwa kwa zaidi ya masaa 2 ni sumu kwa seli na, kiwango hiki  kimejirudia mara kwa mara, inaweza kusababisha madhara ya kudumu hasa kwa figo, macho, moyo na mishipa ya miguu.
""Ikiwa kiwango cha  sukari ni cha juu Kwa muda mrefu, mwili huathiriwa. Kwa hiyo, watu wenye ugonjwa wa kisukari wanapaswa kuwa na viwango vya sukari ya damu kati ya 70 na 180 mg / dl kwa  siku."" – anasema Dkt  Fabiana Vazquez, mwanachama wa Jumuiya ya Kisukari ya Argentina.
""Mgonjwa wa kisukari aina ya 2 anaweza kuanza kupungukiwa na maji mwilini wakati kiwango cha sukari kinazidi 200 mg/dL, lakini watu wasio na matatizo mengine wanaweza kudumisha kiwango cha juu cha sukari bila hatari zaidi. Wakati kiwango ni cha juu sana, kwa mfano ""juu ya 300 mg / dL. dL, hatari ni kubwa na inahitaji tahadhari maalum"" - Victor Montori, mtaalam aliyebobea katika ugonjwa wa kisukari katika Kliniki ya Mayo nchini Marekani.
""Pia tunahitaji kuzungumzia kuhusu viwango vya chini. Watu wenye ugonjwa wa kisukari, hata wale walio na matatizo, wanapaswa kuepuka kuwa na kiasi cha sukari ya  glucose chini ya 70 mg / dl, wakati wa kufunga na baada ya kula, ""kwa mujibu wa José Agustín Mesa Pérez, rais wa Chama cha Kisukari cha Amerika ya Kusini.
Chanzo cha picha, Getty Images
""Katika uainishaji wa ugonjwa wa kisukari kuna aina 4, lakini kwa mazoezi inaelezwa kama aina ya 1 au 2. Aina ya 1 kawaida hutokea kwa vijana chini ya umri wa miaka 30, ambao hawana historia ya kurithi ya ugonjwa wa kisukari.""
""Kwa kawaida hutokea kwa dalili kali. Aina ya kisukari cha 2 kawaida hutokea kwa watu wazima wenye umri wa zaidi ya  miaka 40, kuhusiana na uzito mkubwa na   ukubwa wa tumbo uliopimwa  sentimita 80 kwa wanawake na sentimita 90 kwa wanaume.
Sukari wakati mwingine huhusishwa na  shinikizo la damu na ini lenye mafuta"" kulingana na José Agustín Mesa Pérez, rais wa Chama cha Kisukari cha Amerika ya Kusini.
Chanzo cha picha, Getty Images
""Ugonjwa wa kisukari hauwezi kupona, lakini kama unadhibitiwa vizuri, mtu anaweza kuishi maisha ya kawaida. Hakuna njia ya kujua ni nani atapata aina ya kisukari cha 1, wala hakuna njia yoyote ya kukizuia
Kwa upande mwingine, kisukari cha aina ya 2 huwa na vichocheo wazi sana. ""Kuwa na  uzito wa kawaida, lishe bora na yenye uwiano.  Shughuli za kawaida za mwili zinaweza kuzuia au kuchelewesha mwanzo wa ugonjwa wa kisukari kwa watu wenye maumbile makubwa,"" kulingana na Dk Fabiana Vazquez, mwanachama wa Jumuiya ya Kisukari ya Argentina.
""Upandikizaji wa kongosho ni njia mbadala ya haraka  ambayo mara nyingi hutatua ukosefu wa insulini katika aina ya 1 ya kisukari"" anaongeza Victor Montori, mtaalam aliyebobea katika ugonjwa wa kisukari katika Kliniki ya Mayo nchini Marekani.
""Hakuna tiba na lazima tuwe makini sana na wadanganyifu ambao wanaahidi. Lakini huu ni ugonjwa sugu ambao unaweza kudhibitiwa kabisa, na  kazi kubwa zaidi inahitajika kupunguza sababu za hatari, ni rahisi kuudhibiti  na kuepuka matatizo mengine, ""anasema José Agustín Mesa Pérez, mtaalam na rais wa Chama cha Kisukari cha Amerika ya Kusini.
Chanzo cha picha, Getty Images
"" Hapana. Hakuna chakula ambacho kinaweza kusababisha kisukari peke yake. Mkanganyiko huo unatokana na ukweli kwamba mtu wa kale alihitaji kuweka akiba ya nishati ili kuweza kuishi na alifanikisha hili kupitia njia za kuokoa insulini."" Lakini kwa sasa nishati hiyo  hiyo haitumiki na badala yake inaleta athari za kiafya baada ya kulimbikizwa kwa kutotumiwa.
""Kula mboga za kijani kibichi na matunda ya rangi tofauti inaweza kusaidia kusawazisha lishe na kuongeza kinga ya mwili ya asili ambayo husaidia kuzuia ugonjwa wa kisukari."" ""kiwango cha juu cha mafuta, hasa kama ya asili ya wanyama, pamoja na wanga rahisi   na vyakula vya viwandani vinahusishwa na hatari kubwa ya kupata aina ya kisukari cha 2.

Imetafsiriwa na Dinah Gahamanyi"
Kifo cha upasuaji wa kuinua makalio chasababisha  uturuki na uingereza kufanya mkutano - bbc news swahili,"Na Helen Burchell
BBC News, Norfolk
Chanzo cha picha, NATASHA KERR
Serikali ya Uingereza imesema  itakutana na maafisa nchini Uturuki kujadili kanuni kuhusu utalii wa kimatibabu na urembo, kufuatia vifo kadhaa.
Melissa Kerr, 31, alikufa katika Hospitali ya kibinafsi ya Medicana Haznedar  mjini Istanbul mnamo 2019 wakati wa upasuaji wa kuongeza makalio (Brazilian butt-lift).
Mchunguzi wa maiti aliibua wasiwasi yeye na wengine kwasababu hawakupewa taarifa za kutosha kabla ya kusafiri nje ya nchi.
Waziri wa afya Maria Caulfield alisema serikali ilichukulia suala hilo ""kwa uzito"".
Katika majibu yake  kuhusu ripoti ya kuzuia vifo vya siku zijazo iliyoandikwa na mchunguzi mkuu wa miili Norfolk Jacqueline Lake, Bi Caufield alisema maafisa kutoka Idara ya Afya na Huduma ya Jamii ""watatembelea  Uturuki hivi karibuni kukutana na wenzao"".
Chanzo cha picha, NATASHA KERR
Mnamo Septemba, uchunguzi uligundua  kuwa Bi Kerr, kutoka Gorleston, Norfolk , aliteseka na donge la damu ambalo lilisafiri hadi kwenye mapafu yake wakati wa upasuaji wa kuinua  makalio  nchini Brazil (BBL).
Wachunguzi waliambiwa  shughuli za BBL zilikuwa za hatari kubwa zaidi ya taratibu zote za upasuaji wa urembo.
Uingereza imekubali kusitishwa kwa operesheni kama hizo kutokana na hatari zinazohusika .
Bi Lake aliamua kuwa Bi Kerr hakupewa taarifa za kutosha kufanya uamuzi salama na akasema ""hatari kwa raia wanaoendelea kusafiri nje ya nchi kwa taratibu hizo inaendelea... na nina Imani kwamba vifo vijavyo vinaweza kuzuilika kwa njia ya utoaji taarifa bora"".
Mama huyo wa  watoto watatu alifarki mnamo Agosti 2020 baada ya kuchomwa liposuction nchini Uturuki na BBC hapo awali iliripoti jinsi wagonjwa saba wa Uingereza walivyofariki baada ya upasuaji wa kupunguza uzito nchini humo.
Chanzo cha picha, NATASHA KERR
Mnamo Septemba, uchunguzi ulisikika kuwa Bi Kerr, kutoka Gorleston, Norfolk , aliteseka na donge la damu ambalo lilisafiri hadi kwenye mapafu yake wakati wa upasuaji wa kuinua  makalio  nchini Brazil (BBL).
Wachunguzi waliambiwa  shughuli za BBL zilikuwa za hatari kubwa zaidi ya taratibu zote za upasuaji wa urembo.
Uingereza imekubali kusitishwa kwa operesheni kama hizo kutokana na hatari zinazohusika .
Bi Lake aliamua kuwa Bi Kerr hakupewa taarifa za kutosha kufanya uamuzi salama na akasema ""hatari kwa raia wanaoendelea kusafiri nje ya nchi kwa taratibu hizo inaendelea... na nina Imani kwamba vifo vijavyo vinaweza kuzuilika kwa njia ya utoaji taarifabora"".
Mama huyo wa  watoto watatu alifarki mnamo Agosti 2020 baada ya kuchomwa liposuction nchini Uturuki na BBC hapo awali iliripoti jinsi wagonjwa saba wa Uingereza walivyofariki baada ya upasuaji wa kupunguza uzito nchini humo.
Chanzo cha picha, Google
Mhafidhina Bi Caulfield, waziri wa afya ya akili na mkakati wa afya ya wanawake, alitoa ""rambirambi zake za dhati"" kwa familia ya Kerr na kusema: ""Ni muhimu tujifunze kutokana na kile kilichompata ili kuzuia vifo vya siku zijazo.""
Alisema serikali inafahamu ukaguzi uliofanywa na baadhi ya nchi zinazotoa ""utalii wa afya... huenda usilingane na viwango vya udhibiti wa Uingereza"" lakini kwamba ""uwazi na viwango hivyo ni muhimu ili kupunguza hatari zinazoweza kutokea kwa wagonjwa"".
Chanzo cha picha, NATASHA KERR
""Ni muhimu sana kwamba wale wanaofikiria  kufanya  utaratibu wa kuinua makalio (BBL) wa Brazil wafahamishwe kikamilifu kuhusu hatari na wawe na wakati wa kutafakari kikamilifu uamuzi wao kabla ya upasuaji,"" alisema Bi Caulfield.
""Hatari ya kifo kwa upasuaji wa BBL ni angalau mara 10 kuliko taratibu nyingine nyingi za urembo.""
Serikali ilikuwa inafikiria jinsi ya ""kuwasilisha kwa ufanisi"" habari kuhusu hatari za kwenda nje ya nchi, alisema.
Waziri huyo alisema wakati serikali ya Uingereza inaangalia duniani kote ""matokeo ya utalii wa kimataifa wa afya... tuna nia kubwa nchini Uturuki kutokana na idadi ya raia wa Uingereza wanaosafiri kwenda nchini humo kwa matibabu"".
Imetafsiriwa na Dinah Gahamanyi na kuhaririwa na Yusuf Jumah"
Afya: ni wakati gani wanaume wanapaswa kufanya vipimo vya kuzuia saratani ya tezi dume? - bbc news swahili,"Chanzo cha picha, Getty Images
Linapokuja suala la kuzuia ugonjwa huu, kuna mikakati miwili kuu.
Mkakati wa unalenga kudhibiti sababu za hatari ambazo zinasababisha kuonekana kwa uvimbe, kama vile kutovuta sigara na kudumisha uzani wa mwili unaofaa katika maisha yote kupitia lishe ya kutosha na shughuli za kawaida za mwili.
Wa pili unahusu  ugunduzi wa mapema wa saratani katika tezi hii ya mfumo wa uzazi, inayohusika na uzalishaji wa maji ambayo hutengeneza maji maji ya mbegu za uzazi na mbegu zenyewe.
Kwa miaka mingi, kampeni zinazohimiza uchunguzi wa  uvimbe wa saratani za tezi dume ambazo zinaambatana na Mwezi wa Blue wa Novemba (Blue November)-kampeni inayowahamasisha wanaume  wote wenye umri wa zaidi ya  miaka  45 au 50 kumuona daktari wao na kuwa na vipimo vya digitali vya saratani ya korodani  vya PSA.
PSA ambayo inamaanisha antijeni maalum ya saratani ya tezi dume, ni kimeng’enyo (enzyme) kinachopimwa katika. Ikiwa kimeng’enyo hicho kitazidi kikomo fulani kilichoanzishwa na wataalam, inaweza kuonyesha tatizo na tezi ya kiume.
Vipimo vya njia ya haja kubwa kidigital ni ni kipimo ambacho  mtaalamu wa huduma ya afya huingiza kidole chake kwenye njia ya haja kubwa ya mgonjwa kugusa tezi dume (ni karibu na utumbo) na kuhisi iwapo kuna kitu chochote kisicho cha kawaida.
Majaribio haya , hata hivyo, yamehojiwa, kujadiliwa na kuwekwa katika mtazamo katika miaka ya hivi karibuni nchini Brazil na duniani kote.
Kwa upande mmoja, taasisi - kama vile Wizara ya Afya na Taasisi ya Saratani ya Taifa (Inca) - zinazuia uchunguzi wa mara kwa mara  wa saratani ya tez idume.
Kwa upande mwingine, vyombo kama Jumuiya ya Urolojia ya Brazil (SBU) hutetea umuhimu wa kipimo hiki cha  mara kwa mara kwa  watu  fulani.
Je, ni hoja gani zilizowasilishwa na pande zote mbili? Na, muhimu zaidi, wanaume wanapaswa kufanya nini kwa afya zao wenyewe ili kugundua uvimbe wa saratani ya  tezi dume katika hatua ya mapema, wakati nafasi za kupona ni kubwa zaidi.
Mwishoni mwa Oktoba, Inca na Wizara ya Afya walichapisha barua ya kiufundi inayohalalisha athari za uchunguzi wa wingi kwa saratani ya tezi dume.
Hoja kuu iliyowasilishwa katika maandishi ni hatari ya kutendewa vibaya - au kutumia rasilimali za matibabu bila ulazima na zaidi ya kile kinachohitajika, na hivyo  kusababisha madhara  kuliko  faida za kipimo chenyewe.
Na hapa kuna maelezo: kati ya 30 na 40% ya tuvimbe ambao huonekana kwenye tezi dume huwa ya haukui kwa kasi bali huongezeka taratibu , tofauti na uvimbe wa saratani nyingine.
Katika hali ambapo ugonjwa hauna madhara, madaktari kwa ujumla wanapendekeza kufanya  ufuatiliaji  wa mgonjwa kwa kufanyiwa vipimo rahisi bila hitaji la kumuweka mgonjwa kwenye mpango wa  matibabu au  upasuaji.
Hatua hizi zinapitishwa tu ikiwa vipimo vinaonyesha mabadiliko katika hali hiyo, kama vile kukua haraka kwa uvimbe unaoweza kutishia maisha yake.
Hatari nyingine iliyoonyeshwa na wawakilishi wa mashirika yanayohusishwa na serikali ya shirikisho inahusishwa na biopsy. Kwa muhtasari, wagonjwa ambao wana mabadiliko makubwa katika uchunguzi wa PSA na / au digital rectal wanapaswa kupitia utaratibu ambao huondoa kipande kidogo cha sehemu ya uvimbe na kuukifanyia  uchunguzi kwenye maabara ili  kubaini iwapo una seli za saratani.
Chanzo cha picha, Getty Images
Lakini, kufuatia hoja hii, tunaweza kufanya nini ili kujilinda au kugundua saratani ya tezi dume mapema?
""Wanaume wanahitaji kuzuia sababu za hatari na kupitisha tabia nzuri, kama vile kupunguza matumizi ya pombe, kutovuta sigara na kujihusisha na shughuli za kimwili,"" Maciel anajibu.
""Pia ni muhimu kuzingatia ishara na dalili na kupata huduma ya afya haraka. Ikiwa kuna kitu tofauti, ni muhimu kwenda kwenye kitengo cha afya na kuzungumza na mtaalamu ili kuanzisha utambuzi wa mapema iwezekanavyo wa  uvimbe huu, ""Anaongeza.
Miongoni mwa dalili zinazotia wasiwasi zilizotajwa na mtaalamu ni mabadiliko ya tabia za mkojo, ugumu au maumivu wakati wa kukojoa, pamoja na kuonekana kwa damu au kimiminika cha rangi ya waridi kwenye mkojo.
""Tunafuatilia ushahidi, hasa kwa sababu sayansi ina nguvu. Ikiwa utafiti utathibitisha vinginevyo na kuonyesha thamani ya ufuatiliaji, tutatathmini upya msimamo wetu, ""anasisitiza Maciel.
""Tunapofikiria kuhusu afya ya umma, hatuwezi kufanya makosa. Kwa sababu mapendekezo yetu yanaathiri maisha ya mamilioni ya watu na lazima tuwe waangalifu sana,"" anahitimisha.
Tiba inawezekana katika uamuzi wa pamoja na mgonjwa.
""Wanaume, wenye umri wa zaidi ya miaka 50 , wanapaswa kutafuta msaada kutoka kwa mtaalamu maalum kwa tathmini ya kibinafsi kwa lengo la utambuzi wa mapema wa saratani ya tezi dume,"" wanasisistiza katika makala yao kuhusu tiba ya saratani ya tezi dume.
""Wanaume walio katika kundi la hatari (wanaume wenye asili ya rangi nyeusi  au wale walio na jamaa wenye saratani ya  tezi dume) wanapaswa kuanza uchunguzi wao mapema, kkuanzia  umri wa miaka 45.
Daktari Alfredo Canalini, rais wa SBU, anakumbuka kwamba katika 2012, Kikosi Kazi cha Kuzuia Marekani - shirika ambalo husaidia kufafanua sera za afya ya umma nchini Marekani – lilifanya  uchunguzi wa saratani ya tezi dume.
""Miaka kadhaa baadaye, hii ilisababisha kuongezeka kwa utambuzi wa ugonjwa wa marehemu,"" anabainisha.""Kwa hiyo, kuruhusu vipimo kufanyika tu wakati dalili fulani zinaonekana ni kosa kubwa. Katika visa hivi, uwezekano wa kujikuta unamkabili mgonjwa ambaye ugonjwa wake tayari umeenea  ili hali uwezekano wa tiba iwapo ugonjwa ungegundulika mapema ni wa asilimia 90"", anasema Canalini .
Kulingana na wataalamu waliohojiwa na BBC News Brasil, hatari ya matatizo yanayohusiana na kipimo cha  uchunguzi wa sehemu ya tezi dume ( biopsy) ni ndogo - karibu 1 hadi 2% - ikiwa utaratibu unafanywa na wataalamu waliofunzwa katika vituo maalum.
Anasema  uchambuzi wa  biopsy  huwezesha  kuainishwa  kwa seli za saratani kulingana na kiwango na ubaya wa saratani ywenyewe.
Chanzo cha picha, Getty Images
SBU inapendekeza kufanya uchunguzi wa mara kwa mara ili kugundua saratani ya Prostate katika hatua ya mapema, kama ilivyoelezwa hapo awali.
""Licha ya maendeleo ya matibabu, takriban 25% ya wagonjwa wa saratani ya Prostate bado wanakufa kutokana na ugonjwa huo.
Hivi sasa, takriban 20% bado wanagunduliwa katika hatua za juu, ingawa idadi hiyo imepungua  kwa kiasi kikubwa  katika miaka michache iliyopita. miongo iliyopita, hasa kutokana na sera za utambuzi wa mapema wa ugonjwa na ufahamu mkubwa miongoni mwa  wanaume, ""inathibitisha taasisi hiyo.
Katika barua, Taasisi ya  Brazil ya vipimo vya  Radiotherapy (SBRT) ilichukua nafasi sawa.
""Tunajua kwamba nchini Brazil upatikanaji wa idadi ya wanaume na uelewa wa masuala yanayohusiana na uchunguzi ni mdogo. Kwa hivyo, kuzuia utaratibu kama huo kunazuia ufikiaji na inaweza kusababisha madhara makubwa kwa idadi ya watu kwa ujumla.
Chanzo cha picha, Getty Images
Guimarães anakumbuka kuwa mjadala juu ya afya unapaswa kuwa mpana.
""Mbrazili mwenye umri wa miaka 50 au 60 anawakilisha nguvu kazi muhimu kwa uchumi wetu,"" anasisitiza.
Kufuatia hoja hii, daktari anasisitiza kuwa kugundua saratani ya kiwango cha juu  kwa watu hawa inawakilisha upotezaji mara mbili: kwanza, thamani kubwa ya matibabu dhidi ya uvimbe wenyewe; Pili, muda mwngi wa kazi wa kukabiliana na ugonjwa ambao, katika hali nyingi, unaweza kugunduliwa katika hatua ya mapema (wakati huduma ya matibabu kawaida ni rahisi na ya bei nafuu).
Kuna  kipengele kimoja ambacho pande zote zinazohusika katika mjadala huu zinaonekana kukubaliana: mtu yuko katikati ya huduma na, pamoja na daktari, lazima ashiriki kikamilifu katika mkakati wowote unaolenga kufikia (au la) vipimo vya  mara kwa mara.
""Kwa sababu za kitamaduni, wanaume hawapendi kupata huduma za kiafya. Na tunahitaji kutuma ujumbe kwamba wanahitaji kuwa na ufahamu na kufuatiliwa sio tu kwa saratani, lakini pia kwa magonjwa mbalimbali sugu, kama shinikizo la damu na ugonjwa wa kisukari."", anasema Maciel.
""Mgonjwa lazima awe katikati ya maamuzi na kuelewa faida na hasara za kipimo chochote."
"Afya: ufahamu ugonjwa ambao husababisha macho kutoka nje, je unaepukika?   - bbc news swahili","Chanzo cha picha, Getty Images
Katika shingo letu kuna tezi yenye umbo la kipepeo (thyroid) yenye aina mbili za homoni - T3 na T4 . Tezi hii huamua jinsi viungo vyetu tofauti vya mwili vinavyofanya kazi haraka.
Lakini wakati kuna hitilafu  katika  tezi hii - au ya TSH, homoni iliyotengenezwa na ubongo ambayo hutuma amri kwa tezi kufanya kazi - mwili unaweza kupata majeraha.
Unapopatwa na marathi haya , dalili unazoweza kupata ni  kupungua kwa uzani wa mwili, kuvimbiwa, matatizo ya kumbukumbu, uchovu mwingi, hedhi isiyo ya kawaida, kupungua kwa kasi ya mapigo ya moyo na kupotea kwa nywele.
Hata hivyo, wakati T3 na T4 zinazalishwa kupita kiasi, mtu huweza kupata  baadhi ya usumbufu kama vile mapigo ya kasi ya moyo,  wasiwasi, kutokwa na jasho na hata kutetemeka kwa mwili.
Lakini kuna kuna athari ya nadra ambayo haijajulikana sana kuhusiana na hali hii inayohusishwa kitendo cha tezi kuzalisha homoni kupita kiasi  hali inayojulikana na kama  hyperthyroidism, hali ambayo inaweza kuwa na matokeo mabaya juu ya afya na ubora wa maisha. Miongoni mwa athari hizi ni ugonjwa wa tezi ya macho ambao pia unajulikana kama  orbitopathy ya Graves au ophthalmopathy.
Katika hali hii, uvimbe ambao unajitokeza  nyumba  tundu la jicho husukuma macho mbele, na kusababisha usumbufu unaoweza kusababisha kupoteza uwezo wa kuona.
Habari njema ni kwamba kuna njia za kutibu hali hiyo - na wataalam kutoka Ulaya na Marekani hivi karibuni waliungana pamoja kufafanua njia bora za kupambana na ugonjwa huu. Katika miezi ya hivi karibuni, dawa mpya maalum dhidi ya ugonjwa wa orbitopathy ya Graves pia imeidhinishwa nchini Brazil.
Daktari wa wa macho Stefânia Diniz, mtaalamu wa oculoplasty – au kitengo kinachohusika na  matibabu ya , kope, ducts za machozi na uso - anakadiria kuwa karibu 30% ya wagonjwa walio na kiwango kikubwa cha uzalishwaji wa homoni kupita kiasi  huwa na uwezekano mkubwa wa kupata  ugonjwa wa jicho la tezi.
Uchunguzi wa kimataifa unaonyesha kuwa ugonjwa huu huathiri  kati ya 0.5% na 2% ya idadi ya watu duniani.
Kwa hiyo, hesabu ya msingi inabainisha kuwa uzalishaji wa T3 na T4 huathiri   Wabrazil kati ya  milioni 1 na milioni 4 – na miongoni mwao , 300,000 hadi milioni 1.2 pia wanakabiliwa na ugonjwa wa tezi ya macho.
Ikumbukwe kwamba takwimu hizi ni makadirio tu, kwani hakuna tafiti maalum zilizochapishwa juu ya suala hili nchini.
""Ni ugonjwa, ambao unaweza kujidhihirisha kupitia dalili kali na zisizo maalum, kama vile ukavu au wekundu wa jicho, hadi usumbufu mkubwa ambao unaathiri uwezo wa kuona,"" anaelezea Diniz.
""Kwa bahati mbaya, ugonjwa wa macho ya tezi huchelewa kugundulika  kwasababu ya ukosefu wa maarifa juu yake miongoni mwa watu wengi na miongoni mwa madaktari,"" analalamika mtaalamu.
Lakini baada ya yote, tatizo linaloathiri tezi linaweza kuwa na athari katika eneo maalum kama nyuma ya   jicho?
Chanzo cha picha, Getty Images
Ni muhimu kuelezea kwamba ugonjwa wa jicho la tezi ni ugonjwa wa autoimmune. Kwa maneno mengine, hii inamaanisha kuwa vitu vinavyozalishwa na mfumo wa ulinzi yenyewe huanza kushambulia sehemu maalum za mwili.
Katika hali hii , antibodies (protini zinazoukinga mwili kushambuliw)  fulani  huharibu kazi ya macho.
""Seli zilizoathirika huanza kuzalisha vitu vinavyoitwa glycosamines, ambavyo huvutia maji. Hii kwa upande wake huunda uvimbe ambao husababisha jicho kuwa kubwa na kutoka mbele ,"" anaelezea

""Baada ya muda, seli hizi zinaweza kutofautisha na kuzalisha tishu zaidi za adipose [mafuta] au misuli katika eneo hilo,"" daktari anaongeza.
Kwa maneno mengine, eneo la obiti ya macho- ambalo tayari ni la kawaida - linakusanya vitu vingi ambavyo havipaswi kuwa hapo.
Idadi kubwa ya visa vya  ugonjwa huu wa macho zinahusishwa na utengenezwaji wa ziada wa homoni.
Lakini baadhi ya wagonjwa  hupata ugonjwa huo , hata kutokana na tezi yenye afya.
Katika hali mbaya zaidi, macho huvimba au hata kupoteza uratibu wa harakati (kile kinachoitwa strabismus katika duru za matibabu). Baadhi ya wagonjwa wanakabiliwa tatizo la kuona vitu mara mbili mbili  au hata  hushindwa kabisa kufunga  tena   kope zao.
Villagelin inakadiria kuwa 80% ya wagonjwa wana aina kali zaidi za ugonjwa wa macho ya tezi, huwa na dalilizi za  kuwasha au wekundu wa macho – huhisi kana kwamba wana mchanga juu ya uso wao .
Lakini tunawezaje kuzuia tatizo kama hili kufikia hatua kali zaidi?
Chanzo cha picha, Getty Images
Diniz anasema kuwa ugonjwa wa jicho la tezi umegawanywa katika awamu mbili tofauti: unaoweza kutibika na sugu.
Wakati wa matibabu ya ugonjwa unaoweza kutibika, ambayo kwa ujumla huchukua kati ya miezi 6 na 18, mchakato wa uchochezi unaendelea na usumbufu unaendelea kidogo kidogo. Lakini katika hali ya ugonjwa kuwa sugu, tishu zilizokusanywa huanza kuunda makovu.
""Ugonjwa sugu, au wenye makovu, awamu ni mgumu zaidi kuutibu, kwa hivyo kadri ugonjwa unavyogundulika mapema  hugunduliwa, bora,"" anasema.
Daktari wa ophthalmologist pia anasisitiza kuwa utambuzi unaweza kufanywa ofisini, kupitia uchunguzi wa dalili  na ripoti ya mgonjwa - wakati mwingine, wataalamu  huagiza mgonjwa- afanyiwe uchunguzi wa  maabara au vipimo vya picha ili kuondoa sababu zingine za matatizo katika eneo hilo, kama vile uvimbe.
Mara tu ugonjwa wa tezi la jicho  unapogunduliwa, matibabu yanaweza kuanza - ambayo yatatofautiana kulingana na ukali wake.
Sgarbi na Villagelin wanasema kuwa hatua ya kwanza ni kuimarisha utengenezwaji wa homoni katika tezi na dawa ambazo husaidia kudhibiti uzalishaji wa homoni ya tezi.
""Mwongozo wa pili ni kumuomba mgonjwa aache kuvuta sigara, kama inawezekana,"" anaongeza Villagelin.
Utafiti uliochapishwa katika miongo kadhaa iliyopita umegundua kuwa utabiri wa ugonjwa wa tezi la jicho ni mbaya zaidi kwa wavutaji sigara.
Sababu bado hazijajulikana kwa uhakika, lakini madaktari wanashuku kuwa sigara huongeza hali ya uchochezi wa mwili, ambayo ina athari kwenye tundu la jicho.
Pia kuna matibabu maalum ya kutibu ugonjwa wa orbitopathy yenyewe. Baadhi ya matone ya jicho na vilainishi vya macho husaidia kulainisha macho na kupunguza usumbufu wa haraka, kama vile kuwasha kunakosababishwa na ugumu wa kufunga kope.
""Kulingana na ukali, tunaweza kutumia dawa za kupambana na homoni za ziada, kupitia  tiba ya mionzi, au kufanyiwa upasuaji,"" anasema Diniz.
Lengo ni hasa kuacha uvimbaji wa jicho na kuongezeka kwa kaboni  ambayo hujilimbikiza katika sehemu ya ndani ya  jicho. Katika hali kama hii  upasuaji wa  tishu zilizokusanywa hufanyika ili kuziondoa  ili kupunguza shinikizo na kurekebisha kasoro za jicho.
Dawa zinazotumiwa zaidi katika muktadha huu ni za aina ya  corticosteroids.
Chanzo cha picha, Getty Images
Sgarbi anaelezea wasiwasi juu ya uvumbuzi wa dawa. "" hufika kwenye soko kwa bei ya juu sana,"" anasisitiza.
Nchini Marekani, matibabu  ya ugonjwa huu  yanagharimu mamia ya maelfu ya dola - na, ingawa thamani ya dawa hiyo nchini Brazil bado haijawekwa wazi.
Diniz anasisitiza kuwa upatikanaji wa rasilimali zaidi za matibabu hufanya iwezekane kubinafsisha matibabu na kutumia zana bora kulingana na maelezo ya kila mtu anayesumbuliwa na ugonjwa huo.
""Tunaweza kuzungumza na mgonjwa, kuwasilisha chaguzi za matibabu ya ugonjwa huo na kuamua pamoja juu ya chaguo bora,"" anaamini.
""Mara nyingi, watu wenye ugonjwa wa tezi ya macho  huja kwetu na tatizo la  unyanyapaa sana, ambalo huathiri  ubora wa maisha yao.""
""Kwa hiyo tunahitaji kuongeza uelewa miongoni mwa watu kuhusu ugonjwa huu na njia sahihi ya kutambua na kuutibu,"" anahitimisha daktari."
Msichana anayewapenda marehemu na kuwapodoa - bbc news swahili,"Chanzo cha picha, ISABEL WALTON
Isabelle Walton  hutumia muda wake mwingi wa siku  kuwa na miili ya wafu. Kazi yake ni kuwatayarisha wafu ""kwa ajili ya kuagwa kwao mwisho."" Isabelle anasema anajivunia kazi yake.
Kuna harufu isiyo ya kawaida katika chumba cha kuhifadhia maiti.
""Tuna uingizaji hewa hapa, lakini watu hawajazoea kemikali tunayozotumia hapa,"" anasema Isabelle. Ingawa sihisi harufu ya aina yoyote.
Kuwa meneja wa chumba cha kuhifadhia maiti sio kazi ya kawaida kwa kijana mwenye umri wa miaka 24.
""Watu wanashangaa ni kwa jinsi gani mimi ni kijana na mwanamke ninafanya kazi hapa, kwa sababu bado ni taaluma inayotawaliwa na wanaume,"" anasema.
Isabelle alianza kama mkurugenzi wa mazishi wa  kampuni ya  AW Lyman huko Nottingham nchini  Uingereza mnamo 2019, lakini alialikwa na chumba cha kuhifadhia maiti cha kampuni hiyo.
Akiwa na umri wa miaka 21, alianza kufanya kazi katika chumba cha kuhifadhia maiti. Pamoja na hayo, pia aliendelea na masomo yake katika taaluma ya uhifadhi wa maiti.
Akiwa mdogo zaidi kwa umri, alidharauliwa katika  alipokuwa shuleni, lakini familia yake daima ilimuunga mkono.
Hata hivyo, marafiki zake hawakufurahishwa na kazi yake ambayo waliiona ni ya ajabu.
Chanzo cha picha, ISABEL WALTON
Wakati mtangazaji wa TV Stacey Dooley alipokabiliwa na hofu kuhusu  kifo  chake na kushuhudia mchakato wa kuhifadhi miili kwa msaada wa kemikali ili isioze , binti  Isabelle alikuwa naye na kumuonyesha namna  mwili unavyohifadhiwa na kuwekwa katika hali ya kupendeza.
Stacey Dooley ni mtangazaji wa televisheni ambaye hivi karibuni alitumia muda wake katika chumba cha kuhifadhia maiti cha BBC One na kujaribu kukabiliana na hofu yake ya kifo ambayo amekuwa akiishi nayo kwa muda mrefu.
Hata hivyo, Stacey mwenyewe anasema kuwa hofu yake ni ""hofu isiyo isiyoweza kuepukika"".
""Nataka kuishi milele, lakini pia naamini kuwa haiwezekani,"" anasema Stacey.
Hata hivyo  Isabelle ana mtizamo tofauti kuhusu kifo. Anasema kuwa mbali na kuwa na hofu, kuzungukwa na maiti  wakati wote kumemfanya ahisi kifo kuwa cha kawaida.
""Najua nitatunzwa ikiwa kifo kitatokea,"" anasema.
Kuna miili 80 katika chumba cha kuhifadhia maiti. Kila mmoja huhifadhiwa kwa wastani wa siku 15-20.
Isabelle anasema watu wengi wanafikiri kwamba mtu aliyekufa anawekwa tu kwenye jeneza kabla ya mazishi. Lakini ukweli ni kwamba muda mwingi  hutumika  kuandaa miili ili ndugu jamaa na marafiki zao waweze kuwaona wapendwa wao  na kukaa nao kwa muda  wakiwa katika hali nzuri  kabla ya kuzikwa au kuchomwa.
Isabels husafisha  miili ya wafu, kuwachana au kunyoa nywele zao, kuwavalisha na kuwapaka vipodozi( make-up)
""Kama mtu amekuwa mgonjwa na kuwa hospitalini kwa muda mrefu, familia  familia kwa mfano isingependa kumuona  akiwa na ndevu ndefu,"" anasema.
""Wanataka mpendwa wao kuonekana amevaa vizuri, ameogo na kuwa na muonekano  kama wa siku zote.""
Chanzo cha picha, BBC/FIRECRACKER FILMS
Isabelle na wenzake pia hupaka asilimia 65 ya maiti kemikali  ya  kuzuia kuharibika ili    iendelee kuhifadhiwa kwa muda mrefu.
Isabel anasema kuwa familia nyingi pia zinaomba huduma fulani za ziada, kulingana na kifurushi cha mazishi.
Hizi ni pamoja na kuupa mwili rangi sahihi na ""kuitengeneza upya"" ili kuonekana kama mwanadamu aliye hai.
Hii hufanyika zaidi katika hali ambapo maiti huwekwa wazi wakati wa mazishi.
Kwa mujibu wa Isabelle, ""Niliweka bidii katika kila kitu ninachofanya. Sidhani kama watu wanatambua ni kiasi gani cha  umuhimu na huduma inayotolewa katika kazi hii.""
Chanzo cha picha, BBC/FIRECRACKER FILMS
Wakati wa mchakato huu, mwili husafishwa huku mdomo ukiwa umefungwa. Damu huondolewa na maji yenye harufu humwagika karibu na mwili.
Maji maji yote na gesi katika sehemu za mwili pia huondolewa na kubadilishwa na maji ya kemikali ya kuzuia mwili kuoza.
Utunzaji wa mwili kwa njia ya kemikali na  marufuku katika baadhi ya dini na kwa kawaida hii hutokana na sababu ya kemikali zinazohusika.
Wakati mwingine, Isabel anapaswa kuufanyia kazi zaidi mwili wa marehemu pale anapokufa kutokana na majeraha  mfano ya ajali au kuungua kwa moto.
Kwa matukio kama haya mwili wa marehemu ulioharikika huondolewa kwenye na kisha  mwili bandia hupachikwa kwenye mwili wake kipodozi maalumu cha nta  ili awe na muonekano bora kwa jamaa zake na watu wake kwa ujumla watakaomtazama.
""Sio kama ' vipozi vya watu hai,' lakini tunatumia vipodozi vinavyotumika kwa maiti katika   chumba cha kuhifadhia maiti, kwa hivyo vipodozi hivi vinakuwa na muongekano mzuri na kuweza kudumu kwenye  ngozi baridi ya maiti,"" anaelezea Isabelle.
Chanzo cha picha, BBC/FIRECRACKER FILMS
Disemba hadi Machi katika majira ya baridi ni wakati wa shughuli nyingi kwa wakurugenzi wa mazishi kwani idadi kubwa ya vifo  hutokea wakati huu.
Lakini kwa sasa katika chumba cha kuhifadhia maiti, Isabel anabeba miili mitatu hadi minne kwa siku.
""Hakuna madirisha ya kutosha katika chumba cha kuhifadhia maiti,"" alisema. ""Wakati pekee ninapoona jua ni wakati ninapoenda kujitengenezea kahawa.""
Kutembelea familia zenye huzuni kunaweza kuwa na hisia, lakini wanajaribu y hujaribu   kuzingatia kazi yake zaidi, anasema.
Kwa mujibu wa Isabelle, ""Bila shaka unapaswa kujaribu kuwafariji na sio wao kukufariji.""
Anasema  anataka kuzuia mtizamo hasi dhidi ya  kazi zao - iwe ni kufanya kazi katika chumba cha kuhifadhia maiti au kuhudhuria mazishi.
Wanapoombwa kufanya kazi hii , mara nyingi hujipata ni  wanawake pekee, lakini katika mazishi ya hivi karibuni wanawake wanne walijiunga na kazi ya kumazishi.
""Familia ya marehemu haikuwahi kuona kitu kama hiki hapo awali. Marehemu angefurahi kumuona akifanya kazi hii kama  mwanamke mwenye nguvu, na anayejisimamia,"" anaeleza Isabelle."
"Uzazi wa mpango: sindano moja inatosha kwa wanaume, hakuna vasectomy inahitajika - bbc news swahili","Chanzo cha picha, Getty Images
Hivi karibuni, jaribio lililofanywa na Baraza la Utafiti wa Matibabu la India (ICMR) limegonga vichwa vya habari katika ulimwengu wa matibabu.
Baada ya miaka saba ya utafiti, majaribio ya sindano ya uzazi wa mpango wa kiume yamekamilishwa kwa mafanikio.
Hii inamaanisha kuwa sindano hiyo sasa imeidhinishwa kwa matumizi.
ICMR imesema kuwa sindano hiyo haina madhara makubwa na ufanisi wake ni mkubwa.
Chanzo cha picha, Getty Images
Matokeo ya majaribio ya matatu ya dawa hiyo yalichapishwa mwezi uliopita katika jarida la Andrology.
Sindano hiyo, inayoitwa Reversible Inhibition of Sperm Under Guide (RISUG), ililazimika kupitia awamu tatu za upimaji kabla ya kupitishwa rasmi.
Watu kutoka Delhi, Udhampur, Ludhiana, Jaipur na Kharagpur walishirikishwa katika majaribio hayo.
Jaribio hilo liliwahusisha wanaume 303 wenye afya njema na wenye uhusiano wa kimapenzi wenye kati ya umri wa miaka 25 na 40 na wake zao.
Wanandoa hawa walijumuishwa katika jaribio tu wakati walipowasiliana na kliniki ya uzazi wa mpango.
Wanandoa hawa walikuwa familia ambazo zilihitaji kuvunga uzazi kwa njia ya vasectomy au kuamua kutokuwa na watoto zaidi.
Wakati wa majaribio haya, chini ya mwongozo, wanaume walipewa miligramu 60 . Dawa hii ilitolewa kwa wingi.
Chanzo cha picha, Getty Images
Katika utafiti na majaribio yake ICMR imebaini sindano hii kuwa bora zaidi ya taratibu zote za uzazi wa mpango (wa kiume na) zilizoidhinishwa hadi sasa. Pia imegundulika kuwa haina madhara makubwa.
Utafiti umeonyesha kuwa sindano hiyo imefanikiwa kwa asilimia 97.3 kufikia lengo Azoospemia (kizuizi katika kutolewa kwa mbegu za kiume). Wakati huo huo, ina  99.02% ya ufanisi katika kuzuia mimba.

Mara baada ya kudungwa, sindano hii inakuwa na ufanisi kwa karibu miaka 13. Mimba inaweza kuzuiwa katika kipindi hiki.
Mipira ya Kondomu na vidonge vya kuzuia mimba kwa pamoja (OCP) vinaweza kusaidia kuzuia mwanamke kupata ujauzito kwa muda.
Wakati huo huo, kifaa cha kuzuia mimba Copper D kinachukuliwa kusaidia kuzuia mimba kwa muda mrefu.
Upasuaji wa kufunga uzazi wa wanaume -Vasectomy ni utaratibu wa upasuaji wa uzazi wa kudumu.
Lakini miaka 13 inasemekana kusababisha mkanganyiko miongoni mwa wanaume.
Kwa sababu inasaidia tu kwa muda mdogo, inachukuliwa kuwa dawa hii haionekani na kila mtu kama ya kudumu au yenye ufanisi.
Chanzo cha picha, Getty Images
Wataalamu wanaamini kuwa dawa zilizobuniwa kuzuia mimba zimewapa wanawake uhuru wa kupanga familia zao. Hata hivyo, mifumo hii ya matibabu pia inaweka jukumu la uzazi wa mpango kwa wanawake.
Kwa kuangalia takwimu, ni wazi kwamba wanawake nchini India wanapaswa kuwa na majukumu zaidi kuliko wanaume.
Hii sio kusema kwamba wanaume hawana njia za kutosha za kuchukua jukumu la   uzazi wa mpango.
Mipira ya kondomu inapatikana kwa wanaume. Hivi karibuni, mpango wa  kutumia vidonge pia umeanza.
Kulingana na Utafiti wa Afya ya Familia ya Taifa 2019-21 (NFHS-5), chini ya mtu mmoja kati ya wanaume 10 au 0.5% hutumia kondomu.
Ingawa wataalamu wanasema kuwa njia ya vasectomy ni salama na rahisi, inachukuliwa kuwa sio sawa na njia nyingine yoyote ya kuzuia mimba.
Katika utafiti kuhusu ni nani anayehusika na uzazi wa mpango, asilimia 50 ya wanaume kutoka Uttar Pradesh, Telangana na Bihar walisema kuwa uzazi ni kazi ya wanawake na wanaume hawapaswi kuwa na wasiwasi kuhusu hilo.
Kwa mujibu wa madaktari, kuna hadithi nyingi zinazohusiana na uzazi wa mpango kwa wanaume. Kwa mfano, kuhusu matumizi ya kondomu kuna  mtazamo kwamba hupunguza raha ya ngono miongoni mwa mwa wanaume.
Wakati kuhusu uzazi wa kiume, kuna hofu kubwa kwamba inapunguza virility ya wanaume.
Chanzo cha picha, Getty Images
Dr. S. Shantha Kumari, Rais wa Shirikisho la Vyama vya Uzazi na Uzazi wa India, alisema kuwa kuna hadithi nyingi na maoni potofu kuhusu vasectomy katika jamii ya India.
Wanaume  wanaamini kuwa  kutokuwa na uwezo wa kupata mtoto  ni wa mwanamke. Dr. S. Shantha Kumari alieleza kuwa kutokana na hali hiyo, mzigo wote unawekwa kwa wanawake.
Bidisha Mondal, mtafiti anayefanya kazi ya kuendeleza usawa wa kijinsia, aliiambia BBC wakati wa mahojiano kwamba  idadi ya wanawake wanaofanya mapngo wa uzazi  ni wachache ni wengi nchini India.
Wakati huo huo, imependekezwa kuwa historia pia inawajibika kwa hofu ya wanaume ya kuzuia mimba.
Wataalamu wanasema kuwa uzazi wa lazima, ulioanzishwa mwaka 1975, ulisababisha hofu miongoni mwa wanaume. Wakati huo huo, uzazi wa kiume pia unahusishwa na uume wao. Wanaamini  kuwa mpango wa uzazi wa vasectomy utaharibu uume wao.
SP Singh, rais wa Taasisi ya Sayansi ya Idadi ya Watu nchini India, ameiambia BBC kwamba hakuwa na ufahamu wa sindano mpya ya ICMR na majaribio ya kliniki juu yake.
Lakini ni muda tu utaelezea jinsi sindano hii itakavyokuwa na ufanisi katika kudhibiti idadi ya watu wa India."
"‘ninatayarisha miili kwa ajili ya kuagwa kwa mara ya mwisho'
 - bbc news swahili","Chanzo cha picha, Isabel Walton
Isabel Walton hutumia siku yake akiwa amezungukwa na maiti na anasema anajivunia kuwandaa waliofariki kuwaweka ""tayari kwa ajili ya kuwaaga mara ya mwisho"".
Muandaaji huyu wa miili ni mmoja wa watu ambao Stacey Dooley alikutana nao nyuma ya pazia wakati mtangazaji wa TV alipokabiliana na hofu ya kifo na kushuhudia uhifadhi wa mwili.
Kuna harufu isiyo ya kawaida katika chumba cha kuhifadhia maiti cha baridi.
""Tumewasha mfumo wa uingizaji hewa, lakini watu hawajazoea kemikali tunazotumia. Ingawa mimi sioni kila kitu,"" anasema Bi Walton.
Kuwa meneja wa chumba cha kuhifadhia maiti si kazi ya kawaida kwa kijana wa miaka 24.
""Watu wanashangaa jinsi nilivyo mdogo na kuwa mwanamke,"" anasema, ""kwa sababu bado ni tasnia inayotawaliwa na wanaume.""
Bi Walton alianza na A W Lymn, huko Nottingham, kama mkurugenzi wa mazishi mwanafunzi, mnamo 2019, lakini alimkuta akipiga simu katika chumba cha kuhifadhi maiti cha kampuni. Alianza kufanya kazi huko kwa muda wote akiwa na umri wa miaka 21, huku pia akisomea fani hiyo.
Chanzo cha picha, Isabel Walton
Familia yake daima imekuwa ikimuunga mkono, lakini marafiki zake ""walishangaa"" alipowaambia kile anachokifanya.
Stacey Dooley hivi karibuni alitumia muda katika chumba cha kuhifadhia maiti kwa ajili ya BBC One alipojaribu kukabiliana na mtazamo wake kuhusu kifo, jambo ambalo anakubali ni ""woga usio na maana wa jambo lisiloepukika"".
""Nataka tu kuishi milele,"" mtangazaji wa TV anasema.
Lakini mbali na kuwa na hofu, Bi Walton anasema kuzungukwa na kifo kila wakati kumempa faraja. ""Ninajua kwamba nitatunzwa ikiwa chochote kitatokea.""
Hifadhi ya maiti ina hadi miili 80. Kila moja huhifadhiwa kwa wastani wa siku 15-20.
Chanzo cha picha, BBC/Firecracker Films
Watu wengi hufikiri kwamba mtu aliyekufa huwekwa tu ndani ya jeneza kabla ya mazishi, asema Bi Walton, lakini yeye hutumia muda kuandaa miili ili wapendwa waweze kutazama au kutumia muda nao kabla ya kuzikwa.
Anaosha miili, kuchana au kunyoa nywele zao, kuwavalisha, na kupaka vipodozi.
""Ikiwa mtu amekuwa na hali duni kwa muda mrefu na amelazwa hospitalini, huenda familia hazijazoea kuwaona wakiwa na ndevu,"" asema Bi Walton. ""Wangetaka wavae vyema na wawe safi kabisa kunyolewa na waonekane nadhifu tena.""
Yeye na wenzake pia hupaka mwili karibu 65% ya miili, kuihifadhi kwa muda mrefu na kupunguza kasi ya kuoza. Kulingana na kifurushi cha mazishi, familia zinaweza kuomba matibabu haya, ambayo yanaweza kutoa rangi ya mwili na na mwonekano ""kama wa uhai,"" anasema Bi Walton, ni muhimu sana ikiwa kifuniko cha jeneza kitaachwa wazi wakati wa ibada ya mazishi.
""Ninaweka muda mwingi na juhudi katika kile ninachofanya. Sidhani kwamba watu wanatambua jinsi huduma inavyoingia kwenye jukumu,"" anasema.
Chanzo cha picha, BBC/Firecracker Films
Wakati wa mchakato huo, mwili husafishwa na mdomo kufungwa. Damu huondolewa na kiowevu cha kuwekea maiti kilicho na kiuatilifu cha formaldehyde, husukumwa kuzunguka mwili. Majimaji na gesi katika viungo vya mwili pia huondolewa na kubadilishwa na maji ya kuhifadhia.
Baadhi ya imani za kidini zinakataza mchakato wa kuhifadhi maiti na haitumiwi katika maziko kwa sababu ya kemikali.
Wakati mwingine, ikiwa mtu amepatwa na kifo cha kutisha, Bi Walton lazima afanye kazi ya kujenga upya mwili, kwanza kuoza tishu zilizoharibiwa, na kisha kutumia nta na vipodozi maalumu.
Sio kama ""vipodozi vya watu wanaoishi,"" anaelezea. ""Tunatumia vipodozi vya chumba cha kuhifadhia maiti, kwa hivyo inakaa kwenye ngozi iliyopoa vyema.
Chanzo cha picha, BBC/Firecracker Films
Majira ya baridi, kuanzia Desemba hadi Machi, ni wakati wa shughuli nyingi zaidi kwa wakurugenzi wa mazishi kwani kitakwimu vifo vingi vinatokea. Lakini kwa sasa katika chumba cha kuhifadhia maiti, Bi Walton huweka maiti takribani tatu hadi nne kwa siku.
""Hakuna madirisha,"" anaelezea. ""Wakati pekee ninaoona mchana ni kwenda kutengeneza kahawa.""
Inaweza kuwa mkutano wa kihisia na familia zinazoomboleza, anasema, lakini anajaribu kuzingatia kutoa huduma ya kitaalamu.
""Ni wazi unajaribu kuwafariji, hawakufariji,"" anasema.
Bi Walton anasema anataka kupinga dhana potofu katika tasnia yake, katika chumba cha kuhifadhia maiti na kuhudhuria mazishi. Iwapo ataombwa kusaidia katika ibada, mara nyingi yeye ndiye pekee mbeba mada, lakini hivi karibuni, katika mazishi, kulikuwa na wanawake wanne wakifanya kazi.
""Familia inayoomboleza haijawahi kuona kitu kama hicho hapo awali,"" anasema. ""Walisema marehemu angependa kuiona, kwa sababu alikuwa mwanamke mwenye nguvu na anayejitegemea."""
Dalili za kutambua moja ya sababu kuu za vifo katika watoto wachanga - bbc news swahili,"Chanzo cha picha, Getty Images
Wakati mtoto mchanga Francisco alipoonyesha  dalili za kwanza za homa mwezi Juni mwaka jana, wazazi wake walimpeleka hospitali mara moja.
Akiwa na umri wa miezi 6, mtoto huyu wa kiume alikuwa tayari amepatikana na dalili za pumu, hivyo dalili yoyote ya kukohoa au kutokwa na damu iliishtua familia.
Baada ya kulazwa katika chumba cha dharura, Francisco alipelekwa nyumbani na uchunguzi wa mzio na dawa. Lakini saa 48 baadaye, hali yake ilizidi kuwa mbaya.
""Alikuwa amechoka sana, kifua chake kilikuwa kinainuka na kuanguka. Alikuwa anajaribu sana kupumua,"" anasema mama yake, Camille Pasquarelli, mwenye umri wa miaka 30.
""Pia alikuwa akihangaika sana na kupata shida ya kulala,"" anakumbuka baba yake, Daniel Ferreira, mwenye umri wa miaka 31, ""na hapo ndipo tulipoamua kurudi hospitali.
Mara tu alipochunguzwa, iligundulika kuwa damu ya mtoto ilikuwa imepungua sana na Francisco ilibidi iwekwe kwenye usaidizi wa mitambo ili aweze kupumua.
""Alikuwa kwenye oksijeni kwa saa chache, lakini bado hakuwa anapumua vizuri. Kwa hivyo madaktari waliamua kumsumbua,"" anasema Daniel.
Francisco alilazwa hospitalini kwa zaidi ya wiki mbili na kupatikana na maambukizi ya mianzi (bronchiolitis). Katika kipindi hiki, ilibidi asaiwe kupumu kwa mitambo ya hewa ya oksijeni  na kupigwa sindano ya ganzi.
""Kama ningeweza kuacha ujumbe kwa wazazi wengine, itakuwa daima kuwa makini na ishara ndogo,"" anasema Camille. ""Ilikuwa muhimu sana kwamba tuzingatie mabadiliko katika kupumua kwa Francisco na kumpeleka hospitali mara moja.
""Daktari alituambia kwamba kama tungesubiri siku nyingine ingekuwa mbaya zaidi.
Mbali na Francisco, watoto wengine 18,172 wenye  umri wa chini ya umri wa miaka miwili walilazwa hospitalini nchini Brazil mnamo 2023 kutokana na RSV (virusi vya kupumua) hadi mwisho wa Oktoba, kulingana na taarifa ya Fiocruz ya InfoGripe. Katika kipindi hicho, vifo 222 viliripotiwa.
Kwa mujibu wa Shirika la Brazil la madaktari bingwa wa watoto (SBP), RSV inahusishwa na 75% ya kesi za maambukizi ya mianzi (bronchiolitis), uvimbe  ambao huzuia oksijeni kufikia mapafu, na 40% ya kesi za nimonia kwa watoto chini ya umri wa miaka miwili.
""Maambikizi ya mianzi(Bronchiolitis) ni hali ya kliniki inayojulikana na kuvimba ambayo husababisha kupungua kwa lumen ya bronchioles [mirija  inayohusika na kubeba hewa kwenye mapafu],"" anaelezea Marcelo Otsuka, mratibu wa kamati ya magonjwa ya kuambukiza ya watoto ya Jumuiya ya Magonjwa ya Kuambukiza ya Brazil.
Chanzo cha picha, PERSONAL ARCHIVES
Kwa mujibu wa Taasisi ya Afya ya Taifa ya Marekani (NIH), maambukizi ya chini ya kupumua (ikiwa ni pamoja na bronchiolitis) ni miongoni mwa sababu tano za kawaida za vifo kwa watoto walio chini ya umri wa mwaka mmoja duniani kote.
-Lakini idadi kubwa ya watoto walio na ugonjwa wa huo  hawaendi hawafikii hali ya    dharura, na kwa wale wanaofanya hivyo, ni idadi ndogo inahitaji kulazwa hospitalini.
Lakini katika hali mbaya, ugonjwa huo unaweza kuwa wa ghafla sana. ""Kilele cha ukali kwa ujumla ni kati ya siku ya tano na ya saba, lakini kulingana na mtoto na magonjwa mengine yanayohusiana, hali mbaya inaweza  kujitokeza  katika masaa 24 au 48 ya kwanza,"" anaelezea Bw. Otsuka.
Njia kuu inayosababisha maambukizi ni kupumua hewa chafu na kuwasiliana, na watu wengine ikimaanisha watoto ambao hutumia muda mwingi huwa katika  maeneo yaliyofungwa pamoja na watu wengine, kama vile nyumba za malezi ya watoto, wana uwezekano mkubwa wa kuambukizwa.
Nchini Brazil, visa vya maambikizi ya mianzi(Bronchiolitis) katika maeneo kama vile nyumba za malezi ya watoto  kwa ujumla ni vingi zaidi wakati wa baridi, kwa sababu wakati huu watu huwa wamesongamana  zaidi pamoja, katika maeneo ambayo kuna mzunguko mdogo wa hewa, ambayo inawezesha maambukizi.
""Aidha, joto la chini hupunguza kile tunachokiita  utendaji wa mapafu, na hivyo kupunguza usafishwaji wake na hivyo kuongezauwezekano wa  maambukizi ya kupumua,"" anaelezea Marcelo Otsuka.
Miongoni mwa  watoto wachanga, dalili za kwanza za bronchiolitis mara nyingi ni sawa na zile za baridi. Hizi ni pamoja na kutokwa na makamasi, kikohozi, kuhisi pua zimeziba , homa, kuwasha na ugumu wa kula chakula.
Kwa wagonjwa hawa, kwa sababu ni watoto wadogo  na hawawezi kupenga mafua au kukohoa na kutema makohozi dalili zinaweza kuendelea kwa kukohoa zaidi, kupumua kwa shida, na kuganda kwa makohozi.
Katika hali hii, ni vyema kushauriana na daktari haraka iwezekanavyo.
Dalili kuu ya tahadhari  kwa wazazi wa Francisco ilikuwa ni kupumua kwa shida.
""Kifua chake kiliendelea kupanda na kkushuka kwa njia tofauti. Tulipoona hivyo, tulikuwa na wasiwasi,"" anasema Camille.
Chanzo cha picha, PERSONAL ARCHIVE
Camille anaelezea kuwa mabadiliko ya tabia ya Francisco pia yalikua kiashiria kikuu kwa  familia. ""Siku zote alikuwa na tabasamu sana, lakini alikuwa chini na hakuwa na orodha,"" anasema.
Wazazi wa mtoto huyo pia wanasema wiki mbili walizokaa hospitalini  na mtoto wao zilikuwa ngumu sana.
Wakati wote alikuwa na wasiwasi, Francisco alilishwa kupitia bomba.
Camille, hata hivyo, aliendelea kukamua maziwa yake na kumpelekea mwanaye hospitalini.
Hakuna matibabu kwa sababu ya bronchiolitis, kwa hivyo ni matibabu ya dalili tu yanayoweza kutolewa.
""Baada ya kugundua ugonjwa wa maambikizi ya mianzi (Bronchiolitis), madaktari pia waligundua maambukizi ya bakteria na Francisco alilazimika kutumia  dawa za antibiotics,"" anasema Daniel. ""Pia alilazimika kuongezewa damu kwa sababu alikuwa na upungufu wa damu.
""Ilikuwa ni huzuni sana. Kwa hakika ni moja ya nyakati ngumu zaidi ambazo tumewahi kupata,"" anaongeza. ""Lakini hatukujaribu  kukata tamaa, tukitumaini kuwa atakuwa bora zaidi.
Kwa mujibu wa Marcelo Otsuka, hii ni dalili  ya wazi ya matatizo ya kupumua ambayo haipaswi kupuuzwa.
Mnamo Agosti, kampuni ya utengenezaji wa chanjo ya Pfizer iliwasilisha maombi kwa Shirika la Taifa la Ufuatiliaji wa Afya (Anvisa) kwa ajili ya usajili wa chanjo ya Abrysvo dhidi ya virusi vya kurekebisha upumuaji (RSV).
Chanjo hii, ambayo tayari imeidhinishwa nchini Marekani, inalenga wanawake wajawazito na hutoa kinga dhidi ya maambukizi yanayosababishwa na virusi kwa watoto wachanga  wa hadi miezi sita.
Kulingana na Pfizer, tafiti za kliniki zilionyesha kuwa majibu ya kinga yanayotokana na chanjo hiyo yaliweza kuzuia 82% ya aina kali za ugonjwa wa kupumua kwa watoto hadi miezi mitatu, kisha 69% hadi miezi sita.
Nchini Brazil, kampuni hiyo ya dawa pia iliomba idhini ya kuwalinda watu wenye umri wa miaka 60 na zaidi.
Chanzo cha picha, Getty Images
Lakini hata kwa chanjo, madaktari wanasema ni muhimu kuimarisha hatua fulani ambazo zinazuia watoto kupata ugonjwa huo:
Wazazi wa Francisco wanasema wameongeza juhudi zao katika suala hili.
Tuko makini zaidi na Bento, kaka mkubwa wa Francisco, na kila wakati anapokuja nyumbani kutoka shuleni, ninajaribu kumuosha au angalau kusafisha mikono yake vizuri,"" anaelezea Camille.
""Huenda Bento ndiye aliyeleta virusi hivyo ndani ya nyumba, lakini hatutaki kumzuia kuwasiliana na kaka yake.
Daktari Marcelo Otsuka pia anapendekeza kuwalisha watoto vizuri, kunyunyizia dawa za kuua vijidudu vya maambukizi katika  njia ya kupumua mara kwa mara, kusafisha  pua na kuvuta pumzi ikiwa ni lazima.
Watoto ambao tayari wana matatizo ya kupumua, kama vile pumu, Maambukizi sugu katika mianzi sugu au mzio wa mara kwa mara, wanapaswa kufuatiliwa mara kwa mara na daktari wao."
'maisha yangu yalitatizika baada ya kaka yangu kumuua baba yetu' - bbc news swahili,"Chanzo cha picha, STEVE HUNTLEY/BBC
Maisha ya Karen Cooper ""yalitatizika siku kaka yake Gary alipomuua baba yao na kumshambulia mama yao. Miaka mitano sasa imepita.
Machi 2019, Karen alioka keki ili kusherehekea siku ya kuzaliwa ya baba yake Hedley Robinson. Watu wa familia walikuwa wanakusanyika kusherehekea kutimiza miaka 86.
Siku iliyofuata, Margarete mama wa Karen alipiga simu polisi - kwa sababu mwanawe Gary alikuwa ""akifanya vurugu ndani ya nyumba.""
Alikamatwa, akapelekwa hospitali na baadaye kurudishwa kituo cha polisi. Gary alionekana hafai kuzuiliwa chini ya kifungu cha 136 cha Sheria ya Afya ya Akili, sheria inayowataka polisi kuwapeleka watu wa aina hiyo mahali salama.
Baada ya wakili kubaini kuwa hafai kwa mahojiano. Polisi hawakuwa na chaguo ila kumwachilia huku wakiendelea na uchunguzi.
Chanzo cha picha, KAREN COOPER
Dakika kumi tu baada ya polisi kuondoka tangu walipomfikisha nyumbani kwao, Gary aliwashambulia wazazi wake kwa kisu.
Baba wa Karen alifanyiwa upasuaji na mama yake alilazwa katika kitanda cha dharura, akiwa amedungwa kisu kwenye koo.
Margarete alinusurika - lakini madaktari hawakuweza kumwokoa Hedley, alifariki wiki tatu baadaye.
Agosti mwaka huo Gary alilazwa hospitali baada ya kukubali mauaji na na jaribio la kuua. Madaktari wa magonjwa ya akili walikubali kwamba alikuwa akiugua ugonjwa huo.
Karen anaamini kwamba mengi zaidi yangefanywa kuzuia shambulio hilo. ""Wangemtenga kaka yangu siku hiyo na kumweka kwenye kituo au hata kumweka kizuizini kwa saa nyingine 24,"" anasema.
Chanzo cha picha, STEVE HUNTLEY/BBC
Karen anasema imekuwa kama kifungo cha maisha kwa familia yake, ambayo maisha yao ""yametatizika mara moja,"" na mustakabali wao ""umebadilika.’’
“Ndugu yangu anapata msaada, amelazwa katika hospitali ya matatizo ya akili. Hivyo mahitaji yake yote yanatimizwa na anahudumiwa.
""Mimi na familia yangu? Hakuna mtu anayeshughulika nasi.""
Karen, ambaye aliuza biashara yake ya zaidi ya miaka 20 baada ya kuhisi hawezi kufanya kazi baada ya shambulio hilo, anaamini familia kama yake zinapaswa kupatiwa wataalamu, washauri na usaidizi wa kisheria.
Chanzo cha picha, KAREN COOPER
Katika uchunguzi wa kesi ya babake, polisi ilisema kwa sababu tukio hilo - imebadilisha jinsi inavyoshughulikia watu wenye matatizo ya afya ya akili na imeboresha mafunzo.
Afisa Mkuu wa polisi Konstebo Katy Barrow-Grint anadokeza kwamba wakati Gary Robinson alipoachiliwa kutoka kizuizini hapakuwa na sababu ya kushuku angejidhuru yeye au wazazi wake.
“Pia iligundulika kuwa maombi kadhaa yasiyo rasmi ya kutathminiwa upya afya ya akili ya Gary Robinson yalitolewa kwa wataalamu wa afya ya akili, lakini yalikataliwa.""
Maboresho yalifanywa katika upashanaji habari ili maafisa ""waweze kuhakikisha kwamba wana taarifa zote muhimu kuhusu historia ya mgonjwa kabla ya kulazwa"".
""Milango yetu iko wazi kutoa msaada baada ya matukio ya kusikitisha kama haya na tungehimiza mtu yeyote aliyeathiriwa na matukio haya na anahisi kuhitaji msaada kuwasiliana nasi.""
Kujibu mwito wa Karen wa msaada ziada kwa familia, Wizara ya Sheria ilisema serikali ""inaongeza ufadhili mara nne kwa huduma za wagonjwa wa aina hii na mswada wa waathiriwa unapanuliwa ili kujumuisha familia zilizofiwa kama yake ili wapate msaada kamili wanaostahili.""
“Changamoto ni kuwa yeye ni kaka yangu na ninampenda,’’ Karen anasema.
""Yeye ni kaka yangu mdogo, na wakati huo huo alifanya shambulio la kutisha na baya kwa wazazi wangu na kumuua baba yangu."""
Madaktari walivyookoa maisha ya msichana wa miaka 9 aliyepigwa mshale wa moyo - bbc news swahili,"Chanzo cha picha, MINISTRY OF PUBLIC HEALTH OF CAMEROON
Maisha ya Roukayatou Sali hayako tena hatarini. Msichana huyo mwenye umri wa miaka 9 alifanyiwa upasuaji wa mafanikio na timu ya wataalamu 15 katika hospitali kuu ya Yaoundé.
Si si mrefu Sali Adama, 57, na binti yake Roukayatou watarejea Garoua kaskazini mwa Cameroon kuendelea na matibabu huko, kabla ya kurejea nyumbani kwao kabisa.
Mwanafunzi huyo anayesoma shule ya serikali ya Adai katika wilaya ya Moulvoudaï - takribani kilomita 1,350 kutoka Yaoundé aliponea chupuchupu.
Mchana wa Oktoba 29, Roukayatou alipokuwa akikimbia kutoka nje ya nyumba yao, alikutana uso kwa uso na mshale uliolengwa na mmoja wa kaka zake.
Kaka huyo alikuwa akicheza mchezo wa kurusha mishale pamoja na ndugu wengine, kulingana na maelezo ya baba wa Roukayatou kwa BBC.
Mshale ulimpiga Roukayatou katika moyo - mshale wa sentimita 15, wanaeleza madaktari waliookoa maisha yake.
BBC iliweza kumuona msichana huyo akiwa hospitali, na kukutana na daktari wake katika Hospitali Kuu ya Yaoundé.
Chanzo cha picha, MINISTRY OF PUBLIC HEALTH OF CAMEROON
Katika hospitali kuu, kubwa na yenye vifaa bora zaidi katika mji mkuu wa Cameroon, ndipo Daktari Kobe Zephanie alipomkagua mgonjwa.
Huku akiwa macho, daktari-mpasuaji anamuuliza maswali machache kwa lugha ya Kifulfulde. Lugha ya wenyeji inayozungumzwa sehemu ya kaskazini ya Cameroon.
Daktari anasimulia, “Mgonjwa alifika hapa mshale ukiwa bado uko kwenye moyo mwake. Mshale huu usingeweza kuondolewa kabla ya kufanyiwa upasuaji, vinginevyo angekufa.""
Kwa mujibu wa Daktari Kobe, Roukayatou alifika Yaoundé, baada ya kupata huduma za awali katika hospitali ya Garoua, ambapo aliongezewa damu na kufanyiwa mambo mengine muhimu ili kuboresha hali yake kabla ya kuhamishiwa Yaoundé.
""Ilikuwa operesheni kubwa iliyohitaji vifaa maalumu na kuusimamisha moyo, kabla ya kuanza upasuaji.""
Kwa mujibu wa mtaalamu huyo, sehemu ya chuma ya mshale iliingia kwenye moyo ilikuwa na miba pande mbili na ingeweza kupasua vyumba vya moyo ikiwa ungetolewa kwa mikono bila ujuzi.
""Kwa hivyo ilitubidi kuanza mchakato wa kuweka mzunguko wa damu nje ya mwili, kusimamisha mapigo ya moyo, kufungua vyumba vya moyo na kuondoa mshale huu wa sentimita 15, ambao karibu theluthi moja ilizama moyoni,"" anasimulia.
Isingewezekana kumsafirisha Roukayatou kutoka Garoua hadi Yaoundé kwa kutumia barabara. Sio tu kwamba umbali kati ya mji mkuu na mkoa huo wa Kaskazini ni urefu wa kilomita 1108 tu, lakini pia barabara iko katika hali mbaya.
Siku mbili za kusafiri, msichana huyo asingefike Yaoundé akiwa hai. Kutokana na hilo, mlolongo mrefu wa mshikamano ukaanzishwa.
Wakfu wa Afya wa Cameroon ulifadhili safari ya mtoto na daktari anayeandamana naye. Watu wengine wenye mapenzi mema walilipia tiketi ya ndege ya baba wa mtoto.
“Tuliwasiliana pia na wasimamizi wa hospitali, ambao pia walikuwa wakijipanga kutafuta suluhu ya haraka. Kwa hiyo  shukrani kwa mshikamano huu na asubuhi ya Jumatatu Oktoba 30, mgonjwa alipanda ndege kutoka Garoua hadi Yaoundé,” anaeleza Dkt. Kobe.
Chanzo cha picha, MINISTRY OF PUBLIC HEALTH OF CAMEROON
Kwa mujibu wa Sali Adama, babake Roukayatou, binti yake hakuwa amelengwa makusudi.
“Kaka zake wakubwa walikuwa wanacheza na mishale uani na mimi nilikuwa najiandaa kwenda shambani. Bila kujua, Rakayatou alikuwa akikimbia nje ya nyumba na ndipo akakutana na mshale uliorushwa na kaka yake. Kwa bahati mbaya ukampiga moyoni.’’
“Nilitaka kwanza kuondoa mshale huu mwenyewe. Lakini niliogopa. Na ndipo nikaamua kumpeleka katika hospitali ya mkoa huko Garoua.’’"
Spinal muscular atrophy: ugonjwa adimu ambao familia inahitaji dawa ya $2.1m kupona - bbc news swahili,"Chanzo cha picha, ZEBA GUFRAN
Familia ya Gufra inalipa gharama kubwa kuwaweka hai watoto wao.
Affan mwenye miaka saba, na Erhan mwenye miaka mitano, wana ugonjwa ambao kitaalamu unaitwa Spinal Muscular Atrophy (SMA), ugonjwa adimu wa kijeni unaosababisha kuzorota kwa misuli na kuathiri kupumua.
Miadi ya physiotherapy(tiba ya mazoezi ya viungo) pekee inagharimu familia rupia 40,000 ($480; £395) kwa mwezi, na watoto wao wanahitaji uangalizi wa kila mara kwa kuwa hawawezi kuketi, kusimama au kutembea kwa kujitegemea.
""Tunataka kujaribu tiba ya jeni kwa watoto wetu, lakini dozi moja pekee inagharimu karibu rupia 175m ($2.1m; £1.7m). Hatuwezi kumudu,"" anasema Zeba Gufran, mama yao.
Tiba ya jeni ya Zolgensma, ambayo wanafamilia wanataka kujaribu, ni mojawapo ya dawa za gharama kubwa zaidi duniani. Inatolewa kama dozi ya mara moja, kwa kawaida kwa watoto chini ya miaka miwili ,lakini wamekata tamaa na wana matumaini ya muujiza.
Kama wao, wazazi wengi nchini India hawawezi kumudu kununua Zolgensma na dawa nyingine za SMA. Ingawa hakuna data rasmi kuhusu idadi ya Wahindi walio na ugonjwa huo, takwimu zilizopo zinaonesha kuwa SMA huathiri karibu mtoto 1 kati ya 10,000 wanaozaliwa hai, kulingana na utafiti mmoja. Mmoja kati ya Wahindi 38 ni wabebaji wa jeni mbaya ambayo husababisha SMA, ikilinganishwa. na mtu 1 kati ya 50 katika nchi za Magharibi.
Ingawa matibabu ya magonjwa adimu ni ghali kila mahali, serikali au bima za afya hulipa gharama katika baadhi ya nchi. Uingereza imefanya dawa za SMA zipatikane kupitia Huduma ya Kitaifa ya Afya; Australia huwapa wagonjwa ruzuku kwa dawa za gharama kubwa za kuokoa maisha.
Nchini India, wagonjwa mara nyingi hugeukia ufadhili wa watu wengi ili kupata matibabu haya. Lakini jinsi uangalizi unavyoongezeka juu ya magonjwa adimu ya kijeni, wagonjwa na wanafamilia wao wanakusanyika ili kuweka shinikizo kwa serikali kupunguza gharama ya dawa hizi.
Chanzo cha picha, ZEBA GUFRAN
Ingawa karibu 95% ya magonjwa adimu hayana matibabu yaliyoidhinishwa, mafanikio ya hivi karibuni katika dawa yamewezesha matibabu kupatikana kwa magonjwa ya hali za kijenetiki kama vile SMA na Duchenne Muscular Dystrophy (DMD) ambayo husababisha udhaifu wa misuli. Kwa hivyo Wahindi wanaopambana na magonjwa haya wanasema wanataka kupata dawa zinazopatikana.
Mnamo mwezi Machi, zaidi ya wazazi 100 ambao watoto wao wana DMD walifanya mkutano katika mji mkuu wa Delhi kuiomba serikali kuleta matibabu mapya nchini India, na kutoa dawa na tiba ya viungo bila malipo kwa watoto wote walio na ugonjwa huo.
India ina sera ya magonjwa adimu ambayo inalenga kutoa msaada wa kifedha, lakini wataalamu wanasema bado haijatekelezwa ipasavyo.
SMA ni mojawapo ya magonjwa adimu yanayojulikana zaidi nchini India kwa sababu ya kampeni za hivi karibuni za ufadhili wa watu wengi.
Ugonjwa huu husababishwa na kasoro katika jeni ya SMN1 ambayo husababisha upungufu wa protini muhimu inayohitajika kwa niuroni kuendelea kuishi. SMA inaendelea kwa muda, na kuathiri uwezo wa mtu kutembea, kuzungumza, kula na kupumua.
Kwa mujibu wa Dk Sheffali Gulati, daktari wa neva wa watoto katika Taasisi ya Sayansi ya Tiba ya India huko Delhi, kuna aina nne kuu za SMA:
1: Toleo kali zaidi , ambapo dalili huonekana wakati wa kuzaliwa au kwenye umri wa miezi sita. Watoto hawawezi kukunja miguu na mikono, hawafikii hatua ya kutembea na wagonjwa wengi hawaishi zaidi ya miaka miwili.
2:Huanza kati ya umri wa miezi mitatu na 15. Ingawa watoto hawa wanaweza kuketi, hawawezi kusimama au kutembea peke yao.
Aina ya 3 na Aina-4 sio kali sana, lakini katika hali hizi kuzorota kwa misuli polepole kunakaribia, hufupisha maisha ya mtu.
""Wakati SMA haiwezi kutibika, matibabu yanayopatikana yanaweza kupunguza kasi au kuzuia kuendelea kwa ugonjwa huo, kurefusha maisha ya mtu na kumfanya mgonjwa kuwa bora,"" Dk Gulati anasema.
Mamlaka ya Chakula na Dawa Marekani imeidhinisha matibabu ya aina tatu hadi sasa:
Gharama kubwa zaidi ni tiba ya jeni ya Zolgensma ya takribani rupia 175m kwa kutumia mara moja ambao hubadilisha SMN1 mbovu kwa kuweka mpya inayofanya kazi. Madaktari na wazazi wanasema dozi inagharimu takribani rupia 175m nchini India bila kujumuisha ushuru; msemaji wa Novartis, ambayo hutengeneza dawa hiyo, alisema hawakuweza kuzungumzia bei yake.
Spinraza inagharimu takribani rupia 50m kwa dozi nne za kwanza; baada ya hapo dozi hugharimu takribani rupia 30m kwa mwaka. Inapaswa kutumiwa maisha yote.
Risdiplam, ambayo ni nafuu zaidi katika eneo hilo, hugharimu takribani rupia 7.2m. Imeidhinishwa kutumika nchini India na inauzwa hapa. Hii, pia, inapaswa kutumiwa maisha yote.
Dawa hizi hazitengenezwi nchini India na zote zina hati miliki kwa hivyo hakuna njia mbadala za bei nafuu zinazopatikana.
Chanzo cha picha, ALPANA SHARMA
Wataalamu wengine wamekosoa kampuni za dawa kwa bei isiyo ya kawaida ya dawa kwa magonjwa adimu. Lakini wengine wanasema kuwa inasaidia watengenezaji kurejesha mabilioni yaliyotumiwa katika utafiti na maendeleo na kufadhili utafiti wa siku zijazo.
Wagonjwa wengi nchini India hupata dawa za SMA kupitia programu za kibinadamu zinazotolewa na watengenezaji wa dawa hizo. Mipango hii hutoa dawa za bure kwa idadi ndogo ya wagonjwa, lakini wazazi wanasema hii haisaidii.
Na mambo kama vile umri au masuala ya afya yanaweza kumfanya mtu asistahiki kujiunga na programu hizi. Novartis, ambayo hutengeneza Zolgensma, inatoa dawa kwa watoto chini ya miaka miwili kupitia mfumo wa bahati nasibu.
Makundi ya utetezi yanasema kuna nafasi ya kufanya Risdiplam iwe nafuu nchini India. ""Tumekuwa tukiomba serikali kufanya makubaliano na mtengenezaji,"" anasema Alpana Sharma, mwanzilishi mwenza wa CureSMA India, kikundi cha utetezi kinachoongozwa na wazazi.
Taasisi hiyo pia imeomba ushuru wa bidhaa na huduma 12%  kwenye dawa hiyo kuondolewa na wamewasiliana na wizara ya afya ya nchi hiyo, wizara ya fedha na madaktari wakuu wa serikali na maombi haya.
BBC inasubiri jibu la barua pepe zilizotumwa kwa wizara ya afya na fedha ya shirikisho.
CureSMA India pia imewasilisha ombi kwa mahakama kuu ya Delhi. Mnamo Julai, mahakama iliagiza Kamati ya Kitaifa ya Magonjwa Adimu, jopo la wataalamu ililoliunda kutekeleza sera ya magonjwa adimu ya India, kuzungumza na watengenezaji ili kuona kama dawa za SMA zinaweza kununuliwa kwa bei ya nafuu.
Chanzo cha picha, ABHINAND
Mashirika haya ya utetezi yanatazamia Brazil itaipa matumaini mnamo Desemba, serikali ilisema itagharamia gharama ya Zolgensma kwa watoto wachanga walio na aina kali zaidi za SMA baada ya makumi ya familia kupambana na kushinda kesi mahakamani.
Serikali ya Brazil imefikia makubaliano ya siri na Novartis kununua dawa hiyo kwa bei iliyopunguzwa na kulipia kwa awamu, gazeti la New York Times liliripoti.
Lakini kifungu hicho kinaongeza kuwa sera hiyo imesumbua mfumo wa afya ya umma ambao tayari unatatizika na kutumia sehemu kubwa ya rasilimali.
Wataalamu wa sera za umma kama vile Dk Chandrakant Lahariya wanasema India inaweza pia kukabiliwa na changamoto kama hizo. ""Serikali siku zote zinapaswa kufikiria wema kwa wengi kuliko wema kwa wachache. Ni uamuzi mgumu wa kimaadili na kiuchumi kufanya,"" anasema.
Bi Sharma anasema kuwa baadhi ya wazazi na wagonjwa wanaweza kukusanya fedha za kulipia matibabu ya SMA, lakini si kwa bei za sasa.
Wakati huo huo, ukosefu wa upatikanaji wa dawa hizi za kuokoa maisha unaweka maisha ya watu katika hali duni.
Abhinand, 35, profesa msaidizi wa bioinformatics katika jiji la Chennai, aligunduliwa na aina ya tatu ya SMA akiwa na umri wa miaka miwili. Aliacha kutembea akiwa na umri wa miaka 12 na misuli yake imepungua . Anatumia kiti cha magurudumu na ana scoliosis (kupinda kwa uti wa mgongo) kali ambayo inafanya iwe vigumu kwake kupumua.
Upatikanaji wa hivi karibuni wa matibabu mapya umempa matumaini baada ya miaka mingi ya mapambano. Mnamo 2021, alichangisha pesa za kutosha kumudu usambazaji wa mwaka mmoja wa Risdiplam, chupa 30 kupitia ufadhili wa watu wengi, na jamaa zake walikubali kufadhili matibabu yake kwa mwaka ujao. Lakini baada ya dawa zake kuisha, Abhinand hajui atafanya nini kwani hali yake ya afya inamfanya asistahili kuingia kwenye programu za huruma.
""Nimekuwa katika uhusiano na mwanamke wa kushangaza kwa miaka saba iliyopita,"" anasema.
""Lakini sina moyo wa kumuomba nimuoe isipokuwa nina uhakika nitaweza kupata dawa za kuishi. Siwezi kumfanyia hivyo."""
"""ililipuka usoni mwangu"": je ajali za sufuria ya mvuke hutokea kiasi gani? na vipi unaweza kuziepuka? - bbc news swahili","Chanzo cha picha, Getty Images
Kila wiki, daktari Marcos Barretto, mwenye umri wa miaka  70, hupokea wagonjwa wenye simulizi inazofanana  ""Daktari, sufuria ililipuka.""
Daktari huyo wa upasuaji, ambaye kwa miongo kadhaa amekuwa akisimamia kituo cha matibabu ya watu walioungua  nchini Brazili, anasema kwamba angalau mtu mmoja kwa wiki kufika katika hospitali hiyo baada ya kupata ajali zinazosababishwa na  aina hizi za sufuria zinazofahamika zaidi kama pressure cooker.
Barretto anakumbuka mifano fulani iliyotokea: wakati ambapo chakula cha kuchemsha kilikwama kwenye uso wa mgonjwa, au wakati mwingine ambapo mgonjwa alipoteza sehemu ya uwezo wake wa kuona.
Vijana wa umri wa miaka 12 au 13 ambao huanza kusaidia kazi za  jikoni  pia hufika katika hospitali hiyo baada ya kupata majeraha yanayosababishwa na ajali za sufuria hizo.

Licha ya kukabiliwa na mifano mingi ya kutisha kila wiki kazini, Barretto mwenyewe hajawahi kufikiria kuacha kutumia sufuria za mvuke.
“Nyumbani tunakitumia bila shida yoyote. Kupika, nyama, maharagwe,"" anasema. "" Matumizi sahihi hayaleti hatari yoyote .""
Wataalamu wanashauri kuwa sufuria ya  haipaswi kuacha kutumika.
"" Kwa matengenezo ya kisasa, hatari ya ajali ya sufuria hii ni sifuri,” anasema mhandisi wa Sayansi ya Nyenzo Leandro Possamai.
""Hakuna cha kuogopa, kwa sababu matumizi yake ni salama. Lazima tukumbuke kuwa jikoni kimsingi ni mazingira hatarishi, huwezi kuwasha moto na kwenda kucheza na simu yako ya rununu, ""anaongeza mpishi na profesa Zenir Dalla Costa.
Licha ya hayo, ajali zinaendelea kutokea , kama inavyoonyeshwa na video nyingi zinazoshirikiwa kwenye mitandao ya kijamii ambazo hunasa milipuko na hivyo kusababisha hofu miongoni mwa baadhi ya watu.
Idadi kubwa ya ajali, kulingana na wataalam, hutokana na kokosa habari juu ya usalama wa kifaa unachokitumia.
Chanzo cha picha, Getty Images
Chanzo cha picha, PERSONAL FILE
Lucileide Maria da Silva, 52, alikuwa akipika chakula cha mchana nyumbani wakati mambo yalipoharibika
Alikuwa akigeuza wali kwenye moja ya majiko huku maharage yakipikwa kwenye sufuria ya mvuke upande mwingine. Hapo ndipo kilipolipuka. Maharage yakaruka na kutua kwenye uso wake .
“Kitu pekee nilichoweza kufanya ni kufunga macho yangu na kuhisi mvuke wa moto usoni mwangu. Nilimfokea mwanangu, ‘Nisaidie hapa,’” anakumbuka.
Paa la nyumba liliharibika na vioo vya madirisha ya nyumba ya  mama nyumba vilivunjika.
Familia ya Lucileide ilimpeleka kwenye kituo cha afya. Hakumbuki maumivu mengi, tu kwamba uso wake ulikuwa bado mchafu.
Lakini matokeo yake yalikuwa ni majeraha ya moto pili usoni mwake, kwa hiyo alilazimika kulazwa hospitalini kwa siku tisa.
Baada ya kupigwa sindano ya ganzi , alipitia taratibu za  kusafisha uso wake na  akapewa dawa.
Kama ilivyo katika hali nyingi, kilichosababisha mlipuko huo ni ukosefu wa uelewa wa jinsi sufuria ya  mvuke inavyofanya kazi .
Chanzo cha picha, Personal File
""Japo inaweza kuonekana kuwa la kushangaza, hatokuwa na habari kwamba valve inapaswa kufunguka ili mvuke utoke na sio kulipuka.
Nawaambia hapa,  ninawahakikishia kwamba watu wengi hawaijui.”
Chanzo cha picha, Personal File
Moja ya vidokezo muhimu vya kuzuia sufuria ya mvuke  kulipuka ni kuzingatia kila wakati valvu.
Pia ni muhimu kubadili mpira unaofunga kifuniko ikiwa umelegea.
Katika Taasisi ya Shirikisho ya Goiás, ambako anafundisha fizikia, Profesa Leandro Possamai amebuni mradi wa kutumia sufuria ya mvuke kama mfano halisi darasani.
Wazo ni kuonyesha kuwa vitu vya kila siku ""havifanyi kazi kwa sababu tu.""
""Hatuoni fizikia inayohusika katika vifaa hivi vya kila siku. Na wanafunzi wanakubali sana tunapofundisha kwa mfano huu.”
Mwalimu anaelezea wanafunzi wa shule ya sekondari, kwa mfano, kwamba sufuria inapofikia shinikizo, tunaweza kupunguza joto kwa sababu maji tayari yamefikia joto la juu ndani ya sufuria, na kwamba hii inapunguza muda wa kupika na gharama ya gesi.
Na sio tu kwa uchumi (muda na pesa) kwamba sufuria ya mvuke ni  muhimu pia    kwa ubora wa baadhi ya vyakula.
Maharage, kwa mfano, yana ubora zaidi ikiwa yamepikwa kwenye jiko hili anasema Dalla Costa. ""Ukizipika kwenye sufuria ya kawaida, mbali na kiasi kikubwa cha gesi inayotumiwa, maharagwe yatakuwa meusi zaidi, na hayatakuwa sawa.""
Unapaswa kuwa mwangalifu na vyakula vinavyolegeza ngozi, kama vile mbaazi na aina fulani za maharagwe. Ikiwa sufuria imejaa sana, ngozi hii inaweza kuishia kuziba valve.
""Kwa ujumla, hilo linapotokea, maji hutoka kupitia valvu,"" anasema Dalla Costa. "" Chungu daima hutoa ishara kwamba kuna kitu hakifanyi kazi .""
""Hivyo ndivyo ninavyosema kila wakati: huwezi kukiacha chungu au surufia hapo na uende zako. Mapishi jikoni hayafanyiki hivyo ."""
Watu wa jinsi mbili:‘watoto wa jinsi yangu wanaanza kubaguliwa baada tu ya kuzaliwa' - bbc news swahili,"Hakuna kitu kinachokatisha tamaa kama mtu kuteseka kwa jambo ambalo liko nje ya uwezo wake. Nazungumzia jamii ambayo imekuwa nadra sana kuzungumziwa hasa kwa Afrika Mashariki.
Watu wa jinsi mbili, ni watu wa kawaida kama wale wengine ila madhila wanayopitia ni ya kuvunja moyo hata ingawa hali yao inahusisha maumbile ya Rabana.
Mwandishi wa BBC Asha Juma alizungumza na watu wawili waliozaliwa na jinsi mbili akiwemo Daktari Denis Wamalwa, mtu wa kwanza wa jinsi mbili kushikilia ofisi ya serikali nchini Kenya na mwathirika ambaye kwa leo tumempa jina la Samuel kwa sababu ya usalama wake ili kutathmini kile wanachopitia."
Jinsi kile tunachofikiria kabla ya kulala huathiri kupata usingizi vizuri - bbc news swahili,"Chanzo cha picha, Getty images
Uko kitandani, ukijaribu kulala, lakini mawazo yako hayatakoma.
Ubongo wako unashughulika kufanya mipango ya kina kwa ajili ya siku inayofuata, ukirudia matukio ya aibu uliyopitia siku hiyo (“kwa nini nilisema hili au lile?”), au kujiuliza maswali ya kawaida tu mfano (“cheti changu cha kuzaliwa kiko wapi?”).
Kuna wengi ambao wameshirikisha video kwenye mitandao ya kijamii za jinsi ya kulala haraka kwa kutunga ""matukio ya uwongo,"" kama vile hadithi ya mapenzi ambapo wewe ndiye mhusika mkuu.
Lakini utafiti unasema nini kuhusu hili? Je, kile tunachofikiria kabla ya kulala kina ushawishi wowote kuhusu jinsi tunavyolala?
Inatokea kwamba watu wanaolala vizuri na wale ambao hawapati usingizi vizuri wana aina tofauti za mawazo kabla ya kulala.
Walalaji wazuri huripoti kukumbana zaidi na taswira ya hisia za kuona wakiwa wamelala (huona watu na vitu, na kuwa na matukio kama ndoto).
Chanzo cha picha, Getty Images
Wanaweza kuwa na mawazo kidogo yaliyopangwa na uzoefu zaidi wa kuyaona, kama vile kuwaza kwamba wanashiriki katika matukio katika ulimwengu wa kweli.
Kwa watu wenye kukosa usingizi, mawazo kabla ya kulala huwa hayaonekani sana na yanalenga zaidi kupanga na kutatua matatizo.
Mawazo haya kwa ujumla sio ya kupendeza na mara nyingi sio kwamba amefikiria bahati mbaya ikilinganishwa na yale ya watu wanaolala vizuri.
Watu wenye kukosa usingizi pia wana uwezekano mkubwa wa kuwa na msongo wa mawazo kuhusu usingizi wakati wanajaribu kulala, jambo ambalo husababisha mzunguko mbaya kwani kadiri unavyojaribu kulala ndivyo unavyoamka mara nyingi zaidi.
Watu wenye kukosa usingizi mara kwa mara huripoti kuwa na wasiwasi , wanapanga, au kufikiria kuhusu mambo muhimu wakati wa kulala, au kuzingatia matatizo au kelele za mazingira, na kuwa na wasiwasi kwa jumla kuhusu kutolala.
Kwa bahati mbaya, shughuli hizi zote za kiakili za hapo awali zinaweza kukuzuia usilale.
Chanzo cha picha, Getty Images
Utafiti mmoja uligundua kwamba watu ambao kwa kawaida hulala vizuri wanaweza kupata shida ya kulala ikiwa wana mawazo kuhusu jambo fulani wanapolala (kama vile kutatikana kutoa hotuba asubuhi inayofuata).
Hata viwango vya wastani vya dhiki wakati wa kulala vinaweza kuathiri usingizi wako usiku huo.
Utafiti mwingine wa vijana 400 ulichunguza jinsi kutazama kupita kiasi kunaweza kuathiri usingizi.
Watafiti waligundua kuwa viwango vya juu vya utazamaji wa kupita kiasi vinahusishwa na ulalaji duni, uchovu zaidi, na ongezeko la dalili za kukosa usingizi .
""Msisimko wa utambuzi,"" au uanzishaji wa kiakili unaochochewa na simulizi za kuvutia na utambulisho wa wahusika, pia unaweza kuwa na jukumu.
Chanzo cha picha, Getty Images
Habari njema ni kwamba kuna mbinu ambazo unaweza kutumia kubadili mtindo na maudhui ya mawazo yako kabla ya kulala.
Hizi zinaweza kukusaidia kupunguza msisimko wa utambuzi wa wakati wa usiku au kuchukua nafasi ya mawazo yasiyotakikana na yale mazuri zaidi. Mbinu hizi zinaitwa ""kuzingatia kufikiria tena.""
Kuzingatia upya kwa uwezo wa kufikiri, utafiti uliyoandaliwa na mwanasaikolojia wa Marekani na mtafiti Les Gellis, unahusisha kujisumbua mwenyewe na mawazo mazuri kabla ya kulala.
Ni kama ""matukio feki"" ambayo watumiaji wa mitandao ya kijamii huchapisha, lakini ujanja ni kufikiria hali ambayo si ya kuvutia sana.
Amua kabla ya kwenda kulala nini utafikiria wakati umelala, ukisubiri kulala.
Chagua kazi ya kufikiria inayohusisha kujishughulisha, yenye upeo na upana wa kutosha ili kudumisha maslahi na umakini wako, bila kusababisha msisimko wa kimwili au wa kihisia. Kwa hivyo hakuna kitu cha kutisha, cha kufurahisha au cha kukupa msongo wa mawazo.
Kwa mfano, ikiwa unapenda mapambo ya ndani ya nyumba, unaweza kufikiria kuunda upya chumba ndani ya nyumba yako. Ikiwa wewe ni mpenzi wa soka, unaweza kurudia sehemu ya mchezo akilini mwako au kufikiria mpango wa mchezo.
Shabiki wa muziki anaweza kukariri kiakili mashairi ya albamu anayoipenda zaidi. Mtu anayependa kushona anaweza kufikiria akishona.
Chanzo cha picha, Getty Images
Haijalishi unachochagua, hakikisha ni kitu ambacho kinakufaa na mambo yanayokuvutia. Kazi inahitaji kufurahisha, bila kuwa ya kusisimua sana.
Kuzingatia kufikiria upya sio suluhisho kamili, lakini inaweza kusaidia.
Utafiti wa watu wenye kukosa usingizi uligundua kuwa wale ambao walijaribu kufikiria upya walipata uzoefu wa uboreshaji mkubwa katika dalili za usingizi ikilinganishwa na kundi lenye kudhibiti.
Mbinu nyingine ya zamani ni kutafakari au kuzingatia.
Kufanya mazoezi ya kutafakari kunaweza kuongeza kujitambua kwetu na kutufanya tufahamu zaidi mawazo yetu. Hii inaweza kutusaidia na mawazo ya kuhukumu. Mara nyingi tunapojaribu kuzuia au kuacha mawazo, hali inaweza kuwa mbaya zaidi.
Mafunzo katika mazoezi haya yanaweza kutusaidia kutambua zaidi fikra zetu, Mara nyingi, tunajaribu kuzuia kufikiria ili hali isiwe mbaya zaidi.
Chanzo cha picha, Getty Images
Wanaweza pia kusaidia watu walio na magonjwa ya akili kama vile ugonjwa wa bipolar na skizofrenia kulala zaidi.
Ndoto nzuri huanza wakati unapoamka. Ili kujipa nafasi nzuri zaidi ya kupata usingizi mzuri wa usiku, anza kwa kuamka wakati uleule kila siku (bila kujali ulipata usingizi kiasi gani usiku uliopita).
Kuwa na wakati ule ule wa kulala, punguza matumizi ya teknolojia usiku, na ufanye mazoezi mara kwa mara wakati wa mchana.
Ikiwa akili yako ina shughuli nyingi unapoenda kulala, jaribu kufanya mazoezi ya kuzingatia upya utambuzi.
Chagua ""hali ya uwongo"" ambayo inashikilia umakini wako lakini sio ya kutisha au ya kusisimua.
Tekeleza kisa hicho akilini mwako unapoenda kulala na kufurahia tukio hilo.
*Melinda Jackson ni profesa mshiriki katika Taasisi ya Turner ya Afya ya Ubongo na Akili, Shule ya Sayansi ya Saikolojia, Chuo Kikuu cha Monash, Australia. Hailey Meaklim ni mwanasaikolojia na mtafiti wa usingizi, Chuo Kikuu cha Melbourne, Australia."
Sidiria ya ultrasound inayoweza kusaidia kubaini saratani ya matiti mapema - bbc news swahili,"Na Aylin Yazan
BBC Turkey
Chanzo cha picha, MIT
Hebu fikiria  kuweka kifaa cha ultrasound kinachoweza kuvaliwa juu ya sidiria  ambacho kinaweza kinaweza kung’amua (kuskani) uvimbe ndani ya matiti yako  huku ukiendelea kunywa kikombe chako cha kahawa au chai.
Wakati ukitafakari hayo mwanasayansi wa Kituruki Dr Canan Dagdeviren, na timu yake katika Taasisi ya Teknolojia ya Massachusetts (MIT) Media Lab, wametengeneza teknolojia hiyo, kwa heshima ya shangazi yake ambaye alifariki kutokana na marathi ya saratani ya matiti.
Kifaa hicho kitarwezesha ufuatiliaji wa mara kwa mara wa wagonjwa walioko katika  hatari kubwa  ya kupata saratani ya matiti kabla ya kufanyiwa vipimo vya uchunguzi wa saratani hiyo  vya mara kwa mara vya mammogram.
Saratani ya matiti ni aina ya saratani ya kawaida ambapo wanawake milioni 2.3 waligunduliwa na wanawake 685,000 walipoteza maisha yao katika mwaka 2020, kwa mujibu wa Shirika la Afya Duniani (WHO).
Saratani hii  ni sababu ya pili ya vifo vya wanawake duniani.
Chanzo cha picha, MIT
Dr Dagdeviren ni profesa mshiriki katika Taasisi ya Teknolojia ya Massachusetts (MIT)
Wakati saratani ya matiti inapogunduliwa mapema, na ikiwa bado ndani ya eneo moja, inaongeza  uwezekano wa kuishi . Iligundulika kuwa  katika miaka mitano kiwango cha kupona kilikuwa ni 99%, inasema taasisi ya American Cancer Society.
Dkt Dagdeviren anasema kifaa hicho kinaweza kusaidia kuongeza viwango vya kuishi kwani kiwango cha kuishi ni asilimia 22 tu kwa wanawake ambao wanagunduliwa katika hatua za baadaye.
Mwanasayansi wa vifaa vya MIT na mhandisi Canan Dagdeviren alikuja na wazo hilo wakati amekaa kando ya kitanda cha shangazi yake hospitalini.
Shangazi yake aligunduliwa kuwa na aina ya saratani ya matiti, licha ya kufanyiwa vipimo vya matiti mara kwa mara, na alifariki miezi sita baadaye.
Ni kifaa rahisi  na ambacho kinachoweza kutumika tena ana kinaweza kushikamana na sidiria, bila hitaji la mwendeshaji.
Chanzo cha picha, MIT
Kuna nafasi sita kwenye kifaa cha umbo la asali na kamera ndogo ya ultrasound inaweza kuhamishwa kati  matiti ili uone ndani ya matiti yako kutoka pande zote kinafanya kazi bila kuhitaji geli ya ultrasound.
Dr Dagdeviren anasema inaweza kugundua uvimbe mdogo wa kama   ndogo kama sentimita 0.3 , ukubwa wa uvimbe mapema.
Hii ""Ina maana kuwa ni kifaa hiki ni sahihi sana katika kubaini hitilafu yoyote ,"" anasema.
Njia ya kawaida ya utambuzi wa saratani ya matiti ni  ya kutumia kifaa cha mammogram ambapo matiti yako huchunguzwa kwa kipimo cha mionzi -ni X-ray, ambapo mionzi hupitishwa kupitia mwili ili kupata picha ya matiti.
""Matiti ya kila mtu ni ya kipekee kwa kila mwanamke, na tofauti ya kiasi cha tishu za tezi na tishu za mafuta pia ni za kipekee,"" anasema Helen Yule, mshauri wa  tiba ya mionzi  ambaye ni Mwenyekiti wa baraza la  ushauri wa   wenye taaluma hiyo nchini Uingereza.
Wanawake ambao wana tishu zaidi za tezi wanaweza kupata wasiwasi zaidi wakati wa mammogram kuliko wale ambao wana matiti ya mafuta kabisa. Pia kutumia  tiba ya uingizwaji wa homoni (HRT) kunaweza kusababisha maumivu ya matiti kwa muda.
Mshauri wa uchunguzi kimatibabu wa mionzi anasema matarajio ya mwanamke ya jinsi mammogram itakavyokuwa pia huchangia.
Kuna njia rahisi za kuzuia maumivu wakati wa mammogram kama vile kujaribu kuepuka kuwa na mammogram wiki kabla au wakati wa kipindi chako cha hedhi au kumeza tembe ya  paracetamol kabla kufanyiwa uchunguzi huo.
Uchunguzi unaonyesha kuwa uvimbe wa matiti wa saratani ambao hukua katikati ya kipindi ambacho mwanamke anasubiri kufanyiwa vipimo vya mammogram, huchangia 20-30% ya  visa vyote vya saratani ya matiti na saratani hii kusambaa kwa kasi.
Timu ya MIT inasema uvimbe huu – hukua kwa haraka zaidi kuliko ule wa saratani zinazopatikana  wakati wa uchunguzi wa kawaida.
Kifaa hiki kinaweza kutolewa kwa wanawake ambao wako katika hatari kubwa ya saratani ya matiti na kuwasaidia kugundua uvimbe kabla ya kufanyiwa vipimo vya mammogram au kufanyiwa  uchunguzi wa kibinafsi.
Lakini watafiti wanaonya kuwa ""ikiwa hali yoyote isiyo ya kawaida itagunduliwa, mammogram bado itakuwa muhimu"".
Iliichukua timu ya MIT inayofanya kazi ya kutengeneza vifaa vya afya vinavyoweza kuvaliwa miaka sita na nusu kutengeneza kifaa hicho. Ilipata hati miliki ya Marekani mwezi Agosti na majaribio zaidi ya binadamu yanaendelea.
Kifaa kimoja kinagharimu takriban dola 1,000 lakini wavumbuzi wanasema  garama hii itashuka kwani wanatengeneza kwa kiasi kikubwa kifaa hicho. Muda wa kufanya hivyo ni kati ya miaka minne hadi mitano.
Skana moja itakuwa na gharama ya ""chini ya kikombe cha kahawa ikiwa utachanganua tishu zako kila siku"", inakadiria timu ya utafiti.
Chanzo cha picha, Dkt Dağdeviren
Uchunguzi unaonyesha kuwa ugunduzi , na huduma duni za afya, ndio sababu kuu za viwango vya juu vya vifo vya saratani ya matiti katika nchi zinazoendelea.
Kwa mujibu wa takwimu za WHO, viwango vya kuishi kwa miaka mitano katika nchi zenye kipato cha juu vinazidi asilimia 90, ikilinganishwa na asilimia 66 nchini India na asilimia 40 Kusini mwa Afrika Kusini.
Chanzo cha picha, Dr Canan Dagdeviren
Kifaa hicho kina uwezo wa kutumika kwa ajili ya kuchanganua sehemu nyingine za mwili, kwani Dkt Dagdeviren alikitumia kumchunguza mtoto wake alipokuwa mjamzito mwaka jana.
""Shangazi yangu alikuwa mdogo sana, alikuwa na umri wa miaka 49 tu. Kufa kwake  lilikuwa jambo la ajabu zaidi akilini mwake. Vipi kama shangazi yangu angevaa bra kama hiyo?"" anauliza.
Taarifa ya ziada ya Issari ya Praithongyaem"
Jinsi ya kutunza macho yako - bbc news swahili,"Chanzo cha picha, Getty image
Kwa watu ambao hawana shida ya macho, huduma ya macho labda ndio jambo la mwisho kufikiria.
""Tunatumia macho yetu kuanzia dakika yanapokuwa wazi hadi  yanapofunga. Yanatufanyia kazi kama mioyo yetu,"" anasema Sarah Maling, kutoka Chuo cha Royal cha Ophthalmologists.
""Lakini tunapokimbia, mioyo yetu hupiga kwa kasi na hatimaye tunapunguza kasi. Tofauti na moyo, hatuachi kutazama kwa sababu tu macho yetu yamechoka."" ""Na mara chache huwa tunafikiria kuhusu kuyafuatilia.""
Chanzo cha picha, Lucy Owen/BBC
Mwandishi wa BBC Lucy Owen ameandika makala kuhusu macho yake kuokolewa alipokuwa akifanyiwa uchunguzi wa kawaida.
Lucy amekuwa akivaa lenzi tangu akiwa na umri wa miaka 16. Sasa akiwa na umri wa miaka 50, aligundua mwezi Juni kwamba alianza kupata mwanga mweupe mara kwa mara kwenye jicho lake la kulia.
""Haikutokea hivyo mara nyingi, labda mara moja au mbili kwa siku, na ingawa ilinigusa kama jambo lisilo la kawaida, sikukimbilia kuchunguzwa.
""Huku nikiwa karibu kutimiza umri wa miaka 52, nilitazama macho yangu na kufikiria itakuwa ni furaha ya kuwa mkubwa.""
Anasema hakuwa ametembelea daktari wa macho mara kwa mara kama alivyopaswa kufanya na mara nyingi alisahau uchunguzi wa kila mwaka.
Lakini huku hali hiyo ikiendelea, hatimaye alichunguzwa macho yake na ndipo daktari wa macho alipogundua retina ya jicho lake la kulia ilikuwa katika harakati za kujiondoa na kwamba miale hiyo ilikuwa ni ishara.
Chanzo cha picha, Lucy Owen/BBC
Lucy alifanyiwa upasuaji wa dharura kwenye jicho lake la kulia. Operesheni hiyo ilichukua kama dakika 40. Alilazimika kuwa ndani na nje ya hospitali kwa masaa machache.
""Ilinibidi kutumia wiki iliyofuata nikiwa nimelala upande mmoja, na kisha ukawa mchezo wa kusubiri uwezo wangu wa kuona kurudi katika hali ya kawaida.""
Kuona kwake kuliboreka hatua kwa hatua katika miezi iliyofuata.
Na sasa amerudi kazini.
""Ninachoweza kufikiria sasa jinsi gani nilivyo kuwa na bahati. Kwenda kwa daktari wa macho na wao kuchukua hatua ya haraka ndio kuliniokoa.""
Chanzo cha picha, Getty Image
Lakini upatikanaji wa wataalam wa huduma ya macho na huduma bora za afya ya macho kama zile Lucy Owen alizopata huenda zisipatikane kwa watu katika nchi maskini zaidi.
Peter Holland anaamini kuwa kuna haja ya mipango na sera za kitaifa kuhusu afya ya macho na matunzo, hasa katika nchi zenye kipato cha chini hadi cha kati.
Holland anasema: ""Kwa kuongezea, tutakuwa na nia ya kuhakikisha kuwa afya ya macho inajumuishwa katika mipango ya afya ya kitaifa, lakini pia imejumuishwa ipasavyo katika sera ya afya ili kuwezesha upatikanaji wa rasilimali unazohitaji.""
Takriban watu bilioni 2.2 duniani kote wana matatizo ya kuona au upofu, huku zaidi ya bilioni 1.1 wakiteseka kutokana na kasoro zinazoweza kuzuilika au zisizotibiwa, kulingana na ripoti ya 2023 ya Shirika la Kazi Duniani (ILO).
""Bila ya uwekezaji mkubwa katika hatua za kuzuia, idadi hii inakadiriwa kuongezeka, hasa katika nchi za kipato cha chini na cha kati, na katika jumuiya za kiasili na jamii za mbali.""
Chanzo cha picha, getty image
Hatari za macho mahali pa kazi ni pamoja na, kulingana na ripoti, kuangalia wigo wa mwanga unaoonekana na usioonekana kama mionzi ya UV ""ambayo inaweza kusababisha mtoto wa jicho"" kwa wafanyikazi.
Hivyo, kazi imekuwa sababu kuu ya tatu ya hali zinazohusiana na matatizo ya macho.
Ripoti hiyo pia inasema: ""Zana zinazofaa za ulinzi zinahitajika kwa wafanyakazi walio katika hatari ya kiwewe cha mitambo, kama vile chembechembe zinazoruka [ambazo] hugonga au kupenya kwenye jicho kwa mwendo wa kasi na/au kwa joto la juu.""
Na mwisho kabisa, pia kuna tatizo la kipekee kwa wafanyikazi wa kisasa: shida ya macho ya skrini ya kompyuta.
""Watu mara nyingi hudumisha umbali tuli kati ya macho yao na skrini, na kusababisha misuli ya macho kudumisha mkunjo usiobadilika,"" ripoti hiyo inasema.
""Tabia hizi za matumizi ya kompyuta zinaweza kusababisha matatizo yanayohusiana na macho na kuona.""
Fanya uchunguzi wa macho ili kuangalia afya ya macho yako
Ikiwa kuna tofauti yoyote muhimu kati ya macho yako, hiyo inaweza kuwa ishara kwako kuwa una tatizo
Ikiwa una watoto chini ya umri wa miaka saba na huna uwezo wa kupata huduma ya macho, unaweza kumwambia atazame mbali kwa macho yote mawili
Unaweza kupata matatizo kama vile amblyopia, ambayo ni kupungua kwa uwezo wa kuona kwa watoto, na kutafuta usaidizi
Kumbuka kitu muhimu kwa afya ya macho ni namna ya kuzuia matatizo
Vidokezo vya namna ya kutunza macho kutoka kwa Sarah Maling, Chuo cha Royal cha Ophthalmologists"
"Aliyekuwa na matatizo ya akili akizunguka usiku kucha mchana kutwa, apata tena matumaini ya maisha - bbc news swahili","Na Asha Juma, BBC Swahili
Chanzo cha picha, Hirima Mbilu
Ushawahi kusikia msemo hujafa hujaumbika kwa maana kuwa chochote kinaweza kutokea maishani. Kijana wa makamo Hirima Mbilu kutoka Mazeras eneo la Mombasa, alizaliwa kama wengine akiwa hana shida yoyote, akafikia hatua ya kufanya kazi na kusaidia família yake lakini ghafla maisha yalianza kumbadilikia.
Kufumba na kufumbua akawa anatambulika kama mgonjwa mwenye matatizo ya akili.
Leo ikiwa ni siku ya watu wenye matatizo ya akili duniani,  mwanahabari wa BBC Asha Juma amepata fursa ya kutembelea kituo cha Mombasa Women Empowerment Network kuangalia safari ya maisha ya wagonjwa wa aina hiyo huku Bwana Hirima akielezea aliyokumbana nayo maishani.
Chanzo cha picha, Shirika la Women Empowerment Network
Hirima alikuwa ameanza kuishi maisha yake ya kujitegemea kama mtu mwingine yeyote, akiwa miongoni mwa watoto wanaosaidia familia yake.
Lakini kukatokea tukio ambalo si la kawaida, família inakumbuka kuna wakati ilipigiwa simu na kujulishwa kwamba kijana wao ameanguka .
Na walipofika eneo la tukio, walimkuta mpendwa wao akiwa tayari amepoteza fahamu wasijue kuwa, kinachofuata ni kukumbana na matatizo ya akili.
Miongoni mwa sababu ambazo Hirima amezitaja kuchangia kujikuta unakabiliana na ugonjwa wa akili ni pamoja na kufeli maishani.
‘’Kila mradi unaojaribu kufanya haufanikiwi, kazi unakosa, ndio kunafanya mtu avunjike moyo katika maisha yake,’’ Hirima amesema.
Hirima alikuwa mtu anayetembea mchana na usiku, jua na mvua yote yalikuwa yake, asiwe na cha kutia mdomoni zaidi ya kuchakura kwenye jaa au majalala. Na ingekuwa vigumu hata kwa familia kuishi naye karibu.
‘’Ilikuwa vita vyenyewe vya kupiga kelele, kutukana, alikuwa akizunguma peke yake na kurusha mawe,’’ mama yake amesema.
Kilichomfanya Hirima kukata tamaa ya maisha ni ‘’kuona kazi ni ngumu sana, kila ninalojaribu kwa kampuni nyingine sikubaliki, nikafikiria mambo mengi hadi nikasema sasa liwalo na liwe, nitaishi tu.’’
Safari hii hata kwa familia haikuwa rahisi. Walijaribu kila mbinu kumrejesha nyumbani lakini juhudi zao zilionekana kuambulia patu. Na kadiri siku zilivyosonga, ndivyo hali ilizidi kuwa zaidi. Alifikia kiwango cha kutoweka kabisa na kuanza kuishi msituni.
Chanzo cha picha, Shirika la Women Empowerment Network
Chanzo cha picha, Amina Abdhalla
Wakati akiwa anaendelea kupambana na ugonjwa wa matatizo ya akili, siku moja akakutana na wahudumu wa Shirika la Women Empowerment Network, na huo ukawa mwanzo mpya maishani mwake.
Hirima anasema waliomuokoa akiwa ameketi sehemu ambayo ni chafu ‘’walinipata kwenye jaa njiani, nilikuwa nafikiria mambo mengi kwasababu tayari nimejitenga’’.
Kinachotokea ni kwamba shirika hilo lenye kuwahudumia watu wenye matatizo ya akili huwa na siku zao za kwenda kutafuta wagonjwa kwenye majaa mbalimbali na sehemu wanazotembea sana kama vile barabarani.
Wanapomuokoa mgonjwa, humchukua moja kwa moja hadi kwenye kituo chao na kuanza utaratibu wa mchakato wa kubadilisha tabia na matibabu, kumfanyia usafi kwa sababu mara nyingi huwa hawajaoga kwa muda mrefu na kumpa chakula, akipumzishwa safari ya kutembea mwendo mrafu kutafuta donge la kutia mdomoni.
Lakini chimbuko la tatizo hasa huwa nini, Amina Abdhalla, mwanzilishi wa shirika la Mombasa Women Empowerment Network anasema, ‘’ Mara nyingi huwa wanatengwa kwasababu ya vile vituko wanavyofanya, hakuna anayetaka kuhusishwa naye’’.
Pia anaongeza kuwa bado jamii haijaku bali kuwa ugonjwa wa matatizo ya akili ni kama tu ugonjwa wa malaria, saratani na kadhalika kwa sababu hujumuishwa na dhana mbalimbali potofu.
‘’Kwanza watu wanawaita majina ambayo sio ya kibinadamu. Vile vile jicho linaweza kuuma, tumbo, hata akili inaweza kuuma kwa sababu ni kiungo kama viungo vingine lakini jamii bado haijaamini kuwa kiungo hicho cha mwili kinastahili kuugua pia,’’ Amina Abdhalla anasema.
Changamoto nyingine kubwa anasema kuna wakati amemtibu mgonjwa hadi amerudi kuwa kawaida lakini familia inapojulishwa watakuja na sababu zingine.
‘’ Huyo ana laana, alimpiga babangu kwahiyo hawezi kurudi sawa, limuibia mtu akasomewa, alirongwa na kadhalika, bado familia zinakataa kuwa kuna ugonjwa wa matatizo ya  akili,’’ anasema Bi. Amina.
Hirima alipopokelewa na Shirika la Mombasa Women Empowerment Network, mchakato wake wa kupata tiba ikiwemo  ushauri nasaha ulianza. Baada ya miezi kama minane, Hirima alikuwa amerejea katika hali ya kawaida, na kuruhusiwa kurejea nyumbani. Sasa ameanza kuona mwangaza katika sehemu iliyokuwa na kiza kinene.
‘’Maisha yangu yamebadilika kwa sababu nina msimamo mpya wa maisha, nataka nianze kama kufuga kuku, mwanzo mpya, nimeachana na yale yaliyopita,’’ Hirima anasema.
Lakini nini kinachangia uponyaji wa haraka wanapofikishwa kwenye kituo cha kutoa huduma stahiki?
‘’Tunawapa upendo wa kutosha, wa kujisikia kumbe hapa ni nyumbani. Na baada ya hapo tunampa mapenzi ya mzazi. Akiwa na shida yoyote anasema, anabadilishwa nguo anazungumza chochote anachotaka’’.
Bila shaka safari yake hii ya kubadilisha maisha ya watu wenye matatizo ya akili sio kanda la usufi. Nini kinampa msukuko wa kusonga mbele kila kukicha?
‘’Ile kumuona mgonjwa, amepona, anafanyakazi, au hata ameniletea mjukuu, kitu ambacho hata sikufikiria kwa mtu kama yule. Hiyo inanipa nguvu kila siku.’’
Pia hufanya matangazo ya moja kwa moja wakati anamuokoa mgonjwa kwenye mtandao mmoja wa kifamii,   na wakati huo hupokea maombi kutoka sehemu nyingi duniani zenye kuhitaji huduma yake.
Pengine hili linatokana na kuwa ni kituo cha pekee hadi kufikia sasa chenye kuwahudumia wagonjwa wa matatizo ya akili wakati wanaishi nao katika eneo la Afrika Kusini.
Chanzo cha picha, Hirima Mbilu
Mwanasaikolojia Yusuf Saad, anasema mgonjwa akipatikana barabarani, kwanza anafanyiwa uchunguzi kutathmini matatizo ambayo anakumbana nayo kila siku, anaishi vipi na mbinu ambayo inaweza kutumika katika matibabu yake.
‘’Kwanza angalia eneo analoishi kama linamuwezesha kupata utulivu wa akili. Kisha tunafuatilia kujua ugonjwa alionao, matibabu yake na saikolojia yake.
Haikuwa rahisi kwa Hirima Mbilu, kurejea katika hali yake ya kawaida lakini hatua kwa hatua afya yake ikaimarika. Kwa upendo aliopata, amekuwa tena na fursa ya kujumuika na familia yake, akifidia maisha aliyokosa siku za nyuma."
Ni kawaida kiasi gani kusahau maneno na ni wakati gani utajua imekuwa tatizo? - bbc news swahili,"Chanzo cha picha, getty
Sote tumewahi kupitia hili, wakati wa kuzungumza katikati ya sentensi huwezi kukumbuka neno unalotaka kutumia...
Ni wakati gani ugumu wa kutafuta maneno unaweza kuonyesha kweli kuna tatizo?
Ni kawaida kupata tatizo kama hilo mara kwa mara, lakini ikiwa hutokea mara nyingi mno hasa kusahau majina na nambari, hii inaweza kuwa ishara ya ugonjwa wa neva.
Utamkaji wa neno unahusisha hatua kadhaa na mchakato wake. Hizi ni pamoja na:
Ugumu wa kupata maneno unaweza kutokea katika kila moja ya hatua hizi.
Wakati mzungumzaji mwenye afya hawezi kupata neno akilini mwake, wanasayansi wa lugha huita hali hii ""tip-of-the-tongue phenomenon.""
Mara nyingi mzungumzaji aliyechanganyikiwa atajaribu kutoa dalili kuhusu maana ya neno analomaanisha... ""Unajua, kitu unachotumia kugongea msumari"", ""kinaanza na N!""
Hili ni jambo la kawaida na ni aina ya hitilafu ya usemi ambayo hutokea hasa wakati wa kurejesha muundo wa sauti.
Ugumu wa kutafuta maneno hutokea katika umri wote, lakini mara nyingi zaidi tunapozeeka.
Kwa watu wazima, jambo hilo linaweza kusababisha kufadhaika na wasiwasi juu ya uwezekano wa kupata shida ya akili. Lakini sio kwamba ni sababu ya moja kwa moja ya kukutia wasiwasi.
Chanzo cha picha, getty
Njia moja ya kuchunguza tatizo la kutafuta maneno ni kuwataka watu kufuatilia mara kwa mara kusahau kwao na hutokea katika muktadha gani.
Baadhi ya tafiti zimeonyesha kuwa aina ya maneno, kama vile majina ya watu na mahali, nomino hasa (vitu kama vile “mbwa” au “jengo”), na majina ya kujieleza (dhana kama vile “uzuri” au “ukweli”), yana uwezekano mkubwa zaidi kusahaulika ikilinganishwa na vitenzi na vivumishi.
Maneno ambayo hayatumiwi sana pia yana uwezekano mkubwa wa kutokumbukwa.
Hii inadhaniwa kuwa ni kwa sababu yana miunganisho hafifu kati ya maana zao na muundo wa sauti kuliko maneno yanayotumiwa mara kwa mara.
Uchunguzi wa kimaabara pia umeonyesha kuwa kusahau kuna uwezekano mkubwa wa kutokea chini ya hali zenye msongo wa mawazo.
Kwa mfano, wasemaji wanapoambiwa kwamba wanafanyiwa majaribio bila kujali umri wao.
Watu wengi wanaripoti kuwa na matatizo wakati wa mahojiano ya kazi.
Chanzo cha picha, getty
Makosa ya mara kwa mara yanayohusisha maneno, majina, na nambari, yanaweza kuonyesha shida kubwa zaidi.
Hali hii inaitwa ""anomia"" au ""anomic aphasia ,"" na inaweza kuhusishwa na uharibifu wa ubongo kutokana na viharusi, uvimbe, majeraha ya kichwa, au shida ya akili, kama vile ugonjwa wa Alzeima.
Hivi majuzi, familia ya mwigizaji Bruce Willis ilifichua kwamba aligunduliwa na ugonjwa wa mishipa ya fahamu unaoathiri shughuli nyingi za mwili.
Moja ya dalili za kwanza za hali hii ni ugumu wa kupata maneno badala ya kupoteza kumbukumbu.
Anomic aphasia inaweza kutokana na matatizo ambayo hutokea katika hatua tofauti za utengenezaji wa maneno akilini.
Tathmini ya mwanasaikolojia wa kimatibabu inaweza kusaidia kufafanua ni hatua gani ya uchakataji imeathiriwa na tatizo linaweza kuwa kubwa kiasi gani.
Kwa mfano, ikiwa mtu hawezi kutaja kitu cha kawaida, kama vile nyundo, mwanasaikolojia wa kiafya atamtaka aeleze kitu hicho kinatumika kufanya nini.
Chanzo cha picha, getty
Ikiwa huwezi, utaombwa kuashiria au kuiga jinsi kinavyotumiwa.
Unaweza pia kupewa kidokezo au ujumbe, kama vile herufi ya kwanza (m) au silabi (mar).
Watu wengi wanaoathirika na afasia ya anomic hupata matatizo katika hatua za baadaye za kutoa maneno.
Lakini ikiwa hawawezi kueleza au kuiga matumizi ya kitu na viashiria havisaidii, hii huenda inaonyesha upotevu halisi wa ujuzi au maana ya maneno.
Na kawaida ni ishara ya tatizo kubwa zaidi, kama vile afasia inayoendelea.
Utafiti kwa watu wazima wenye afya njema na watu walio na afasia ya anomia umeonyesha kuwa maeneo mbalimbali ya ubongo yanawajibika kwa matatizo yao ya ugumu wa kutafuta maneno.
Kwa watu wazima wenye afya njema, mapungufu hayo yanahusiana na mabadiliko ya shughuli katika maeneo ya ubongo ambayo hudhibiti hatua ya kutengenezaji na kutoa sauti ya neno, na kupendekeza tatizo la kawaida la kutamka badala ya kupoteza maneno.
Katika ugonjwa wa afasia inayoendelea, maeneo ya ubongo ambayo huchakata maana ya maneno huonyesha upotevu wa seli na miunganisho ya neva.
Chanzo cha picha, getty
Kuna matibabu yanayopatikana kwa ugonjwa wa anomic aphasia.
Wataalamu wa magonjwa ya usemi wanaweza kumfunza mtu huyo kazi za kutaja maneno kwa kutumia aina tofauti za viashiria au vidokezo ili kusaidia kurejesha neno.
Vidokezo vinaweza kuwa na sifa mbalimbali za vitu na mawazo, au sifa za sauti za maneno, au mchanganyiko wa zote mbili.
Programu za simu za smartphone pia huonyesha matumaini zinapotumiwa kusaidia kwenye hatua za matibabu.
Kufanikiwa kwa tiba kunahusishwa na mabadiliko katika shughuli kwenye maeneo ya ubongo yanayofahamika kusaidia utayarishaji wa matamshi.
Kwa bahati mbaya, hakuna matibabu madhubuti kwa aphasia inayoendelea, ingawa tafiti zingine zimependekeza kuwa matibabu ya usemi yanaweza kuleta manufaa ya muda."
Mtandao unaoiba figo za binadamu na kuziuza-uhalifu wa kutisha nchini pakistan - bbc news swahili,"Chanzo cha picha, Getty Images
Mtandao wa wahalifu umefichuliwa nchini Pakistan ambao wakati mwingine hukata figo za watu bila wao kujua. Watu wanane akiwemo daktari walikamatwa.
Walivuna figo za watu kinyume cha sheria kwa ajili ya kupandikizwa kwa wateja matajiri.
Kulingana na mamlaka, baadhi ya wafadhili hawakukubaliana na operesheni hiyo.
Mkuu wa serikali ya jimbo la Punjab la Pakistan, Mohsin Naqvi, alisema katika mkutano na waandishi wa habari Jumapili kwamba Dk. Fawad Mukhtar alifanya upasuaji wa kuondoa figo nyumbani kwake na mara nyingi bila idhini ya wagonjwa na wanaofadhili.
Chanzo cha picha, Getty Images
Kulingana na Naqvi, fundi wa magari kwa taaluma alimsaidia daktari kama msaidizi wakati wa operesheni; pia alisaidia katika kuwakusanya  wagonjwa wa hospitali kwa ajili ya upasuaji.
Kwa hivyo, walifanya angalau operesheni 328, kama ambapo watoaji  angalau   watatu walifariki.
Kulingana na wachunguzi, waliokamatwa waliuza figo kwa wagonjwa wa kigeni kwa rupia milioni 10 (sawa na dola 120,000) na kwa wagonjwa wa Pakistani kwa rupia milioni tatu.
Chanzo cha picha, Getty Images
Mohsin Naqvi alisema kuwa Dk. Mukhtar alikamatwa mara tano hapo awali, lakini kila mara aliachiliwa kwa usaidizi wa maafisa wa polisi wafisadi.
Genge hilo liliendesha shughuli zake hasa Lahore, jiji lenye watu milioni 13, Taxila, karibu na mji mkuu Islamabad, na pia katika sehemu ya Pakistan ya Kashmir.
""Kwa kweli, kuna vyumba vingi zaidi vya upasuaji na upandikizaji haramu wa figo. Hawa tu ndio tumewabaini,"" alisema Naqvi.
Mnamo 2010, uuzaji wa viungo vya binadamu ulipigwa marufuku na sheria nchini Pakistan. Kwa matumaini ya kusitisha usafirishaji wa viungo nje ya nchi na wafadhili. wenyewe, madaktari na wafanyabiashara wa kati, mamlaka ilianzisha adhabu kali: hadi miaka kumi jela na faini kubwa.
Lakini bila mafanikio: biashara ya viungo bado inastawi nchini Pakistan, ambapo idadi ya watu ni maskini na utekelezaji wa sheria ni fisadi.
Mnamo mwezi wa Januari, polisi wa Punjab walivamia mtandao wa biashara baada ya kufichua chumba cha siri cha operesheni.
Mvulana mwenye umri wa miaka 14 ambaye alikuwa ametoweka na kuondolewa figo moja alipatikana hapo."
Sababu sita za kiafya za kupoteza hamu ya tendo la ndoa - bbc news swahili,"Chanzo cha picha, Getty Images
Kupungua kwa hamu ya kufanya mapenzi, ni tatizo linaloathiri mwanaume mmoja kati ya watano na idadi kubwa ya wanawake katika hatua fulani ya maisha yao.
Kuna sababu kadhaa zinazochangia tatizo hilo, mfano msongo wa mawazo katika kipindi fulani - kama wakati wa ujauzito, kujifungua au kunyonyesha.
Daktari wa magonjwa ya akili katika Hospitali ya das Clínicas huko Recife, Brazil na  katibu wa Chama cha Madawa ya Kujamiiana, Catarina de Moraes anaeleza:
""Wakati mwingine, ukosefu wa hamu ya tendo hudhaniwa ni kule kupata ugumu wa kusimamisha uume au kutoridhika - lakini maana yake hasa ni ule ukosefu wa hamu ya ngono.""
Kwa mujibu  wa mtaalamu wa homoni katika Hospitali ya Wanawake ya Mariska Ribeiro, Dtk. Diego Fonseca, ili uhesabiwe una tatizo la kukosa hamu na tendo la ndoa, hali hiyo inapaswa iendelee kwa kwa angalau miezi sita.
Sababu za kukosa hamu:
Chanzo cha picha, Getty Images
Kupungua kwa hamu kunaweza kutokea kwa hali ambazo kila mtu humpata, kama vile mfadhaiko au uchovu.
Pia kubadilika kwa ratiba yako, pale unapokuwa na shughuli zingine katika wakati ambao ni muda wa kufanya mapenzi; kama vile kulea watoto.
Shida ya kiakili kama vile sonana, msongo wa mawazo na wasiwasi zinaweza kuathiri sana hamu ya ngono.
""Wagonjwa walio na msongo wa mawazo wanaweza kupata tatizo la kupungua kwa hamu kutokana na kuvurugika kwa mwenendo wa kemikali katika ubongo, pamoja na mabadiliko ya homoni.
Kwa upande mwingine, aina fulani za dawa zinazotumiwa kutibu sonona na msongo wa mawazo zina athari ya kupunguza hamu ya tendo.
Mtaalamu anaonya - wagonjwa hawapaswi kuacha matibabu ya sonona ikiwa wataona dalili za kupungua kwa hamu, kwani sonana isiotibiwa inaweza pia kuharibu hamu ya ngono.
Ikiwa mgonjwa hana magonjwa ya akili au mabadiliko ambayo yanasababisha kushuka kwa hamu ya tendo, hatua inayofuata ni kuchunguza mabadiliko ya homoni.
Kwa wanawake ni homoni zinazoshughulika na afya ya tishu za uzazi na ute. Kwa wanaume ni kuchunguza homoni za uzalishaji wa manii, afya ya tishu za uzazi na hamu ya ngono.
Utambuzi katika kesi hizi unaweza kuwa changamoto, anasema Diego Fonseca.
""Kwa wanaume, kwa mfano, hatutathmini tu kama kiwango cha homoni za testosteroni kiko chini, lakini pia tunachunguza historia ya kimatibabu ili kuangalia kama hali nyingine zinaweza kuwa nyuma ya mabadiliko ya homoni.""
Madaktari pia wanataja hali kama vile ujauzito, baada ya kuzaa, kunyonyesha na kunenepa kupita kiasi - pamoja na sababu nyingine ambazo pia hubadilisha viwango vya homoni kwa wanawake.
Chanzo cha picha, Getty Images
Sababu nyingine ni uwepo wa magonjwa ambayo - moja kwa moja au kwa njia isiyo ya moja kwa moja - huathiri hamu ya tendo.
Ugonjwa wa tishu kukauka, ugonjwa wa kukakamaa, majeraha ya uti wa mgongo, ugonjwa wa neva zinazodhibiti mwitikio wa ngono, na kusababisha ugumu wa kudumisha kusimama, kufika kileleni, au kutopata msisimko wa ngono.
Vilevile ugonjwa wa kisukari, husababisha mabadiliko ya homoni , unaweza pia kusababisha kupungua kwa hamu. Kisukari pia husababisha uchovu na ugonjwa wa neva na kusababisha mishipa kuharibiwa.
Watu walio na matatizo ya moyo, wanaweza kupata uchovu sugu kutokana na kupungua kwa uwezo wa moyo wa kusukuma damu kwa ufanisi. Uchovu huu wa mara kwa mara unaweza kupunguza hamu ya ngono.
Zaidi ya hayo, baadhi ya dawa zinazotumiwa kutibu ugonjwa wa moyo zinaweza kuwa na madhara ambayo huathiri mfumo wa ngono.
Madaktari waliohojiwa wanasisitiza - hakuna suluhisho moja au la kimiujiza. Kwa kuwa kila kesi ni ya kipekee na matibabu inategemea mbinu binafsi, kwa kuzingatia sababu za msingi na mahitaji ya mtu binafsi.
""Ni muhimu kuwa na mazungumzo ya wazi na ya dhati kuhusu suala hili. Kuzungumza juu ya kupungua kwa hamu kunasaidia kuepuka kutokuelewana na kuruhusu washirika wote kuelewa hali na kutafuta ufumbuzi pamoja,"" anasema Diego Fonseca. ."
Ni nini huifanya canada kuwavutia watu wengi kutaka kuishi huko? - bbc news swahili,"Chanzo cha picha, Muddymari/Getty Images
Ikiwa na Vancouver, Calgary na Toronto zote zimeorodheshwa kwenye kundi la 10 bora katika kipimo cha ‘Global Liveability Index 2023’, tunazungumza na wakazi katika kila jiji ili kujua ni nini hufanya maisha kuwa mazuri zaidi maeneo hayo.
Ingawa maeneo ya Ulaya na Skandinavia mara kwa mara hujikuta yakiwa juu ya viwango vya dunia - kama vile nchi zenye afya bora zaidi duniani, au nchi bora zaidi za kulea watoto - Canada imekuwa ikipanda daraja kimya kimya kama nchi yenye ushindani.
Hilo limedhihirika haswa katika viwango vya hivi karibuni zaidi vya miji inayopendwa na wengi, iliyofanywa na Kitengo cha ‘Economist Intelligence’, ambacho kilitaja miji mitatu ya Canada katika 10 bora, zaidi ya nchi nyingine yoyote iliyowakilishwa.
Miji mitatu iliyoongoza ya Canada kwenye orodha hiyo ilijumuisha Vancouver (iliyoorodheshwa ya 5), Calgary (iliyoshika nambari 7 na Geneva) na Toronto (iliyoshika nafasi ya 9), kila moja ikiwa na alama bora za afya na elimu.
Mambo hayo yanawavutia Wakanada, wanaosifu sera chanya za serikali zinazoboresha maisha ya maeneo hayo.
""Siasa zetu zinazoendelea na huduma ya afya kwa wote hufanya Canada kuwa mahali pazuri pa kuishi,"" mkazi wa Vancouver Samantha Falk alisema.
""Siwezi kufikiria kuishi katika nchi ambayo ni lazima uwe na wasiwasi juu ya kumudu kuona daktari au kumpeleka mtoto wangu hospitalini, au kuwa katika hatari ya kufilisika kwa kuwa na saratani.""
Hisia hii ya kujali inaenea zaidi hata kuliko wanasiasa, na kusababisha hisia ya jumuiya ambayo inaboresha maisha kazini na nyumbani pia.
""Kuanzia kusaidia shuleni hadi wamiliki wa biashara, Wakanada wanajulikana kwa urafiki wao na kutoa ushirikiano,"" alisema Jane Stoller, mkazi wa Vancouver na mwanzilishi wa Organized Jane, huduma ya kuandaa biashara ya muda mrefu.
""Hisia hii ya urafiki inakuza mazingira mazuri ambapo watu wanaweza kustawi na kupata mafanikio katika maisha yao ya kibinafsi na ya kitaaluma.""
Chanzo cha picha, Credit: Orchidpoet/Getty Images
Uwekezaji wa Kanada katika usafiri wa umma na mifumo ya usafiri pia hurahisisha urambazaji katika miji yake mikubwa.
Falk, ambaye ameishi Montreal, Calgary na Toronto, hakupata leseni yake ya udereva hadi alipokuwa na umri wa miaka 24, na rafiki yake hatimaye anapata yake akiwa na miaka 53, kwa sababu tu hawajahitaji gari kwa ajili ya usafiri.
Hata hivyo, kile ambacho wakaazi hupenda zaidi ni uhusiano thabiti ambao taifa linao nje ya nchi.
""Miji yote mitatu [ambayo watu wangependa kuishi zaidi] - kama miji mingi nchini Canada - iko karibu na maeneo ya asili, na pia imejumuisha hilo katika muundo wao wa jiji,"" Falk alisema.
""Kuna mfumo wa mifereji ya maji na fukwe huko Toronto; Mont Royal na mitaa yenye miti mingi huko Montreal; Vancouver ina bustani ya Stanley, mojawapo ya mifano bora zaidi duniani ya asili ya mijini.""
Lakini hata nje ya miji mikubwa, zingatio la mazingira ya asili bado ni kipengele cha msingi, kuakisi umuhimu wa nyika kwa wakazi.
""Sisi ni watu wa kupenda kutokatoka!"" Falk alisema.
Chanzo cha picha,  Laughingmango/Getty Images
Ipo kwenye pwani ya magharibi ya nchi yenye mandhari nzuri, Vancouver ilionekana kama jiji linalopendwa zaidi kutokana na alama za juu zaidi katika taswira ya utamaduni na mazingira, likishindwa na Auckland pekee katika orodha ya 10 bora.
Hayo ni maoni ambayo wakaazi wanayaunga mkono, ambao wamependezwa zaidi na asili ya mazingira ya eneo hilo.
""Mchanganyiko wa kipekee na mzuri wa milima na bahari Vancouver, hulifanya kuwa jiji yenye kupendwa mno,"" alisema Falk, ambaye anaendesha kampuni yake ya mawasiliano inayojulikana nje ya jiji.
""Hata baada ya kuishi Vancouver kwa miaka 20, jiji bado linanivuta.""
Ili kupata mazuri zaidi na kujihisi uko nyumbani katika eneo hili, anasema lazima utoke nje – hata (na hasa) wakati wa mvua.
Sehemu moja rahisi ya kufanya hivyo ni bustani ya Stanley, mbuga ya umma ya hekta 405 katikati mwa jiji ambalo lina msitu wa mvua wenye miti ya karne nyingi iliyopita, ikiwa ni pamoja na kisiki cha mwerezi mwekundu wenye umri wa miaka 700-800 unaoitwa ‘Hollow Tree’.
Anapendekeza kupanda urefu wa 2.9km kwenye uso wa mlima Grouse.
""Mara nyingi hujulikana kama 'stairmaster', kupanda mlima huo wakati mwingi itakufanya uhisi kama kutapika, lakini utakapofika juu kileleni utaona thamani yake,"" alisema.
""Kunywa kahawa au glasi ya divai kwenye mgahawa ulio juu ya mlima na kupata mwonekano wa kipekee - na urahisi uliopo wakati wa kushuka mlima.""
Chanzo cha picha, AJ_Watt/Getty Images
Ikiwa karibu na Milima ya Rocky katika mkoa wa magharibi wa Alberta, Calgary ilipita miji mingine miwili ya Canada kwa matokeo yake kwenye (kipimo cha kuangazia machafuko ya kiraia na ufisadi wa serikali).
Wakazi wanaelezea Calgary kama kuwa na mji mdogo na kujisikia kupata huduma za miji mikubwa, wakati pia kuna gharama ya chini ya maisha kulinganishwa na miji mingine ya Canada.
""Licha ya kuwa mojawapo ya miji mikubwa zaidi nchini Canada, Calgary imeweza kuendeleza haiba ya kipekee, inayotoka kwa wenyeji ambao ni marafiki, mawazo yanayozingatia jamii na masoko ya wakulima yanayozingatia ujirani,"" alisema mwanablogu ambaye pia ni mkazi Lora Pope.
""Bado haikosekani linapokuja suala la mikahawa ya kisasa, sherehe za kitamaduni na maisha ya usiku ya kushangaza.""
Jiji pia ni la tatu kwa kuwa anuwai zaidi nchini Canada lenye asili zaidi ya 240 za makabila na lugha 165.
Jiji pia lina sekta ya mafuta na gesi yenye faida kubwa, jumuia ya wafanyabiashara iliyoajiri watu wengi na lenye gharama nafuu ya maisha.
""Wakalgaria wana pesa na wanapenda kuzitumia,"" alisema Jessie P Cayabo, mtaalamu wa mawasiliano ambaye alihamia jiji hilo kutoka Edmonton miaka mitatu iliyopita.
Kila mwaka kuna tamasha la Calgary Stampede (ambalo huanza Ijumaa ya kwanza ya Julai) na kuendelea kwa siku 10 ni tamasha ambapo kila mtu huvaa gia za magharibi na kuvutia watu kutoka kote ulimwenguni.
""Watu huudhuria sana tamasha hili. Mahala pa kuegesha magari hujaa huku mikahawa ikiwa na shughuli nyingi,"" aliungwa mkono na mkazi Shannon Hughes, mmiliki wa kampuni ya ushauri ya Captivate Benefits iliyoko Calgary.
Anapendekeza kupiga simu mapema ili uwezeke kujiwekea nafasi katika mkahawa wa Major Tom wakati wa machweo upate sehemu ya kutazama vizuri milima ya jiji.
Chanzo cha picha, Rubens Alarcon/Alamy
Kama jiji lenye watu wengi zaidi nchini Canada, Toronto inachanganya midundo ya miji mikubwa na bustani zaidi ya 1,500 ambazo hufanya wakaazi kutoka nje na kuzitembelea.
Limepata alama nzuri katika uthabiti, Toronto hudumisha hali ya usalama ambayo huwawezesha watu kujisikia vizuri iwe wanatembea, kuchukua usafiri wa umma au kuendesha baiskeli.
Hasa, miundombinu inayozingatia binadamu inamaanisha kuwa maisha ni rahisi zaidi kuliko katika miji mikubwa.
Wakazi hasa hufurahia PATH, njia ya waenda kwa miguu chini ya ardhi ambayo hufanya majira ya baridi ya Canada kuwa yenye kuvumilika.
""Kutoka ofisini kwangu hadi uwanja wa ndege kwa [treni], kula, kufanya manunuzi na hata miadi ya daktari, kila kitu kinafikiwa kwa urahisi bila hitaji la kuvaa koti msimu wa baridi,"" alisema mkazi Hoang Anh Le, ambaye ni mwanablogu.
Mkazi Kyra Marskell anakubali, alisema wakati Tume ya Usafiri ya Toronto (TTC) haikosi dosari zake, kuwa na usafiri wa treni uliopangwa vizuri – unaopatikana ndani ya dakika nne - huleta tofauti kubwa wakati unatoka kwenye kitongoji ambapo kuendesha gari ndilo chaguo pekee.
""Pia tuna baiskeli za kukodisha kuzunguka jiji ambalo ni chaguo bora la kusafiri na nimefurahia huduma hiyo hivi majuzi,"" aliongeza.
Jiji pia linajulikana kwa utofauti wake, zaidi ya 51% ya wakaazi wake wakizaliwa nje ya Canada.
""Ndio mji mkuu pekee wa Magharibi ambapo [wasio wazungu] ni wengi,"" alisema Marcus Räder, Mkurugenzi Mtendaji na mwanzilishi mwenza katika kampuni ya programu ya Hostaway.
""Kuna fursa za kupata tamaduni na lugha nyingi hapa, na Canada inakumbatia tamaduni nyingi badala ya kushinikiza kuiga.""
Utofauti huu wa kitamaduni huboresha jamii kupitia sherehe mbalimbali, vyakula kwa kila bei na heshima ya kubadilishana mawazo na njia mpya za kuishi."
Kwanini vipimo vya kubaini ugonjwa sio sahihi kama unavyofikiria - bbc news swahili,"Chanzo cha picha, Getty Images
Unajihisi  vibaya unaamua kuwasiliana na daktari wako. Anakuuliza baadhi ya maswali na kutoa damu kwa ajili ya kupima. Siku chache baadaye anakupigia simu kukuambia kuwa umegunduliwa na ugonjwa.
Je, kuna uwezekano gani kwamba kweli una ugonjwa huo? Kwa baadhi ya vipimo vya kawaida vya uchunguzi, majibu sahihi ni ya chini sana.
Vipimo vichache vya matibabu ni sahihi 100%. Baadhi ya sababu zinazotajwa ni kwamba watu wanatofautiana kiasili, lakini vipimo vingi pia hutegemea sampuli ndogo au zenye upendeleo za wagonjwa, na kazi yetu wenyewe imeonyesha kuwa watafiti wanaweza kuzidisha kwa makusudi ufanisi wa vipimo vipya.
Hii haimaanishi kwamba tunapaswa kuacha kutegemea vipimo vya uchunguzi, lakini kuelewa vyema uwezo na udhaifu wake ni muhimu ikiwa tunataka kuvitumia kwa busara.
Mfano wa kipimo kisicho kamili kinachotumika sana ni kipimo cha uchunguzi wa prostate-specific antijeni (PSA), ambacho hupima kiwango cha protini fulani kwenye damu kama kiashirio cha saratani ya tezi dume.
Kipimo hicho kinakadiriwa kugundua asilimia 93 ya saratani, lakini kina kiwango cha juu sana matokeo yasio sahihi , kwani karibu 80% ya wanaume walio na matokeo chanya hawana saratani.
Kwa wale walio katika 80% hiyo, matokeo huleta mkazo usio wa lazima na wana uwezekano wa kufanyiwa vipimo zaidi, ikiwa ni pamoja na na ile ya biopsies chungu.
Vipimo vya haraka vya Covid-19 ni mfano mwingine wa vipimo visivyo kamili vinavyotumika sana.
Uhakiki wa vipimo hivi uligundua kuwa, kati ya watu ambao hawakuwa na dalili lakini walipatikana kuwa na virusi, ni 52% tu ndio walikuwa na Covid.
Miongoni mwa watu walio na dalili za Covid na matokeo chanya, usahihi wa upimaji uliongezeka hadi 89%.
Hii inaonyesha jinsi utendaji wa jaribio hauwezi kujumlishwa katika nambari moja na inategemea muktadha mahususi.
Chanzo cha picha, Getty Images
Kwa nini vipimo vya uchunguzi sio kamili? Sababu kuu ni kwamba watu wanatofautiana.
Unaweza kuwa na joto la juu, kwa mfano, ambalo kwa mtu mwingine linaweza kuwa la kawaida kabisa.
Katika vipimo vya damu, mambo tofauti yanaweza kuathiri matokeo, kama vile wakati wa siku au mara ya mwisho uliyokula.
Hata uchunguzi wa shinikizo la damu unaopatikana kila mahali huenda sio sahihi. Matokeo yanaweza kutofautiana kulingana na jinsi bangili inavyokaa vizuri kwenye mkono wako, haijalishi umekunja miguu au ulikuwa unazungumza wakati juchunguzi ulipokamilika.
Kuna kiasi kikubwa cha utafiti juu ya aina mpya za uchunguzi.
Aina mpya mara nyingi hugonga vichwa vya habari kama ""mafanikio ya kimatibabu,"" kama vile jinsi mwandiko wako unavyoweza kugundua ugonjwa wa Parkinson, jinsi kadi yako ya mteja wa duka la dawa inavyoweza kugundua saratani ya ovari mapema, au jinsi harakati za macho zinavyoweza kugundua skizofrenia.
Lakini kukidhi matarajio ya walio madarakani ni kitu kingine kabisa.
Mifano mingi ya uchunguzi imetengenezwa kulingana na ukubwa wa sampuli ndogo. Tathmini moja iligundua kuwa nusu ya tafiti za uchunguzi zilitumia zaidi ya wagonjwa 100.
Ni vigumu kupata picha halisi ya usahihi wa uchunguzi kutoka kwa sampuli hizo ndogo.
Ili kupata matokeo sahihi, wagonjwa wanaotumiwa kama majaribio lazima wafanane na wale waliotumiwa kuendeleza tiba.
Chanzo cha picha, Getty Images
Hivi majuzi, tuligundua tatizo lingine kuu: watafiti kutia chumvi usahihi wa baadhi ya tafiti zao ili kupata uchapishaji katika majarida maalumu.
Wanafanya hivyo kupitia njia tofauti, kama vile kuondoa  kwenye sampuli baadhi ya wagonjwa ambao hatari yao ya kuugua ni ngumu kutabiri.
Vipimo vingine pia havitabiriki kwa kweli kwani vinajumuisha habari kutoka siku zijazo, kama vile njia ya kutabiri ya maambukizi ambayo inajumuisha kubaini ikiwa mgonjwa alikuwa ameagizwa dawa za kuua viuavijasumu.
Labda mfano uliokithiri zaidi wa kutia chumvi uwezo wa uchunguzi  ulikuwa kashfa ya Theranos, ambapo kipimo cha damu cha kidole ambacho kiligundua hali nyingi za afya kilivutia mamilioni ya dola kutoka kwa wawekezaji.
Hii ilikuwa nzuri sana na hatimaye Thernos alipatikana na hatia ya ulaghai.
Katika enzi ya matibabu ya usahihi na data kubwa, inaonekana kuvutia kuchanganya makumi au mamia ya vidokezo vya data kuhusu mgonjwa (pengine kwa kutumia teknolijia ya kisasa) ili kutoa utabiri sahihi zaidi. Hata hivyo, hadi sasa ahadi hiyo inazidi uhalisia.
Utafiti mmoja ulikadiria kuwa miundo mipya ya ubashiri 80,000 ilichapishwa kati ya 1995 na 2020. Hiyo ni takriban miundo 250 mpya kila mwezi.
Je, mifano hii inabadilisha huduma ya afya? Hatuoni dalili yoyote, na ikiwa zingekuwa na athari kubwa, hakika hatungehitaji mtiririko wa mara kwa mara wa miundo mpya.
Kwa magonjwa mengi kuna matatizo ya data ambayo hakuna muundo wa kisasa unaoweza kutatua, kama vile makosa ya kipimo au kukosa data ambayo hufanya ubashiri sahihi usiwezekane.
Mifano inaweza kujumuisha majeraha au magonjwa yaliyompata mgonjwa miongo kadhaa iliyopita, ambayo hawezi kuyakumbuka, na ambayo hayapo katika historia yake ya matibabu.
Vipimo vya uchunguzi havitakuwa kamilifu. Kutambua hilo kutaruhusu madaktari na wagonjwa wao kuwa na majadiliano ya habari kuhusu matokeo yanamaanisha nini na, muhimu zaidi, nini cha kufanya baadaye."
Siku ya kimataifa ya ataxia: kuishi na ugonjwa adimu unaozorotesha maisha  - bbc news swahili,"Chanzo cha picha, Tallulah Clark
Yote ilianza na matembezi ya kuchekesha. Watu walinicheka au kuniuliza ikiwa - nimeanza kunywa pombe nikiwa na umri wa miaka 14 - Je nilikuwa mlevi? La hasha.
Mwaka uliofuata, nilianza kuhisi hali isiyo ya kawaida. Mikono yangu ilianza kutetemeka na kuandika ilianza kuwa changamoto. Madaktari hawangeweza kunipatia majibu yoyote, na mara kwa mara waligusia kuwa hali hiyo inazidi kuwa mbaya.
Licha ya hali yangu kuendelea kuwa mbaya, Sikuwa tayari kupokea kitakachofuata.
""Una ugonjwa wa neva unaoitwa ataxia,"" daktari aliniambia.
Kuna aina nyingi za ataksia lakini yangu inaitwa AOA2, ambayo huathiri takriban watu watatu kati ya kila watu milioni moja.
Bado ninaamka nikitumai kuwa miaka sita iliyopita tangu niambiwe hali inayonikabili ni ndoto ya ajabu ya kunionya nisipuuze chochote.
Ataxia ni hali ya inayoathiri mfumo wa neva na ubongo mdogo ambao, pia unajulikana kama cerebellum. Ingawa cerebellum ni sehemu ndogo, ni muhimu sana, kwani inadhibiti utendaji wa kimsingi wa mwanadamu, kama vile usawa, uratibu, usemi, na harakati za macho.
Dalili za ataxia zinaweza kukua katika umri wowote na zinaweza kusababishwa na sababu mbalimbali. Unaweza, kwa mfano, kupata hali ya ataxia kutokana na majeraha ya kichwa, maambukizi ya virusi, matumizi mabaya ya madawa ya kulevya au pombe au kutokana na jeni mbovu zilizorithiwa kutoka kwa wazazi.
Chanzo cha picha, Getty Images
Kuna aina nyingi za ataxia, lakini Huduma ya Kitaifa ya Afya ya Uingereza inaigawanya katika makundi matatu:
Baada ya muda, usawa na uratibu huanza kuzorota. Wale walioathiriwa wanaweza pia kupata miondoko na mitetemeko isiyo ya hiari.
Mbali na dalili za kimwili, kuna dalili nyingine zisizoonekana na mara nyingi zisizoonekana kama vile uchovu na ukungu wa ubongo. Dalili hizi ni kali na zinaweza kuzidisha magonjwa ya mwili.
Kwa sababu ya asili ya nadra ya AOA2, hakuna utafiti mwingi ikilinganishwa na ataksia zingine, za kawaida zaidi.
Marina ni rafiki wa Tallulah ambaye anaishi Uhispania na anafanya kazi kama daktari. Anafanya PhD katika nyanja ya sayansi ya neva na pia ana ataxia ya Friedreich.
""Siku zote nimekuwa mwepesi sana, lakini ghafla nilipoteza uwezo wa kukimbia, kurukuu, kushuka ngazi na sikuelewa kwa nini.""
Marina ilijua hali yake akiwa na umri wa miaka 19, baada ya kushauriana na daktari wa neva.
Chanzo cha picha, Marina
""Ingawa nilijua kuwa hali inayonikabili sio ya  kawaida, nilifikiri daktari wa neva angenipa kidonge na ningerejelea hali yangu ya zamani.
""Lakini aliniambia kuna uwezekano mkubwa huenda naugua ataxia ya Friedreich. Sikuwahi kuisikia hapo awali. Ilikuwa moja ya siku mbaya zaidi maishani mwangu,"" anasema.
Lakini Marina ni mtu mwenye matumaini makubwa.
""Uchunguzi huo ulinifariji kwa sababu tayari ningeweza kutoa maelezo ya hali inayonikabili.""
""Nimekuwa nikizidi kuwa mbaya zaidi kwa miaka na nilipokuwa nimepoteza kabisa matumaini ya kuwa na maisha yasio ya kawaida, waliidhinisha matibabu kwa mara ya kwanza.""
Mnamo Februari, Utawala wa Chakula na Dawa wa Marekani uliidhinisha dawa ya kwanza ya kutibu ataxia ya Friedreich inayoitwa omaveloxolone, ambayo inaweza kupunguza kasi ya ugonjwa huo.
""Na ingawa bado kuna wakati wa kuileta Uhispania na tutalazimika kuipigania ili kufadhiliwa, ni hatua kubwa,"" Marina anasema.
Chanzo cha picha, Marina
Ninapoulizwa jinsi unavyohisi kuishi na hali hii, Napata tabu kuielezea ni kama mchakato wa kuomboleza unaojumuisha jinsi ninavyohisi kikamilifu. Kupoteza polepole uwezo wa kufanya mambo ambayo hapo awali ulifanya kwa kawaida ni jambo la kuvunja moyo.
Kuwa na ugonjwa nadra humuathiri mtu vibaya, sio kukabiliana na maumivu pekee bali pia kuna kufadhaika kwa kupoteza sehemu ya utu wako wa zamani, lakini pia huzuni kwa siku zijazo ulizopanga hapo awali, matumaini na ndoto ulizokuwa nazo hapo awali.
Katika mwaka uliopita, uwezo wangu wa kutembea umepungua kwa kiasi kikubwa, usawa wangu ni wa kuchekesha, na uratibu wangu haupo kabisa.
Mimi hujikwaa kurudi nyuma ninapotaka kwenda mbele na huwa nikisahau kwamba ili kutembea, kwa kweli ninahitaji kuinua miguu yangu juu badala ya kuzunguka-zunguka kama pengwini.
Cha kusikitisha ni kwamba uwezo wangu wa kuona pia umeharibika kabisa. Siwezi kufikiria vizuri au wakati mwingine hata nahangaika kutamka maneno.
Baada ya kupitia yote haya suluhisho moja tu, kukubali hali yangu  na kutafuta kiti cha magurudumu.
Nina miaka 25  sifai kuwa hivi. Kupanda ngazi hakushtahili kunifanya nihisi ni kama nakwea mlima Everest. Sistahili kuumwa na viungo vya mwili.
Nimewahi kutumia kiti cha magurudumu wakati nilipovunjika mguu. Lakini nilijiamini zaidi wakati huo. Mguu wangu ulikuwa umefungwa, jambo la kawaida ambalo linaweza kutokea kwa mtu yeyote.
Chanzo cha picha, Tallulah Clark
Nikikumbuka nilikotoka, nilipenda wiki hizo nilizokaa bila wasiwasi au wasiwasi wowote. Nilikuwa na udhuru unaohusiana sana kwa nini sikuwa nikitembea. Sikuona aibu na kuandamwa na unyanyapaa na tabu.
Nimeshuhudia madereva wa mabasi wakimzomea mtumiaji wa kiti cha magurudumu akichukua muda mrefu kutoka kwenye basi lililojaa watu. Nimewaona wahudumu wa duka wakikodoa macho wakiombwa kufikia kitu cha juu.
Kwa hivyo, ikiwa unaweza kuelezea, singependa chochote zaidi ya ushauri au kitia-moyo, au hata kusikia kuhusu mtu mwingine ambaye anapitia haya kwa sababu anaweza kukabiliwa na upweke sana kuishi katika ulimwengu ambao 84% ya watu wana uwezo wa kufanya kazi."
Dawa za antibiotiki ni hatari? na  je zina madhara gani kwa utumbo wako? - bbc news swahili,"Chanzo cha picha, Getty Images
Miili yetu ina matrilioni ya bakteria ambayo hatuwezi kuishi bila kuwa nayo idadi kubwa ya bakteria hao wakiishi zaidi katika matumbo yetu. Lakini je, tunaharibu kabisa sehemu hii muhimu ya mwili wetu kila wakati tunapotumia dawa za antibiotiki?
""Viini vya bakteria vya utumbo huwa na mchango mkubwa katika afya nzima ya utumbo wa binadamu  katika kuuwezesha kuendelea na kazi yake,"" anasema James Kinross, daktari mshauri wa upasuaji wa utumbo mpana katika Chuo cha Imperial London.
Bakteria hawa wanaoishi katika utumbo wana jukumu kubwa katika kudumisha afya yetu, ikiwa ni pamoja na kudhibiti mfumo wa kinga na kusaidia usagaji chakula. Na wataalam wanasema kwamba antibiotiki ni moja ya tisho kubwa kwa vimelea hawa wnaoishi ndani ya utumbo wetu.
Antibiotiki, ambazo kawaida hutumiwa kwa ajili ya kutibu na kuzuia maambukizi ya bakteria, ni msingi wa dawa za kisasa. Lakini katika mchakato wa kulenga bakteria zinazosababisha maambukizi katika miili yetu, pia zinaweza  kufuta bakteria wengine wazuri katika miili yetu bila kukusudia.
Kuna wasiwasi unaoongezeka miongoni mwa wanasayansi kuhusu athari za kiafya za utegemezi wetu unaoongezeka wa dawa za antibiotiki; kati ya 2000 na 2015, maagizo ya kimataifa ya antibiotiki yaliongezeka kwa 65%. Tatizo la kuongezeka kwa matumizi ya antibiotiki ni mara mbili: uharibifu unaosababishwa na vimelea  wa utumbo, na kuongezeka kwa upinzani wa bakteria kwa dawa za antibiotics.
Chanzo cha picha, Getty Images
""Dawa za antibiotiki huvuruga mfumo tata wa ikolojia wa vimelea (bakteria)wazuri  katika utumbo na, kwa kufanya hivyo, huweka bakteria waliosalia katika hatari kubwa ya kutoa jeni zao sugu dhidi ya  viini vya magonjwa,"" anasema Gautam Dantas, profesa wa maabara na dawa za jeni katika Shule ya Tiba ya Chuo Kikuu cha Washington kilichopo  St Louis nchini Marekani.
Tunajua kuwa kadri bakteria wa utumbo wanavyotofautiana, ndivyo inavyokuwa bora zaidi.
Lakini kila dawa za antibiotics zinavyotumiwa kunakuwa na mvurugano wa idadi hii ya bakteria  sababu dawa za kuua bakteria hazilengi vya kutosha kuua tu bakteria  wanaosababisha maambukizi tu. Badala yake, wanafuata bakteria zote kwenye matumbo yetu na hivyo kuangamiza pia bakteria wazuri kwa afya zetu.
""Kuna athari ya dhamana,"" anasema Dantas. ""Fikiria msitu ambapo unajaribu kuondoa maambukizi ya magugu; jinsi tunavyotumia dawa za kuua vimelea  huwa kunakuwa na  kuua bakteria wazuri na wabaya.""
Wakati wanasayansi wameangalia tena bakteria za watu ambao wameambukizwa na kufuatiwa na sababu ya  antibiotics, wamegundua kuwa utofauti wa vimelea hupona ndani ya miezi michache, Dantas anasema. Lakini katika baadhi ya watu, baadhi ya bakteria nzuri hazijitokezi tena , anaongeza.
Dantas na timu yake ya watafiti wamechunguza sampuli za kinyesi zilizokusanywa kutoka kwa watoto wanaotibiwa katika hospitali ya watoto iliyounganishwa na maabara yake.
Sampuli hizi zilikusanywa mara kwa mara, kabla ya maambukizi yoyote na antibiotics, ambayo iliruhusu timu yake kuona mabadiliko ya watoto wanaopata maambukizi na kupewa antibiotics baadaye.
Dantas ametumia sampuli hizi kulinganisha mabadiliko ya bakteria wazuri wa utumbo baada ya antibiotiki katika makundi mawili ya watoto wachanga - watoto waliozaliwa kabla ya wiki 36, na watoto wachanga, waliozaliwa baada ya wiki 36.
Ingawa athari hutofautiana kati ya mtu na mtu, na hutegemea umri wetu, makubaliano kati ya wanasayansi ni kwamba athari za dozi moja ya antibiotiki inaweza kudumu.
""Baadhi ya watu huathirika sana na uharibifu wa vijidudu (bakteria wazuri) kutokana na matumizi ya antibiotiki na ikolojia yao ya viini hivyo  itabadilika sana na haitarudi kama ilivyokuwa kabla ya kipimo cha dawa,"" Kinross anasema.
""Tunapoteza utofauti katika matumbo yetu na vijidudu muhimu ambavyo vimetudumisha kwa mamia ya maelfu ya miaka [vinapotea] kwa kiwango  ambacho hakijawahi kutokea.""
Lakini wanasayansi bado wanajaribu kusuluhisha matokeo ya kiafya ya muda mrefu ya utumiaji wa antibiotics kwa bakteria wazuri wa  utumbo.
Chanzo cha picha, Getty Images
""Tunajua kwamba antibiotiki ina uwezo wa kuathiri kazi ya microbiome ( bakteria wazuri wanaoishi katika utumbo wetu)."" Kinross anasema. ""Hazipunguzi  tu   idadi ya bakteria, lakini pia huathiri kazi ya vijidudu kwa njia ngumu, za kibinafsi ambazo hatuelewi vizuri.""
Sio tu athari kwa bakteria ya utumbo ambayo inasababisha wasiwasi, lakini pia matokeo ya pili juu ya maendeleo ya mfumo wa kinga, Kinross anaongeza.
Uchunguzi unaonyesha kuwa kuchukua vipimo vya mara kwa mara vya antibiotiki  kuna athari nyingi, na athari pia ni kubwa zaidi ikiwa unachukua kipimo cha wigo mpana zaidi. Hii mara nyingi hujulikana kama ""hypothesis nyingi"".
Matokeo mengine ya matumizi ya muda mrefu ya antibiotics ni hatari ya dawa hizo kushindwa kufanya kazi. Wakati idadi ya bakteria inakabiliwa na antibiotiki, wale ambao hawana jeni za   udhibiti wa  antibiotics hufariki.
Hili huwa tatizo wakati bakteria ya pathogenic huvuna thawabu za kukabiliana na hali hii.
""Kila wakati tunapotumia antibiotics, tunaongeza  hatari ya uwiano wa vimelea wanaoishi katika utumbo kurutubishwa kwa jeni zinazokinzana na dawa, ""Dantas anasema.
Na mchakato huu hauko kwenye matumbo yetu pekee, anasema Craig MacLean, profesa wa mageuzi na baiolojia katika Chuo Kikuu cha Oxford. ""Bakteria sugu wanaweza kuhama kutoka kwenye utumbo hadi maeneo mengine, hivyo kinachotokea kwenye utumbo kina athari kwa mwili wetu wote,"" anasema.
Chanzo cha picha, Getty Images
Athari mbaya na za kuokoa maisha za antibiotiki ni moja ya utata mkubwa unaowasumbua wanasayansi kote ulimwenguni.
Ingawa hakuna suluhu moja, kuna mbinu ambazo zinaweza kupunguza madhara ya antibiotics kwa afya zetu.
""antibiotics ni dawa za ajabu ambazo zimeokoa mamilioni ya maisha. Ni rasilimali za thamani sana na zinapaswa kutumiwa, lakini tunahitaji kuelewa jinsi ya kuzilenga kwa usahihi,"" anasema Kinross.
Wanasayansi sasa wanaangalia antibiotiki  zinazolenga  zaidi sehemu za mwili, na vile vile zinazolenga bakteria maalum, MacLean anasema, kwa wazo la kuondoa tu bakteria unayotaka kuondoa, na kuacha bakteria yenye faida ndani ya utumbo mzima.
Lakini chombo kikubwa zaidi tulicho nacho kwa sasa, anasema Anthony Buckley, profesa mshiriki katika baiolojia ya utumbo katika Chuo Kikuu cha Leeds, ni mlo wetu. ""Lishe ni mojawapo ya vichochezi vikubwa katika kutengeneza  mfumo wa bakteria katika binadamu,"" anasema.
Kikundi cha utafiti wa maambukizo yanayohusiana na afya cha  Chuo Kikuu cha Leeds kimekuwa kikijaribu athari za antibiotics  kwa bakteria wazuri wa utumbo kwa miongo miwili iliyopita.
Aina nyingi zaidi za vyakula tunavyokula kawaida huhusishwa na aina nyingi za vijidudu kwenye utumbo, na nyuzinyuzi haswa zinaonekana kuwa na athari chanya, ""anasema Ines Moura, mtafiti mwenza katika kitivo cha dawa na afya cha Chuo Kikuu cha Leeds, ambaye kwa sasa anafanyia majaribio ya  athari za virutubishi tofauti kwenye mfumo wa bakteria wa utumbo na jinsi unavyoweza kupunguza athari mbaya za antibiotiki.
Nyuzinyuzi za lishe ni muhimu sana kwa sababu vijidudu katika mwili wetu huzimeng'enya na kutoa asidi fupi ya mafuta, ambayo hutoa nishati kwa seli zinazozunguka utumbo, anasema Buckley.
""Unapokuwa na antibiotiki, vijidudu vinavyozalisha asidi ya mafuta ya utumbo mfupi hupungua na kuchukua muda kupona. Nadharia yetu ni kwamba, kwa kumeza nyuzinyuzi za chakula, hutoa utumbo unaweza kuwezesha kutengenezwa kwa bakteria  hizo  na kuzikuza na kuzalisha  asidi ya mafuta, na hivyo kunakuwa na matumaini ya  kuweka usawa wa bakteria  tena kwenye utumbo, ""anasema.
Chanzo cha picha, Getty Images
Ajabu inayotokana na utumiaji wa antibiotiki  ni kwamba, kwa kila dozi tunayotumia, tunaweza kupunguza uwezo wa miili yetu kupigana na maambukizo, na kwa hivyo kuongeza utegemezi wetu kwa dawa hizo.
""Ni bora zaidi kutotegemea antibiotiki,"" Kinross anasema, ""Na badala yake kuzingatia ustahimilivu wa kibaolojia wa ikolojia yetu ya ndani kwa kula vyakula vyenye virutubisho na vyenye kuleta afya, haswa katika maisha ya mapema ya mtu, kwani wakati huu ndio wakati ambapo  antibiotics husababisha uharibifu mkubwa. """
Uingereza: madaktari wa upasuaji wa kike walivyo nyanyaswa kingono wakati wa upasuaji - bbc news swahili,"Chanzo cha picha, Getty Images
Madaktari wa upasuaji wa kike wanasema wananyanyaswa kingono, kushambuliwa na katika visa vingine kubakwa na wenzao, uchambuzi mkubwa wa wafanyakazi wa Huduma ya afya ya Uingereza -NHS umegundua.
BBC News imezungumza na wanawake ambao walinyanyaswa kingono  katika chumba cha upasuaji wakati upasuaji ukifanyika.
Waandishi wa utafiti huo wanasema kuna mtindo wa wanafunzi wa kike kudhalilishwa na madaktari bingwa wa upasuaji wa kiume, na hii inafanyika sasa, katika hospitali za NHS.
Chuo cha Royal cha Madaktari wa upasuaji kilisema matokeo hayo ""yalishtua sana"".
Unyanyasaji wa kijinsia, unyanyasaji wa kingono na na ubakaji vimetajwa kuwa siri ya wazi ya upasuaji.
Kuna hadithi ambayo haijaelezewa ya wanawake  ambapo wapasuaji wa kiume waliwatomasa na kugusisha sehemu za siri kwenye miili ya wafanyakazi wa kike. Wengine wamejitoa kingono ili kupata fursa za kazi.
Uchambuzi  wa Chuo Kikuu cha Exeter, Chuo Kikuu cha Surrey na kitengo cha kinachoshughulikia Utovu wa Kimapenzi katika Upasuaji – vimefanya mahojiano ya kipekee na  na BBC News.
Takriban theluthi mbili ya madaktari wa upasuaji wa wanawake waliojibu watafiti hao walisema wamekuwa walengwa wa unyanyasaji wa kijinsia na theluthi moja wamedhulumiwa kingono na wenzao katika miaka mitano iliyopita.
Wanawake wanasema wanahofia  kuwa kuripoti matukio kutaharibu kazi zao na hawana imani kuwa NHS itachukua hatua.
Kuna uoga wa kuzungumza kwa uwazi kuhusu suala hili. Judith ambaye aliomba tutumie jina lake la kwanza tu, kwa sasa  daktari wa upasuaji mwenye uzoefu na mwenye kipaji anasema.
Chanzo cha picha, CREDIT: JONATHAN SUMBERG
Alishambuliwa kingono mapema katika kazi yake alipokuwa mtu aliyekuwa na uwezo mdogo zaidi katika jumba la upasuaji - na daktari mkuu wa upasuaji wa kiume alikuwa akitokwa na jasho.
""[Yeye] aligeuka tu na kuzika kichwa chake kwenye matiti yangu na nikagundua kuwa alikuwa akisugua  uso wake katikati ya matiti yangu.
""Unahisi kuchanganyikiwa na kukosa la kufanya, unajiuliza, 'mbona uso wake upo katikati ya matiti yangu?""
Alipofanya hivyo kwa mara ya pili Judith alijitolea kumletea taulo.
Alimjibu ""hapana, hii inanifurahisha zaidi"", anasema, ""na alikuwa akitabasamu - nilihisi mchafu, nilihisi kudhalilishwa"".
Baya zaidi kwake ulikuwa  ni ukimya  wa  wenzake juu ya jambo hili.
""Hakuwa hata mtu mkubwa zaidi katika chumba cha upasuaji, lakini alijua kuwa tabia hiyo ilikuwa sawa na huo ni uozo.""
Hii ilitokea kwa Judith katikati ya chumba cha upasuaji, lakini unyanyasaji wa kijinsia na unyanyasaji wa kingono umeenea zaidi ya hospitali.
Anne - hatuwezi kufichua jina lake halisi kwa sababu za kisheria - alitaka kuzungumza na BBC kwa sababu anaamini mabadiliko yatatokea tu wakati watu watakapozungumza.
Hachagui kuelezea kilichomtokea kama ubakaji, lakini ni wazi ngono iliyofanyika haikuwa ya maelewano. Ilifanyika katika hafla ya kijamii iliyounganishwa na mkutano kuhusu matibabu - mkutano wa madaktari wenye utaalamu unaofanana.
Kwa mtindo unaofahamika, yeye alikuwa mkufunzi na daktari wa kiume alikuwa mshauri.
""Nilimuamini, nilimtazama,"" anasema.
Alitumia  uaminifu huo akisema hajui watu wengine huko na kwamba hangeweza kuwaamini.
""Kwa hiyo, alinirudisha mahali nilipokuwa nakaa, nilifikiri anataka kuzungumza na bado alinigeuka ghafla na akafanya mapenzi na mimi.""
Alisema wakati huo alihisi mwili wake uliganda na anasema ""Sikuweza kumzuia"".
""Sio kile nilichotaka, haijawahi kuwa kile nilichotaka, haikutarajiwa kabisa.""
Alipomwona siku iliyofuata ""alikosa amani"".
""Sikuhisi ningeweza kufanya fujo, nilihisi kuna utamaduni mkubwa sana wa kuvumilia chochote unachofanyiwa.""
Tukio hilo lilikuwa na athari ya kudumu kwake, kwanza lilimuacha akiwa amekufa ganzi kihisia na miaka ya baadaye ""kumbukumbu ya tukio hilo ilikuwa ikinijia akilini mwangu kama tukio la kutisha, kama ndoto mbaya"" kazini, hata alipokuwa akijiandaa kumfanyia mgonjwa upasuaji.
Inakubalika sana kwamba kuna  utamaduni wa kukaa kimya dhidi ya  tabia hiyo. Mafunzo ya upasuaji yanategemea kujifunza kutoka kwa wafanyakazi wenzako wakuu katika chumba cha upasuaji na wanawake wametuambia ni hatari kusema kuhusu wale ambao wana mamlaka na ushawishi kutokana na kazi zao za baadaye.
Ripoti hiyo, ambayo imechapishwa katika Jarida la Upasuaji la Uingereza, ni jaribio la kwanza la kufahamu kiwango cha tabia hiyo ya unyanyasaji wa kingono.
Madaktari wa upasuaji waliosajiliwa - wanaume na wanawake - walialikwa kushiriki bila kujulikana kabisa na 1,434 walijibu. Nusu walikuwa wanawake:
Ingawa ripoti inaonyesha wanaume pia wanakabiliwa kwa kiasi fulani na    tabia hii (24% walikuwa wamenyanyaswa kingono), inahitimisha kuwa  madaktari wa upasuaji   wanaume na wanawake ""wanaishi katika uhalisia tofauti"".
""Matokeo yetu yanaweza kuyumbisha imani ya umma katika taaluma ya upasuaji,"" Dkt Christopher Begeny, kutoka Chuo Kikuu cha Exeter alisema.
Wakati huo huo ripoti ya pili - inayoitwa Kuvunja Ukimya: Kushughulikia Utovu wa Kimapenzi katika Huduma ya Afya - inatoa mapendekezo kwa kile kinachohitaji kubadilika.
Ripoti hizo mbili zinashauri uwepo wa idadi ndogo ya madaktari wa upasuaji wanawake (karibu 28%), na kwamba upasuaji ufanyika huku kukiwa na madaktari wa viwango tofauti kwani ukosefu wa utaratibu huu huwapa baadhi ya wanaume nguvu kubwa na ikichanganywa na mazingira ya shinikizo la upasuaji,
""Hiyo inasababisha watu kuwa na tabia ambayo  haiadhibiwi  na mengi ya haya hayadhibitiwi,"" Prof Carrie Newlands, mshauri wa upasuaji kutoka Chuo Kikuu cha Surrey.
Alihamasika  kukabiliana na tabia kama hiyo baada ya kusikia uzoefu wa wenzake wachanga.
Aliiambia BBC: ""Hali ya kawaida ni kwamba mwanafunzi wa kike ananyanyaswa na mhalifu mkuu wa kiume, ambaye mara nyingi ndiye msimamizi wake.
""Na hiyo inasababisha utamaduni wa ukimya ambapo watu wana hofu ya kweli ya maisha yao ya baadaye na kazi zao ikiwa watazungumza.""
Mada nyingine iliyojitokeza katika data ilikuwa ukosefu wa imani katika miili kama vile NHS Trusts, Baraza Kuu la Madaktari (ambalo linasimamia sajili  ya madaktari walioruhusiwa kufanya mazoezi ya Uingereza) na Vyuo vya Kifalme (ambavyo vinawakilisha utaalamu katika dawa) - kushughulikia tatizo.
""Tunahitaji mabadiliko makubwa katika michakato ya uchunguzi ili wachunguzi wawe wa nje na huru, na kuaminiwa ili huduma ya afya iwe mahali salama pa kufanya kazi,"" anasema Prof Newlands.
Tim Mitchell, rais wa Chuo cha Royal cha Madaktari wa Upasuaji cha Uingereza, aliiambia BBC kwamba matokeo ya uchunguzi huo ""ni ya kushtua sana na yatakuwa chanzo cha aibu kubwa kwa taaluma ya upasuaji"".
Alikiri  kuwa ni ""wazi ni tatizo la kawaida"" ambalo halijashughulikiwa.
“Tunatakiwa kuweka utamaduni wa kutovumiliana ili kuhakikisha kunakuwa na taratibu zinazomaanisha watu wanaoathirika wanajiamini wanaweza kujitokeza, kuripoti matukio haya na wawe na uhakika kwamba yatachukuliwa kwa uzito wake,” alisema.
Dk Binta Sultan, kutoka NHS Uingereza, alisema ripoti hiyo ilifanya ""tathmini ngumu  sana"" na kuwasilisha ""ushahidi wa wazi"" kwamba hatua zaidi zinahitajika ili kufanya hospitali ""kuwa salama kwa wote"".
Alisema: ""Tayari tunachukua hatua muhimu kufanya hili, ikiwa ni pamoja na kupitia ahadi za kutoa usaidizi zaidi na mifumo ya wazi ya kutoa taarifa kwa wale ambao wameteseka kwa unyanyasaji au tabia isiyofaa.""
Afisa mkuu mtendaji wake Charlie Massey alisema ""kufanya mienendo ya kingono kwa wagonjwa au wenzake haikubaliki"" na kwamba ""makosa makubwa hayaendani"" na kazi ya matibabu nchini Uingereza.
Lakini je, upasuaji ni mahali salama kwa wanawake kufanya kazi leo?
""Sio mara zote. Na hilo ni jambo gumu na baya kulikubali,"" anasema Judith."
Tazama: mnyoo uliovutwa kutoka kwenye ubongo wa mwanamke kwa mara ya kwanza duniani - bbc news swahili,"Vimelea hivyo - ambavyo kwa kawaida hupatikana katika chatu – huenda vingekuwepo  kwa miezi miwili, wanasayansi wanasema.   wanasayansi wanasema mnyoo wa sm8 umepatikana hai katika ubongo wa mwanamke wa Australia, ikiwa ni mara ya kwanza duniani.
Myoo huo ulivutwa kutoka kwa sehemu ya mbele ya ubongo wa mgonjwa iliyoharibiwa wakati wa upasuaji huko Canberra mwaka jana.
Mwanamke huyo mwenye umri wa miaka 64, alikuwa na dalili kama maumivu ya tumbo, kikohozi na jasho la usiku, ambalo lilibadilika na kuwa kusahau na udhaifu.
Madaktari wanasema kuwa vimelea hivyo vyekundu vingeweza kuwa hai katika ubongo wake kwa hadi miezi miwili."
"Afya: je, unajua hatari za kutafuta dalili na dawa kwenye google? - bbc news swahili","Chanzo cha picha, GETTY IMAGES

Katika miaka ya hivi karibuni madaktari  na wauguzi wamekuwa wakikutana na wagonjwa wenye taarifa nyingi kuhusu dalili na tiba au dawa za magonjwa mbali mbali wanaoyohisi kuugua.
Ni dhahiri kwamba Muda ambao daktari angegundua ugonjwa  wako umebadilika, na sasa wagonjwa wanauliza 'Google Doctor' na kumwambia daktari ugonjwa huo ni nini.
Huu ni mfano wa  mazungumzo kati ya mgonjwa na daktari wa Google au Google doctor:
Mgonjwa : Nina homa kwa siku mbili na koo. Nilisoma kwenye mtandao kwamba ni rhinitis ya virusi ambayo hutokea wakati wa monsoons.
Daktari : Sasa ninatoa antiparasitic kwa homa na dawa kwa ajili ya baridi, ikiwa homa itaendelea basi  unaweza kufanya vipimo vya  damu.
Mgonjwa: Najua dawa hizi zitatolewa, Dkt.  Nimeona pia taarifa hiyo kwenye mtandao.
""Wagonjwa hutafuta na kusoma kuhusu dalili zao kwenye mtandao na kujua ugonjwa  wanaohisi kuwa nao  ni nini.
Wamefanya kazi yetu kuwa rahisi sana,"" anasema Daktari Ashwin kwa kejeli.
Kuwa na habari zote zinazopatikana kwenye vidole vyetu imefanya maisha yetu ya kila siku yawe rahisi kwa njia nyingi, lakini kuna hatari katika kutegemea tu kwenye mtandao kupata habari za matibabu.
Hivi karibuni, katika eneo la Tiruparangunram, Madurai nchini India, ripoti zimeibuka kuwa mtu alijiua kwa sababu ya hofu ya kuona habari kwenye mtandao. Imeripotiwa kuwa mtu aliyekwenda hospitali kutokana na afya yake mbaya alikuwa na  chumvi nyingi mwilini mwake.
Alisoma kwenye mtandao kuhusu  nini kinatokea ikiwa mtu ana chumvi nyingi mwili . Inasemekana kwamba alijiua kwa hofu baada ya kusoma kwamba taarifa aliyoipata kwenye mtandao ilisema kuwa viungo vyote vinaweza kuathiriwa kutokana na chumvi nyingi mwilini.
ile vile, matukio ya  uchungu vya wanawake wajawazito kujifungua nyumbani baada ya kutazama YouTube na kufa kwa kutokwa na damu nyingi kutokana na kuepuka hospitali ni vya mara kwa mara.
Habari zinapatikana kwenye tovuti kuanzia dawa za viwandani  hadi dawa ya mitishamba . Mwelekeo wa kutegemea mtandao badala ya kutegemea madaktari kwa magonjwa ya kimwili umeoneka kuwa  tatizo jipya, wanasema madaktari.
Madaktari wanasema kuwa hali kama tu kwa wvijana  bali kwa watu wa kati ya umri wa miaka 18 na karibu 45.
Utafiti wa 2021 uligundua kuwa 71.8% ya Wamarekani hupata habari za afya kutoka kwenye majukwaa ya tovuti za kibiashara. Zaidi ya hayo, inasema kuwa 11.6% ya watu hutafuta habari za matibabu moja kwa moja kupitia mtandao, kama vile Google, 11.1% kutoka kwa tovuti za utafiti, na 5.5% kutoka kwenye tovuti za serikali. Si ajabu, hali kama hiyo ipo nchini miongoni mwa nchi za Afrika Mashariki.
Poorna Chandrika, profesa mwandamizi katika hospitali ya magonjwa ya akili huko Kilpakkam, Chennai, anasema kwamba siku hizi kila kitu hutolewa na maelezo na kuongeza kuwa , ""Usitafute na kusoma habari yoyote kwenye mtandao kwa wiki mbili.""
""Nilimpa mtu dawa kwa ajili ya mabadiliko ya kihisia.  Dawa hiyo hutolewa ili kuzuia kifafa. Baada ya kusoma kuhusu dawa hiyo kwenye mtandao, mgonjwa huchanganyikiwa na kuwa na wasiwasi kwa nini anaaagizwa kutumia  dawa ya kifafa.
Baadhi ya wagonjwa wanaweza hata kupata tabia ya kuacha kutumia dawa kwa sababu ya habari kama hiyo. Hii inaongeza tu matatizo ya wagonjwa na mzigo wa kazi kwa daktari,"" anasema.
Chanzo cha picha, Getty Images
Anasema kuwa sio Google tu sasa imejiunga na orodha hii lakini pia Sat GBD  mtoa huduma mpya.
Huku akikiri kwa matumizi ya Chat GPD, Dk Ashwin anasema matumizi ya akili bandia katika dawa hayatakuwa sawa na yale yanayotolewa na daktari.
""Kwenye Chat GPD, ukiingiza dalili zako, Chat GPD itakupa orodha ya magonjwa gani unaweza kuwa nayo. Lakini ni kwa kwenda kwa daktari tu ndipo unaweza kupata taarifa sahihi kulingana na umri wako, jinsia na maradhi ya pamoja,"" anasema.
Chanzo cha picha, Getty Images
Poorna Chandrika, profesa mwandamizi katika hospitali ya magonjwa ya akili huko Kilpakkam, Chennai, anasema kwamba siku hizi kila kitu hutolewa na maelezo na kuongeza kuwa , ""Usitafute na kusoma habari yoyote kwenye mtandao kwa wiki mbili.""
""Nilimpa mtu dawa kwa ajili ya mabadiliko ya kihisia.  Dawa hiyo hutolewa ili kuzuia kifafa. Baada ya kusoma kuhusu dawa hiyo kwenye mtandao, mgonjwa huchanganyikiwa na kuwa na wasiwasi kwa nini anaaagizwa kutumia  dawa ya kifafa.
Baadhi ya wagonjwa wanaweza hata kupata tabia ya kuacha kutumia dawa kwa sababu ya habari kama hiyo. Hii inaongeza tu matatizo ya wagonjwa na mzigo wa kazi kwa daktari,"" anasema.
Mwelekeo mwingine maarufu kwenye mtandao ni chakula. Kuna mafuriko ya habari kwenye mtandao kuhusu lishe mbali mbali kama Paleo Diet, Keto Diet,  na kufunga kwa vipindi.
Mtaalamu wa lishe Daphne Lovesley anaorodhesha madhara mabaya ambayo wagonjwa wanaweza kupata kutokana na kutumia taratibu hizi bila ushauri sahihi wa matibabu.
""Kisukari kinaweza kutodhibitika, mabadiliko ya  mfumo wa utendaji   hutokea katika mwili, na pia upungufu wa kalsiamu, upungufu wa protini unaweza kutokea,"" anasema.
""Kitu ambacho kilimtokea mtu mmoja mahali fulani huenda kwenye mtandao.
Wakati wa kipindi cha uzazi, tabia ya kutafuta na kusoma habari kwenye mtandao ni ya kawaida zaidi kati ya wanawake wachanga ambao ni wajawazito kwa mara ya kwanza.
""Kutafuta habari kwenye mtandao ni upanga wenye makali mawili,"" anasema daktari wa uzazi Josephine Wilson.
Itakuwa muhimu kwa daktari kujua habari kuhusu kujifungua mapema  kwa mwanamke baada ya kusoma kwenye mtandao. Hatahivyo inakuwa changamoto wakati habari inatafsiriwa vibaya, anasema.
Chanzo cha picha, Getty Images
Anasema kuwa sio Google tu sasa imejiunga na orodha hii lakini pia Sat GBD  mtoa huduma mpya.
Huku akikiri kwa matumizi ya Chat GPD, Dk Ashwin anasema matumizi ya akili bandia katika dawa hayatakuwa sawa na yale yanayotolewa na daktari.
""Kwenye Chat GPD, ukiingiza dalili zako, Chat GPD itakupa orodha ya magonjwa gani unaweza kuwa nayo.
Lakini ni kwa kwenda kwa daktari tu ndipo unaweza kupata taarifa sahihi kulingana na umri wako, jinsia na maradhi ya pamoja,"" anasema.
Chanzo cha picha, Getty Images
""Ikiwa mwanamke mjamzito wa miezi miwili atatokwa na damu, Google itaripoti mara moja kama mimba.
Lakini hii si kweli kila wakati. Kusoma habari potofu kunaweza kusababisha mafadhaiko na udanganyifu  kwa daktari.
Hatahivyo anasema wanawake wajawazito wanaweza kusoma kuhusu mafanikio ya kujifungua katika mtandao na kusoma vitabu vizuri kuhusu kujifungua.
""Usijilinganishe na habari inayopatikana kwenye mtandao ,"" anasema Dk Joswin Wilson.
Mwelekeo mwingine maarufu kwenye mtandao ni chakula. Kuna mafuriko ya habari kwenye mtandao kuhusu lishe mbali mbali kama Paleo Diet, Keto Diet,  na kufunga kwa vipindi.
Mtaalamu wa lishe Daphne Lovesley anaorodhesha madhara mabaya ambayo wagonjwa wanaweza kupata kutokana na kutumia taratibu hizi bila ushauri sahihi wa matibabu.
""Kisukari kinaweza kutodhibitika, mabadiliko ya  mfumo wa utendaji   hutokea katika mwili, na pia upungufu wa kalsiamu, upungufu wa protini unaweza kutokea,"" anasema.
""Kitu ambacho kilimtokea mtu mmoja mahali fulani huenda kwenye mtandao.
Chanzo cha picha, Getty Images
Ni nini athari za wanawake wajawazito kutafuta habari kwenye mtandao
Wakati wa kipindi cha uzazi, tabia ya kutafuta na kusoma habari kwenye mtandao ni ya kawaida zaidi kati ya wanawake wachanga ambao ni wajawazito kwa mara ya kwanza.
""Kutafuta habari kwenye mtandao ni upanga wenye makali mawili,"" anasema daktari wa uzazi Josephine Wilson.
Itakuwa muhimu kwa daktari kujua habari kuhusu kujifungua mapema  kwa mwanamke baada ya kusoma kwenye mtandao. Hatahivyo inakuwa changamoto wakati habari inatafsiriwa vibaya, anasema.
""Ikiwa mwanamke mjamzito wa miezi miwili atatokwa na damu, Google itaripoti mara moja kama mimba.
Lakini hii si kweli kila wakati. Kusoma habari potofu kunaweza kusababisha mafadhaiko na udanganyifu  kwa daktari.
Hatahivyo anasema wanawake wajawazito wanaweza kusoma kuhusu mafanikio ya kujifungua katika mtandao na kusoma vitabu vizuri kuhusu kujifungua.
""Usijilinganishe na habari inayopatikana kwenye mtandao ,"" anasema Dk Joswin Wilson.
Dokta Ashwin anatoa mfano mwingine wa kwa nini usitegemee mtandao kwa habari za matibabu.
""Kama mtu ana kiwango cha chini cha seli nyekundu za damu,  hutafuta mtandao kwa 'Low Hb'. Ikiwa unatafuta kama hiyo, nakala ya kwanza  ambayo huipata  mtandaoni ni kuhusu saratani ya damu.
""Makala yoyote inayosomwa zaidi kwenye mtandao, maneno muhimu ambayo yanatafutwa zaidi yatakuja kwanza,"" anaelezea.
Dk Ashwin anasema kuwa kutakuwa na taarifa sahihi za matibabu kwenye mtandao na taarifa za uongo, na unaweza kumuuliza daktari ni tovuti gani sahihi.
Chanzo cha picha, Getty Images
""Pia kuna watu wengi ambao wanaangalia kwenye mtandao na kwenda maabara na kufanya vipimo wenyewe. Siku hizi, kila mtu anafanya uchunguzi wa afya na kuamua wenyewe ni aina gani ya ugonjwa ambao wanaweza kuwa nao kulingana na matokeo wanayopata.
Kwa ujumla vijana, wafanyakazi wa IT, wanafunzi wa chuo kikuu cha umri wa miaka 18 hadi 45 wanaamini mtandao zaidi. ""Labda zaidi ya miaka 45, thamani ya afya ya kimwili na pesa inaonekana,"" Ashwin alisema."
Mzee wa miaka 82 anayecheza kriketi akiwa na mtungi wa oksijeni  - bbc news swahili,"Alec Steele ana umri wa miaka 82 na amegunduliwa kuwa na ugonjwa wa maisha, lakini ameazimia kuendelea kucheza kriketi, hata akiwa amefungwa tanki la oksijeni mgongoni.
Alec ana ugua idiopathic pulmonary fibrosis - ugonjwa ambao huharibu utendaji wa mapafu na muathiriwa huishi kati ya mwaka mmoja na mitano.
Lakini miaka mitatu baada ya kugunduliwa, mchezaji huyo wa zamani wa kimataifa wa Scotland amerejea tena ulingoni.
""Lazima uwe na mtazamo chanya,"" anasema.
""Nilijiambia, ingawa nimefahamishwa ni ugonjwa maisha, nitajitahidi kadri niwezavyo ili nirudi kucheza kriketi.
""Nadhani jambo muhimu zaidi lililonijia ni kutowahi kukata tamaa.""
Alec anasema miezi sita ya kwanza ilikuwa ngumu kwake baada ya kuambiwa anachougua kwani ilimuathiri kimwili na kiroho.
Pamoja na utendaji wa mapafu yake kuwa chini ya asolimia 30, kufanya shughuli za kawaida kama vile kuzunguka na kupanda juu ilikuwa ngumu.
Lakini alipokuwa akihudhuria kitengo cha huduma shufaa katika Hospitali ya Royal Victoria huko Dundee, aliwafahamisha wafanyakazi kwamba alitaka kujiweka sawa ili kucheza mchezo mmoja wa mwisho.
Kufuatia juhudi ya miezi kadhaa ya kujiimarisha kiafya na kupitia tiba maalum, Alec alifanikisha ndoto yake ya kucheza walau mechi moja huko St Andrews mwaka jana.
Anasema: ""Nilikuwa na fursa kubwa ya kuingia uwanjani kucheza kriketi kwa mara nyingine.
""Kitu ambacho mchezo huo ulinifunza ni kwamba naweza kudaka mpira na ningeweza kutunza wiketi kidogo.""
Tangu mchezo huo wa kwanza, Alec hajaangalia nyuma.
Mchezaji huyo mwenye umri wa miaka 82 sasa anamaliza msimu wake wa pili akicheza kwa msaada wa tanki lake la oksijeni - na amedhamiria kuwa atakuwa kwenye kisiki msimu ujao pia.
""Nitaponea, farasi-mwitu hawataniweka mbali,"" anasema.
Labda haishangazi kwamba Alec amevunja matarajio yote juu ya kupona kwake na kurejelea mchezo huo.
Huyu ni mtu ambaye alicheza kriketi ya ligi hadi alipokuwa na umri wa miaka 64 katika Klabu ya Kriketi ya Forfarshire.
Katika uchezaji wake wa kimataifa, alikipiga katika viwanja maarufu kama Lords na The Oval, akiacha nafasi ya kucheza mchezo wa kaunti nchini Uingereza ili kuzingatia kazi yake nyingine kama mbunifu.
Na anasimulia jinsi alivyofanikiwa kumpiga nguli wa kriketi Viv Richards ili tu mwamuzi aangalie upande mwingine.
Lakini wakati kriketi imekuwa sehemu kubwa ya maisha yake, Alec sasa anataka kutumia hali yake kueneza ufahamu kuhusu ugonjwa idiopathic pulmonary fibrosis.
Anasema hajawahi kusikia ugonjwa huo kabla ya apatikane nao, akiuita ""ugonjwa wa kutisha"".
Imemfanya atumie oksijeni kati ya saa 16 na 24 kwa siku na inaweza kumchukua siku kupona kutokana na mechi.
Licha ya hayo, Alec hapendi kuzingatia mapungufu - wazo hasi likiingia akilini mwake yeye hulisukumia mbali.
Katika mechi yake ya kwanza huko St Andrews aliweza kuvuka kriketi 10, katika mechi yake ya hivi majuzi Jumapili aliweza 40.
""Unapotoka nje ya uwanja, umeshinda vita,"" anasema."
Dalili 10 za saratani ambazo hazitambuliwi kirahisi - bbc news swahili,"Chanzo cha picha, Getty Images
Watu wengi, wanaposikia neno saratani, huhusisha na ugonjwa hatari na matokeo mabaya.
Lakini tangu miaka ya 70, kiwango cha kuishi kimeongezeka kwa sababu tatu hasa kwa utambuzi wa mapema.
Na, kwa kweli, saratani nyingi zinaweza kutibiwa na matokeo mazuri kwa mgonjwa zinapogunduliwa kabla hazijakua sana.
Tatizo ni kwamba mara nyingi, kwa sababu hatutaki kumsumbua daktari au kutowapa umuhimu wa kutosha, tunapuuza baadhi ya dalili ambazo zinaweza kuwa muhimu kwa uchunguzi wa mapema.
Kwa mujibu wa utafiti uliofanywa na shirika la Cancer Research UK, zaidi ya nusu ya Waingereza kwa wakati fulani wamekumbwa na moja ya dalili zinazoweza kuashiria uwepo wa saratani, lakini ni 2% tu walidhani wanaweza kuugua ugonjwa huo na zaidi ya moja. theluthi moja ilipuuza kabisa kengele na hakwenda kwa daktari.
Katriina Whitaker, mtafiti katika Chuo Kikuu cha London na mwandishi mkuu wa utafiti huo, alisema: ""Watu wanadhani hatupaswi kuwahimiza watu kuwa na shauku kujua hali za afya zao, lakini tuna shida na watu ambao wanaona aibu kwenda kwa daktari kwa sababu wanaamini kwamba watapoteza muda  na kupoteza rasilimali za mfumo wa afya bila manufaa.
Chanzo cha picha, Getty Images
“Tunatakiwa kutuma ujumbe kwamba ukiwa na dalili ambazo haziondoki, hasa zile zinazoonekana kuwa ni dalili za tahadhari, usipuuze, nenda kwa daktari kutafuta msaada,” alisema.
BBC Mundo inaelezea dalili 10 za jumla za saratani ambazo kulingana na Jumuiya ya Saratani ya Amerika hupaswi kupuuza.
Watu wengi walio na saratani hupoteza uzito wakati fulani.
Unapopoteza uzito bila sababu yoyote, inaitwa kupoteza uzito usiojulikana.
Chanzo cha picha, Getty Images
Kupungua kwa uzito usioelezewa kwa kilo 5 au zaidi inaweza kuwa ishara ya kwanza ya saratani.
Hii hutokea mara nyingi zaidi katika saratani ya kongosho, tumbo, umio, au mapafu.
Homa ni ya kawaida sana kwa wagonjwa walio na saratani, ingawa hutokea mara nyingi zaidi baada ya saratani kuenea kutoka pale ilipoanzia.
Karibu kila mtu aliye na saratani atapata homa wakati fulani, haswa ikiwa saratani au matibabu yake yataathiri mfumo wa kinga.
Chanzo cha picha, Getty Images
homa inaweza kuwa ishara ya mapema ya saratani, kama vile leukemia au lymphoma.
Uchovu ni mwingi ambao hauishi wakati wa kupumzika.
Inaweza kuwa dalili ya saratani inavyoendelea.
Chanzo cha picha, Getty Images
Hatahivyo, katika saratani nyingine, kama vile ya damu, uchovu unaweza kutokea mwanzoni.
Baadhi ya saratani za koloni au tumbo zinaweza kusababisha upotezaji wa damu ambao hauonekani wazi.
Hii ni njia nyingine ambayo saratani inaweza kusababisha uchovu.
Pamoja na saratani ya ngozi, saratani nyingine zinaweza kusababisha mabadiliko ya ngozi ambayo yanaweza kuonekana.
Ishara na dalili hizi ni pamoja na:
Kufunga choo, kuhara, au mabadiliko katika umbo la kinyesi chako kwa muda mrefu inaweza kuwa ishara ya saratani ya koloni.
Chanzo cha picha, Getty Images
Kwa upande mwingine, maumivu wakati wa kujisaidia haja ndogo, damu kwenye mkojo, au mabadiliko katika utendaji wa kibofu cha mkojo (kama vile kujisaidia zaidi au chini ya mara kwa mara) yanaweza kuhusishwa na saratani ya kibofu cha mkojo au kibofu.
Watu wengi wanajua kwamba fuko ambazo hukua, kuumiza au kuvuja damu zinaweza kuwa dalili za saratani ya ngozi, lakini pia tunapaswa kuwa waangalifu kwa majeraha madogo ambayo hayaponi kwa zaidi ya wiki nne.
Kidonda cha mdomo ambacho hakiponi kinaweza kuwa kwa sababu ya saratani ya mdomo.
Mabadiliko yoyote katika kinywa chako ambayo hudumu kwa muda mrefu yanapaswa kuchunguzwa mara moja na daktari au daktari wa meno.
Vidonda kwenye uume au uke vinaweza kuwa dalili za maambukizi au saratani ya hatua ya awali, na vinapaswa kuchunguzwa na mtaalamu wa afya.
Chanzo cha picha, Getty Images
Kwa upande mwingine, ikiwa damu inaonekana kwenye kinyesi (ambayo inaweza kuwa na rangi nyeusi sana) inaweza kuwa ishara ya saratani ya koloni au saratani ya puru.
Saratani ya shingo ya kizazi ya endometriamu (kitambaa cha uterasi) inaweza kusababisha kutokwa na damu kusiko kwa kawaida katika uke.
Pia, damu katika mkojo inaweza kuwa ishara ya saratani ya kibofu au figo.
Kutokwa na damu kutoka kwa chuchu kunaweza kuwa ishara ya saratani ya matiti.
Saratani nyingi zinaweza kuhisiwa kupitia ngozi.
Chanzo cha picha, Getty Images
Saratani hizi hutokea hasa kwenye matiti, tezi dume, tezi (lymph nodes), na tishu laini za mwili.
uzito au ugumu unaweza kuwa ishara ya mapema ya saratani.
Ukosefu wa chakula unaoendelea au ugumu wa kumeza inaweza kuwa dalili za saratani ya umio (mrijaunaoelekea kwenye tumbo), tumbo, au koromeo (koo).
Hatahivyo, kama dalili nyingi kwenye orodha hii, mara nyingi husababishwa na sababu nyingine isipokuwa saratani.
Kikohozi cha kudumu kinaweza kuwa ishara ya saratani ya mapafu.
Inashauriwa kumtembelea daktari ikiwa tumekuwa tukiugua kwa zaidi ya wiki tatu.
Wakati huo huo, sauti ya kukwaruza inaweza kuwa ishara ya saratani ya zoloto (sehemu ya mwanzo ya koromeo) au saratani ya tezi."
Ngozi inaweza kueleza afya yako ya ndani - bbc news swahili,"Chanzo cha picha, Getty Image
Mikono yangu na kiwiliwili vimefunikwa kabisa na fulana ya mikono mirefu - kinga dhidi ya jua, huku kichwa changu kikiwa kimefunikwa na kofia kapelo - ili kulinda uso wangu. Ni juhudi za kuepuka kuzeeka zaidi kunakosababishwa na jua.
Utafiti wa hivi karibuni unaonyesha kuwa ngozi yetu inaeleza mambo mengi kuhusu mitindo yetu ya maisha; inaonyesha athari ya kuvuta sigara, kunywa pombe, kuchomwa na jua na kuishi maisha ya dhiki.
Utafiti wa Baltimore Longitudinal ulifuata maelfu ya wanaume - watu wazima (na baadaye wanawake) kwa miongo kadhaa, ili kuona jinsi afya zao zilivyobadilika, na jinsi zilivyoathiriwa na jeni na mazingira yao.
Miongo miwili tu baadaye, wanasayansi walikuwa tayari wamefanya uvumbuzi wa kuvutia - wanaume wasio na utulivu wa kihisia wana uwezekano mkubwa wa kupata ugonjwa wa moyo.
Matokeo ya kushangaza zaidi yalithibitisha kile ambacho kimeshukiwa kwa muda mrefu; jinsi unavyoonekana ni kipimo sahihi cha afya yako ya ndani.
Kufikia 1982, wanaume ambao mwanzoni mwa utafiti walionekana kuwa wakubwa kwa umri wao walikuwa na uwezekano mkubwa wa kufa miaka 20 baadaye. Hii inaungwa mkono na utafiti wa hivi karibuni zaidi, ambao uligundua kuwa wagonjwa ambao wanaonekana wamezeeka miaka 10 kuliko wanavyopaswa, 99% wana na matatizo ya afya.
Afya ya ngozi inaweza kutumika kutabiri idadi ya kadhaa ya matatizo ya kiafya.
Chanzo cha picha, Getty Image
Kuna njia kuu mbili za kupima umri wa mtu. Ya kwanza ni ile ya kawaida. Lakini pia kuna umri wa kibiolojia, ambayo inaonyesha kiwango chako cha unazeeka kimwili (ukomavu wa viungo vyako na seli).
Lakini ni mazingira kusababisha uharibifu ngozi. Mionzi ya ultraviolet B (UVB) inaweza kuharibu DNA - kusababisha saratani ya ngozi.  95% ya mionzi ya ultraviolet inayofika kwenye uso wa dunia ni ultraviolet A (UVA). Miale ya jua inaweza kupenya ndani kabisa ya ngozi. Ultraviolet unahusishwa na zaidi ya 80% ya mabadiliko yanayoonekana kwenye ngozi.
Mwaka 2000, dhana mpya iliibuka, kikundi cha wanasayansi kutoka Chuo Kikuu cha Bologna, Italia, kilipendekeza njia mpya ya kufikiria kuhusu kuzeeka.
Tukiwa vijana kinga za mwili huzalishwa ili kudumisha utaratibu. Lakini kadiri tunavyozeeka uzalishwaji huu huja na kemikali zenye nguvu katika mwili na, kuharibu seli zenye afya. Vilevile kemikali tunazotumia hupunguza unene wa ngozi, kuzalisha makunyanzi, na kupunguza unyumbufu wa ngozi.
Kwa upande mwingine kemikali inayotolewa na ngozi ikiwa haina kazi huingia kwenye damu, ambapo huenea na kuharibu tishu nyingine. Kemikali kutoka kwenye ngozi zinaweza kufikia na kuharibu viungo vinavyoonekana kuwa havihusiani, kutia ndani moyo na ubongo.
Matokeo yake ni kuzeeka kwa kasi na hatari kubwa ya kupatwa na magonjwa. Ngozi iliyozeeka au yenye ugonjwa imehusishwa na magonjwa ya moyo na mishipa, kisukari cha aina ya 2 na kupungua uono, pamoja na ugonjwa wa magonjwa mengine.
Ingawa sote tunafahamu hatari za kuvuta sigara, kunywa pombe, kula kupita kiasi na kutofanya mazoezi, inaweza kusemwa kuwa afya mbaya ya ngozi inaweza kuchangiwa navyo.
Chanzo cha picha, Getty Image
Hatua ya kwanza ya kulinda ngozi ni kujikinga na jua. Kuvaa shati, kupaka mafuta, kuvaa kofia kapelo, miwani ya jua, na kupata mahali kwenye kivuli.
Kulinda ngozi yako kutokana na jua ni bora sana katika kuzuia dalili zinazoonekana za kuzeeka. Pia, kujilinda kunazuia maambukizi mengi ya mionzi wakati unazeeka na magonjwa ya uzeeni.
Lakini hii sizo njia pekee za kuweka ngozi yako katika hali nzuri. Njia rahisi zaidi ya kuboresha afya ya ngozi ni kupaka mafuta. Na kuna ushahidi wa moja kwa moja kwamba hii inapunguza magonjwa ya ngozi.
Mbali na kuwa na mikunjo isiyosawazika, ngozi iliyozeeka na jua huwa kavu zaidi. Viwango vya unyevu kwenye ngozi hufika kilele ukiwa na umri wa miaka 40. Wakati ngozi yetu imekauka kazi zake za kuzuia  maambukizi na sumu za mazingira inakuwa ngumu zaidi.
Viungo vingi vya asili vinaweza kusaidia. Kunywa maji zaidi kunaweza kusaidia kuweka ngozi yako na unyevu zaidi. Kwa hivyo kuilinda ngozi kuna faida yake, lakini usisahau kuipa unyevu pia."
Sayansi: kwa nini tunaweza kuota katika lugha zaidi ya moja?  - bbc news swahili,"Na Sophie Hardach, BBC Uzbekstan
Chanzo cha picha, EMMANUEL LAFONT/BBC
Inatokea kwamba usingizi una jukumu kubwa katika kujifunza lugha kuliko tulivyofikiri hapo awali. Je, hii inaweza kufichua nini kuhusu ubongo wetu tunapolala?
Nilipoanza kuandika makala hii, nilikuwa na ndoto ambayo inalingana na mada. Ninawafanyia sherehe wageni kutoka Marekani, Pakistani na nchi nyingine katika hoteli. Wengi wa wageni walizungumza kwa Kiingereza, na mmoja au wawili walizungumza kwa Kijerumani, ambayo ni lugha yangu mama.
Wakati fulani, mwanangu alitoweka na nikaanza kuogopa. Nilipompata, nilipumua, ""Ach, da bist du ja!"" (hapa , uko wapi!), nikasema na kumfukuza.
Ikiwa unazungumza lugha zaidi ya moja, unaweza kuzichanganya katika ndoto zako. Katika ndoto zangu, ninazungumza Kiingereza, ninachotumia kila siku hapa London, na Kijerumani, lugha yangu ya utoto.
Lakini ni jinsi gani ubongo wa mwanadamu una ndoto kama hizo za lugha nyingi na zinaathiri ujuzi wetu wa lugha katika maisha halisi?
Kwa mtazamo mmoja, haishangazi kwamba watu wa lugha nyingi huchanganya lugha tofauti wakati wa mchana, na hata wale ambao wameanza kujifunza lugha hutumia lugha hiyo katika ndoto zao.
Lugha yoyote tunayozungumza wakati wa mchana, kwa kawaida hubeba ndoto pia.
Imesomwa kwamba bubu au viziwi huwasiliana katika ndoto kwa njia sawa na wanavyofanya usingizini - wanatumia lugha ya ishara.
Kuangalia kwa karibu ndoto za lugha nyingi hufunua mengi. Badala ya kurudia tu vifungu vya lugha vya kila siku, ubongo wetu huchanganya na wasiwasi wa mchana, kumbukumbu na wasiwasi.
Inaweza hata kuwa katika lugha isiyojulikana, ya kufikiria, mtu anayeota ndoto anaweza kuunda mazungumzo kamili kwa lugha ambayo mtu anayeota ndoto ameshuhudia katika maisha halisi, lakini haongei (wakati mwingine ninazungumza Kijapani katika ndoto zangu, nimesoma lugha hii kidogo, lakini siwezi kuongea).
Chanzo cha picha, EMMANUEL LAFONT/BBC
Wengi wetu hupanga lugha katika ndoto zetu kwa njia fulani, kulingana na watu, mahali au hatua za maisha yetu.
Kwa mfano, katika ndoto watu wanaweza kuzungumza katika lugha wanayozungumza katika maisha halisi, ndoto kuhusu nyumba ya utoto ni kawaida katika lugha ya utoto.
Kwa kweli, mpangilio kama huo hauwezi kuwa hivyo kila wakati, angalau ndoto za lugha nyingi bado hazijafanyiwa utafiti wa kutosha wa kisayansi.
Kwa kuongezea, lugha za ndoto zinaweza kuhusishwa na maswala ya kitamaduni na kitambulisho, kwa mfano, mwanamke wa Mmarekani mwenye asili ya Thailand aliota akimnunulia dada yake  marehemu mavazi na kujadili nini cha kununua na wajukuu wake kwa lugha ya Kithai na Kiingereza.
Pia kuna ndoto zinazohusiana na matatizo ya lugha, ambayo msemaji ni vigumu kuelezea kile anachosema kwa lugha ya kigeni, anatafuta neno muhimu katika kamusi ya ndoto.
Kwa mujibu wa mshiriki wa utafiti huo uliofanywa nchini Poland, anasikia neno la Kiingereza ""haphazard"" katika ndoto zake na anapoamka, hutafuta maana yake katika kamusi.
Mshiriki wa Kroatia anajaribu kuwasiliana na mgeni kwa Kiitaliano, Kijerumani na Kiingereza, na anacheka anapogundua kuwa wote wawili wanazungumza Kipolandi.
Kulingana na watafiti wa usingizi, ni vigumu kuamua mechanics na kazi ya ndoto hizo, kwa sababu ndoto hubakia tukio la ajabu sana.
Lakini, jinsi na kwa nini ubongo wetu hushughulikia lugha na hata kujifunza maneno mapya wakati wa kulala inaeleweka vizuri. Hii angalau inaelezea siri ya kuota kwa lugha nyingi.
Ili kuelewa uhusiano kati ya usingizi na lugha, hebu tuanze na lugha moja tu: lugha yako mwenyewe. Unaweza kufikiria kuwa nimeijua lugha yangu ya mama kitambo sana, lakini kwa kweli, unaiboresha kila wakati. Hata watu wazima hujifunza neno jipya katika lugha ya mama kila baada ya siku mbili.
""Katika utoto wetu, hasa katika miaka 10 ya kwanza, tunajifunza maneno mengi mapya. Lakini kwa kawaida hatuhisi jinsi uboreshaji huu unavyotokea,"" anasema Gareth Gaskell, profesa wa saikolojia ambaye anaongoza maabara ya usingizi, lugha na kumbukumbu katika  Chuo Kikuu cha York.
Tunapojifunza neno jipya, tunasasisha ujuzi wetu kuhusu neno hilo mara kwa mara hadi tuweze kulifahamu kabisa, anasema Gaskell.
Anatoa mfano wa neno “breakfast” ambalo wengi wetu tunalitumia kwa kujiamini.
Lakini neno lingine linalofanana na hilo linapotokea, huenda likaonyesha kwamba hatujaiga vizuri neno lililopo.
""Wakati fulani katika miaka mitano iliyopita, mmesikia neno 'Brexit' [kura ya Uingereza kujiondoa Umoja wa Ulaya], na ni mshindani mkubwa wa 'kifungua kinywa,"" anasema.
Mkanganyiko ulitokea wakati neno jipya ""Brexit"" liliposhindana na neno lililokuwepo ""kifungua kinywa"" katika akili za watu.
Wasomaji wengi wa habari na wanasiasa walisikia misemo kama vile ""Brexit inamaanisha kifungua kinywa"" na ""kifungua kinywa kikuu mbele"".
Ili kutumia neno jipya kwa usahihi na kutofautisha kutoka kwa maneno yanayofanana, tunahitaji kuunganisha na ujuzi wetu uliopo, anasema Gaskell: ""Na kwa hiyo unahitaji kulala kidogo.""
Maarifa ya zamani na mapya yanajumuishwa katika usingizi. Wakati wa mchana, kiboko huchakata taarifa mpya, na pia hukubali maneno mapya.
Wakati wa usiku, hupeleka taarifa mpya kwenye sehemu nyingine za ubongo, ambako zinaweza kuhifadhiwa na kuunganishwa na taarifa nyingine muhimu.
Inatusaidia kuchagua neno sahihi katika hali yoyote na kukandamiza maneno ya kushindana.
Kulingana na Gaskell, mchakato ni sawa ikiwa neno linasemwa katika lugha ya kwanza au ya pili.
Katika watu wa lugha nyingi, maneno ya kigeni pia huhifadhiwa katika ""ghala"" hili kubwa la kiakili na vile vile huchaguliwa au kukandamizwa.
""Unaweza kufikiria kuwa una mfumo wa kuweka alama kwenye kumbukumbu yako,"" anasema Gaskell. ""Kwa hivyo ikiwa una kamusi ya Kijerumani na Kiingereza kwenye ubongo wako, kila neno limetambulishwa kwa lugha tofauti, na unapozungumza, unazungumza nusu ya maneno hayo na uzingatie nusu nyingine.""
Chanzo cha picha, EMMANUEL LAFONT/BBC
Je, ndoto yangu ya sherehe yenye watu wanaozungumza Kiingereza na Kijerumani ilikuwa mchakato wa kupanga kupitia kamusi yangu ya lugha na kuweka alama kwenye maneno?
Hii itakuwa maelezo mazuri, lakini kwa bahati mbaya, mchakato huu hutokea wakati wa usingizi wa kina.
""Wengine wanafikiria kulala kwa kifudifudi kunachukua jukumu katika mchakato huu, na ni usindikaji wa habari,"" anasema Gaskell.
Nilipomwambia kwamba ndoto kuhusu hoteli hiyo iliunganishwa na mkutano wa mtandaoni wa timu ya BBC, alisema: ""Ni kisa cha kawaida sana ambapo baadhi ya kumbukumbu zako mpya zimeunganishwa na kumbukumbu za zamani.
Inalingana na ndoto ambazo husaidia kuunganisha kumbukumbu hizo. Lakini kwa sasa, ni dhana tu.""
Tunachojua kwa hakika ni kwamba ubongo wetu haufanyi tu habari wakati wa mchana, lakini pia hujifunza maneno mapya wakati wa usingizi.

Mathieu Koroma, mtafiti wa PhD aliyebobea katika utafiti wa usingizi na utambuzi katika Chuo Kikuu cha Liege nchini Ubelgiji, ameandika kwa pamoja tafiti kadhaa ambazo zimechangia ujuzi wetu wa jinsi lugha inavyofunzwa wakati wa usingizi.
""Kimsingi, unaweza kujifunza [maneno katika lugha nyingine] ukiwa umelala, hata kama hujawahi kuyasikia, lakini hutokea kwa njia tofauti na unapokuwa macho,"" anasema.
Kwanza, yeye na timu yake waligundua kuwa tunaweza kutofautisha lugha ghushi na lugha halisi hata tukiwa tumelala. Washiriki waliolala walipewa wakati huo huo hotuba halisi katika lugha yao ya asili katika sikio moja, na isiyo na maana, hotuba ya uwongo katika lingine. Watafiti walifuatilia shughuli zao za ubongo kwa kutumia electroencephalography (EEG).
Matokeo ya EEG yalionyesha kuwa akili za washiriki waliolala ziliitikia hotuba halisi, sio hotuba ya uwongo. Walakini, katika hatua ya usingizi wa juu juu, washiriki walijaribu kukandamiza hotuba iliyosikika kutoka nje ya ubongo.
Kulingana na Koroma, hii inaweza kuwa kutokana na ukweli kwamba ubongo unazingatia michakato ya ndani: ""Tunapoota ndoto, tunatenganishwa na vitu vinavyounda.""
Katika utafiti mwingine, maneno ya Kijapani yenye sauti zinazoonyesha maana yake yalichezwa kwa washiriki walipokuwa wamelala.
Kwa mfano, neno ""inu"" (mbwa) lilitamkwa kwa sauti ya mbwa akibweka, na neno ""kane"" (kengele) kwa sauti ya kengele inayolia. Maneno tofauti yalisikika katika hatua tofauti za usingizi - usingizi wa juu na wa kina. Watafiti wakati huo huo walifuatilia shughuli za ubongo za washiriki na EEG.
Walipoamka, walisema neno ""inu"" lililosikika katika usingizi mdogo, kuonyesha picha ya mbwa, na kusema kwa uwazi zaidi kuliko ilivyokuwa bahati mbaya. Hata hivyo, hawakupata maana ya maneno yaliyosikika katika hali ya usingizi wa juu juu kwa uwazi vya kutosha.
Chanzo cha picha, EMMANUEL LAFONT/BBC
Je, hii inamaanisha kwamba kusikiliza masomo ya lugha usiku kucha
kutaturahisishia kujifunza Kijapani tukiwa tumelala?
Hapana, sio lazima. Kinyume chake, inaweza kuvuruga usingizi na kuidhuru, anasema Koroma. Pia, inasisitizwa kuwa washiriki walioamka walijifunza haraka kuliko wale waliolala. ""Kujifunza ukiwa macho bado kuna ufanisi zaidi."" Wanaweza kutumia maneno kwa ujasiri zaidi kwa sababu wamejifunza kwa uangalifu.
""Kulala ni vizuri  kwa kujifunza, na kulala ni kwa kurudia,"" Koroma anasema.
Je, kuna njia nyingine za kutumia usingizi katika kujifunza lugha?
""Pengine, njia bora ya kujifunza lugha ni kusoma kabla ya kulala na kusikiliza maneno hayo unapolala,"" anasema Koroma.
Züst kutoka Chuo Kikuu cha Bern anashauri kwamba unapaswa kujifunza maneno mapya wakati wa mchana na ""kuzingatia kulala vizuri"" usiku. ""Kisha ubongo utafanya kazi muhimu.""
Wataalamu wanazungumza kwa uangalifu juu ya jukumu linalowezekana la ndoto za lugha nyingi katika mchakato wa kujifunza wakati wa kulala.
""Ni vigumu sana kubainisha nafasi ya ndoto za lugha nyingi katika mchakato huu,"" anasema Züst.
Hii ni kwa sababu ya ukweli kwamba michakato ya utambuzi kwa ujumla haijasomwa kikamilifu. Kulingana na Züst, kujifunza katika ndoto kunaweza kuwa matokeo yasiyotarajiwa ya ""ubongo kuandaa kumbukumbu amilifu.""
Ndoto hizi hazimaanishi kuwa hazihusiani na mchakato wa kujifunza lugha, lakini zinaonyesha kuwa sio mchakato muhimu, lakini matokeo ya mchakato mwingine muhimu.
""Katika ndoto za lugha nyingi, ubongo unaweza kuwa unajaribu kuunganisha lugha hizo mbili,"" anasema Züst. Walakini, kila moja ya ndoto na lugha ni ya kipekee na isiyo ya kawaida, ambayo inafanya kuwa ngumu kusema chochote dhahiri juu ya suala hili.
Koroma anasema kuwa usingizi wa uso unahusiana na utatuzi wa matatizo.
Kwa njia hii, ndoto inaruhusu sisi kujaribu maneno mapya na misemo katika mazingira tofauti.
Akichanganua ndoto za watu wa lugha nyingi, Danuta Gabris-Barker, profesa wa saikolojia katika Chuo Kikuu cha Silesia huko Poland, anapendekeza kwamba ndoto kama hizo zinaweza kutokana na ""uoga na hamu"" ya kujifunza lugha ya kigeni, pamoja na hamu ya kujifunza lugha ya kigeni.
Wazo hili linathibitisha kwamba wakati wa usingizi, mbinu ya ubunifu kwa maneno na kusaidia katika kutatua matatizo. Lakini, kama Koroma na wengine wameonyesha, hii sio ukweli uliothibitishwa, lakini uwezekano.
""Tulipoangalia hali ya usingizi wa juu ambapo tulikuwa na ndoto zaidi, hatukupata ushahidi kwamba washiriki walikuwa wakijifunza,"" anasema Koroma. Hata hivyo, hii haikatai kabisa kuwepo kwa mchakato wa kujifunza katika hatua hii, aliongeza kuwa utafiti zaidi unahitajika."
Lishe: kwa nini maharage yanaweza kuwa suluhisho la matatizo mengi duniani? - bbc news swahili,"Chanzo cha picha, Getty Images
Binadamu wanakabiliwa na vitisho vingi, kuanzia  mabadiliko ya hali ya hewa, utapiamlo hadi kupanda kwa gharama ya maisha. Je, maharage yanaweza kuwa jibu la matatizo ya kimataifa?
Jamii hii ya kunde ni sehemu muhimu ya karibu kila utamaduni duniani, na kwa sababu nzuri.
Maharage yakiwa na takriban aina 40,000 tofauti, hizi ni aina nyingi sana, zenye lishe, na hayana  gharama na ni rafiki kwa mazingira.
Chanzo cha picha, Getty Images
Ikiwa hauna uhakika wa kuyala kama mboga au protini kwenye sahani yako, jibu ni kwamba maharage yanaweza  kuliwa kama mboga ua protini au zote mbili.
Kwa mfano, mbaazi na maharagwe ya snap huchukuliwa kuwa mboga za wanga, wakati maharagwe yenye rangi nyeusi yako  katika makundi yote ya chakula kutokana na kuwa na kiasi kikubwa cha protini.
Katika ulimwengu ambao watu bilioni 2.5 wana uzito wam wili wa kupita kiasi, wanene au wana utapiamlo, maharagwe ni chakula chenye kila aina wa lishe.
Sio tu kwamba ni mbadala wa bei nafuu kwa bidhaa za wanyama, lakini pia  huwa  hayana  mafuta na  yana virutubisho vingi, pamoja na protini, chuma, zinki na nyuzi nyuzi (fibre).
Zaidi ya hayo, yana kabohaidreti zisizoweza kuyeyushwa ambazo hulisha bakteria kwenye utumbo mpana, hivyo kuwafanya bakteria hawa kuwa bora kwa matumbo yetu  yetu.
Chanzo cha picha, Getty Images
Mikunde yote ina mchanganyiko wa amino asidi muhimu, na kati yake soya hujitokeza kwa kuwa na uwiano bora kwa afya zetu.
Jamii hizi nyingne za kunde huwa hazina uwiano sawa, lakini duniani kote  ni jambo la jadi  kuliwa na  vyakula vingine ili kuifanya lishe kwenye sahani iwe kamili.
Fikiria maharagwe, wali wa dengu, mbaazi na couscous na chapati.
Chanzo cha picha, Getty Images
Chanzo cha picha, Getty Images
Wakati maharagwe yanajulikana kwa jukumu lake katika, utoaji wa gesi, yanaweza pia kufanya kinyume chake.
Mimea hii ina jukumu la kipekee na muhimu katika mifumo ikolojia muhimu kama vile misitu, nyasi na ardhi yenye unyevunyevu.
Bakteria walioko kwenye mizizi yake hufyonza  nitrojeni kutoka angani  na kuihifadhi kwenye udongo.
Utaratibu huu, unaojulikana kama urekebishaji wa nitrojeni, sio tu hutoa virutubisho kwa miti na mimea mingine, lakini pia hufanya kazikama mbolea ya asili katika kilimo, kupunguza uchafuzi wa kemikali."
Ni njia gani bora ya kupata usingizi mzuri usiku? - bbc news swahili,"Chanzo cha picha, Getty Image
Watu wengi hulala usiku chali au kulalia mgongo, kifudifudi au kwa upande.  Lakini ni njia gani bora za kulala ama namna gani ya kulala usiku ukapata usingizi mzuri?
Ikiwa unaishi katika eneo la dunia ambalo limeathiriwa na wimbi la joto la hivi majuzi, unaweza kuishia kuruka-ruka na kugeuka geuka usiku ukitafuta usingizi wa utulivu.
Uchunguzi uliofanywa kupitia mabaharia wanaofanya kazi zaidi majini,  umeonyesha kuwa maeneo hayo yanaweza kuwa na manufaa kwa watu kupata usingizi mzuri wa usiku.
Usingizi, ambao ni muhimu kwa maisha ya binadamu, umefanyiwa utafiti kwa kiasi kidogo.
Chanzo cha picha, Getty Image
Ukijaribu kuongea na mtu upande aliolala usiku wa kuamkia jana, anakumbuka tu alipoenda kulala upande aliolala na alipoamka upande aliokuwa amelala, kwa kawaida hawezi kujua jinsi. muda mrefu au ikiwa wamegeuka.
Watafiti wamejaribu mbinu tofauti, ikiwa ni pamoja na kurekodi watu wakiwa wamelala au kutumia teknolojia inayoweza kuvaliwa inayofuatilia mienendo yao.
Watoto wadogo chini ya umri wa miaka mitatu wanalala tu kwa njia mbili zaidi ya moja.
Kwa kawaida watoto hulala chali kwa sababu wanalazwa katika vitanda vyao vilivyopangwa ambavyo vimetandikwa kwa njia hii, ili kuwaweka salama na si kuanguka.
Kulala kando ni nafasi ya kawaida ya kulala, na watu wengi waliohojiwa walichagua kama nafasi yao bora zaidi ya kulala. Utafiti huo unasema kwamba pande zote hazifanani, na wale waliolala upande wao wa kulia walilala kidogo zaidi na bora zaidi kuliko wale waliolala kushoto, na kufuatiwa na wale waliolala chali.
Mabaharia mara nyingi hulala kwa ubavu, wakisema kwamba sababu ni kwamba unaweza kupata usingizi wa haraka, kabla ya wengine kulala na kupunguza kukoroma.
Utafiti mwingine mdogo ulifanywa kwa mabaharia wanaofanya kazi kwenye meli za kibiashara, na kugundua kuwa matatizo ya kupumua kama vile kukoroma ni ya kawaida zaidi wakati mabaharia wanapolala chali.
Jibu, hata hivyo, ni kwamba ikiwa unapambana na kiungulia, inafaa kujaribu kulala upande wako wa kushoto mara nyingi zaidi katika siku zijazo, ulalaji ambao ni ni nzuri kwako."
Afya: kwa nini usingizi wa vijana ni muhimu sana kwa afya ya akili? - bbc news swahili,"Wakati fulani vijana wanaweza kutatizika kuamka kitandani asubuhi - lakini kuhakikisha wanapata usingizi wakutosha kunaweza kuwa muhimu kwa afya katika maisha ya baadaye.
Ni asubuhi sana na vijana ndani ya nyumba bado wamelala fofofo muda mrefu baada ya wewe kuamka. Je, unapaswa kukimbilia chumbani mwao  na kuwavuta kutoka kitandani  mwao? Unaweza kuona kuwa labda ni jambo jema, lakini jibu huenda likawa ni hapana. Ushahidi wa kisayansi unaendelea kuongezeka ukionyesha kwamba usingizi katika ujana ni muhimu kwa afya ya akili ya sasa na ya baadaye.
Haipaswi kushangaza kwamba ukosefu mkubwa wa usingizi, au kupata usingizi kwa shida sana, ni mojawapo ya dalili za kawaida za msongo wa mawazo miongoni mwa  vijana.
Baada ya yote, hata kama wanaweza kuhisi uchovu, ni vigumu kuondokana na msongo ikiwa wana mashaka au wasiwasi mwingi. Hii pia hutokea kwa watu wazima pia, huku 92% ya watu walio na msongo wa mawazo wakilalamikia shida za kulala.
Jambo ambalo labda halieleweki ni kwamba, kwa wengine, matatizo ya kulala yanaweza kuanza kabla ya mfadhaiko, na hivyo kuongeza hatari ya matatizo ya afya ya akili katika siku zijazo . Je, hii ina maana kwamba usingizi kwa vijana unapaswa kuchukuliwa kwa uzito zaidi? Na inaweza kupunguza hatari ya msongo wa mawazo baadaye?
Katika utafiti uliochapishwa mwaka wa 2020 , Faith Orchard, mwanasaikolojia katika Chuo Kikuu cha Sussex, alichunguza data kutoka katika  kundi kubwa la vijana  kuanzia umri wa miaka 15 hadi 24. Wale ambao waliripoti kulala vibaya katika umri wa 15, ' Waliokuwa na msongo wa mawazo au wasiwasi wakati huo, walikuwa na uwezekano zaidi kuliko wenzao kuwa na wasiwasi au mfadhaiko walipofika miaka 17, 21 au 24.
Pamoja na watu wazima pia, matatizo ya usingizi yanaweza kuwa kiashiria cha kupatwa na msongo wa mawazo kwa siku zijazo.
Uchunguzi wa meta wa tafiti 34, ambazo miongoni mwake zilifuatilia maisha ya watu  150,000 kwa kipindi cha kati ya miezi mitatu na miaka 34, uligundua kwamba iwapo  watu walikuwa na matatizo ya usingizi, hatari yao ya kupata mfadhaiko baadaye iliongezeka maradufu.
Bila shaka, si lazima kwamba kila mtu asiye na usingizi atapatwa na msongo wa mawazo baadaye. Watu wengi hawataupata.
Jambo la mwisho ambalo watu wenye kukosa usingizi wanahitaji bila shaka, ni wasiwasi juu ya nini kinaweza kutokea kwao katika siku zijazo.
Chanzo cha picha, Tara Moore/ Getty Images
Lakini unaweza kuona kwa nini katika matukio fulani  usingizi duni unaweza kuchangia afya mbaya ya akili. Upungufu wa usingizi una athari mbaya kwetu, ikiwa ni pamoja na tabia ya kujitenga na marafiki na familia, ukosefu wa motisha  na yote hayo tanaweza kuathiri mahusiano ya mtu  na kuwa katika hali ya msongo wa mawazo.
Zaidi ya hayo kuna mambo ya kibiolojia ya kuzingatia. Ukosefu wa usingizi unaweza kusababisha kuongezeka kwa kuvimba kwa mwili (inflammation), ambayo imehusishwa na matatizo ya afya ya akili.
Watafiti sasa wanachunguza uhusiano kati ya tatizo la ukosefu wa usingizi na  hali zingine za afya ya akili.
Mwanasaikolojia wa kimatibabu Daniel Freeman, ametaka matatizo ya usingizi yapewe kipaumbele cha juu ndani ya huduma ya afya ya akili . Kwa sababu ni kawaida katika utambuzi tofauti, huwa hazizingatiwi kama msingi wa hali fulani.
Anahisi wakati mwingine hupuuzwa, wakati wangeweza kushughulikiwa.
Hata wakati matatizo ya afya ya akili yanapotangulia usingizi uliovurugika, kukosa usingizi kunaweza kuzidisha matatizo ya mtu. Baada ya yote, usiku mmoja tu wa kukosa usingizi una athari mbaya juu ya hisia na fikra.
Chanzo cha picha, Milos kreckovic/ Getty Images
Hii inaonyesha kuwa  matatizo ya ukosefu wa usingizi na matatizo ya afya ya akili yanaweza kutokana na sababu sawa. Matukio ya kutisha au mabaya, kwa mfano.
Na, kama tumeona tayari, kuna uwezekano kwamba kukosa usingizi na masuala ya afya ya akili huzidisha kila mmoja, na kufanya masuala yote mawili kuwa mabaya zaidi.
Inawezekana pia kwamba ukosefu wa usingizi sio sababu ya msongo wa mawazo wa wa siku zijazo maishani , lakini ni ishara ya uwezekano wa tatizo hilo kutokea  baadaye.
Chanzo cha picha, Aurumarcus/Getty Images
Jaribio kubwa la Oasis lililoongozwa na Daniel Freeman katika vyuo vikuu 26 nchini Uingereza liligundua kuwa tiba ya utambuzi wa kitabia ya kidijitali kwa wanafunzi walio na usingizi, sio tu uliwasaidia kulala, lakini ilipunguza tukio la kuona na kuwa na wasiwasi , dalili za saikolojia.
Swali kuu ni  kama hatua za kulala zinaweza hata kuzuia matatizo ya afya ya akili  . Ili kujibu hili, majaribio makubwa, ya muda mrefu yanahitajika.
Faida moja ya hatua za awali na bora za kuzuia usingizi duni wenyewe na uwezekano wa kupunguza matatizo mapana ya afya ya akili - ni kwamba kuna unyanyapaa mdogo unaozunguka kukosa usingizi, kwa hivyo inaweza kuwa rahisi kuwashawishi watu kujitokeza kupata matibabu ya tatizo hili.
Wakati huo huo, mtu yeyote ambaye ana tatizo la kupata usingizi anaweza kujaribu mbinu zilizoonyeshwa kuwa za ufanisi zaidi: kuhakikisha kupata mwanga wa kutosha wakati wa mchana (asubuhi kwa watu wengi); si kulala kwa muda mrefu zaidi ya dakika 20; kutokula au kufanya mazoezi au kunywa kafeini jioni sana; epuka kusoma barua pepe zako au kujadili mada zenye ugumu kitandani; kuweka chumba cha kulala baridi, kimya na giza; na kujaribu kuamka na kwenda kulala kwa wakati mmoja kila siku.
Kupata usingizi bora peke yake hakuwezi kutatua mgogoro wa afya ya akili, bila shaka. Lakini inaweza kuleta mabadiliko kwa muda mrefu? Hata kama ukosefu wa usingizi hautakusababishia msongo wa mawazo  hakuna kitu bora kama kupata usingizi wa kutosha  kwa vijana."
Kwa nini ugonjwa wa kipandauso yaani migraine huwaathiri wanawake zaidi kuliko wanaume?  - bbc news swahili,"Chanzo cha picha, Getty Images
Kwa wanawake wenye umri wa kati ya miaka 18 na 49, migraine ndio chanzo kikuu cha ulemavu duniani.
Migraine ni zaidi ya maumivu ya kichwa, ni tatizo linalokudhoofisha ya mfumo wa neva.
Watu ambao wana migraines huwa  na maumivu ya upande mmoja  wa kichwa na wakati mwingine kuhisi kana kwamba kuna kifaa kinachogonwa kichwani hasa upande wa paji la uso.
Maumivu haya  mara nyingi huambatana na kichefuchefu, kutapika na macho huhisi kuathiriwa na mwanga.
Shambulio linaweza kudumu kwa masaa au siku, na watu wengine hutumia muda wa kupatwa na maumivu haya kujitenga katika vyumba vya giza.
Karibu watu milioni 800 duniani kote wana migraines. Nchini Marekani pekee, karibu watu milioni 39, takriban asilimia 12 ya idadi ya watu, wanateseka mara kwa mara na hali hii.
Wengi wa watu hawa ni wanawake. Wanawake hupata migrane mara tatu zaidi ya idadi ya wanaume waliyonayo.
Kwa wanawake wenye umri wa kati ya miaka 18 na 49, migraine ndio chanzo kikuu cha ulemavu duniani.
Zaidi ya hayo, utafiti unaonyesha kuwa migraine huwapata wanawake na kuwaathiri mara kwa mara, na hudumu kwa muda mrefu kwao  kuliko wanaume.
Wanawake wana uwezekano mkubwa kuliko wanaume kutafuta matibabu na dawa za kutibu migrain, na wanawake wenye migraine  huwa na matatizo zaidi ya afya ya akili, ikiwa ni pamoja na wasiwasi na msongo wa mawazo.
Kama mtaalamu wa neva wa kichwa aliyethibitishwa na bodi, ninaona tofauti za kijinsia katika maumivu ya kichwa ya migraine. Baadhi ya sababu za tofauti hizi zinaweza kukushangaza.
Kuna sababu kadhaa ambazo zinaelezea ni  kwanini wanaume na wanawake hupata mashambulizi ya migraine tofauti.
Chanzo cha picha, Getty Images
Hizi ni pamoja na homoni, maumbile na  jinsi jeni fulani zinavyowashwa au kuzima - eneo la utafiti linaloitwa epigenetics - na mazingira.
Sababu hizi zote zina jukumu katika kuunda muundo wa ubongo, kazi, na kubadilika inapokuja katika  suala la migraine.
Homoni za estrogen na progesterone, kupitia njia tofauti, zina jukumu katika udhibiti wa kazi nyingi za kibiolojia.
Hizi huathiri kemikali mbalimbali katika ubongo na zinaweza kuchangia tofauti za kazi na miundo katika maeneo maalum ya ubongo ambayo yanahusika katika mtu kupata migraine.
Pia, homoni za ngono zinaweza kubadilisha haraka ukubwa wa mishipa ya damu, ambayo inaweza kusababisha watu kupata mashambulizi ya migraine.
Katika utoto, wavulana na wasichana wana uwezekano sawa wa kupata migraine . Inakadiriwa kuwa karibu 10% ya watoto wote huwa  na migraine wakati fulani.
Lakini wakati wasichana wanapofikia umri wa  balehe, nafasi ya kupata migraines kuongezeka.
Hiyo ni kwa sababu ya  kushuka kwa viwango vya  homoni za ngono,  hasa estrojeni, inayohusishwa na kubalehe, ingawa homoni zingine, pamoja na progesterone, zinaweza pia kuhusika.
Baadhi ya wasichana wana migraine yao ya kwanza karibu na mzunguko wao wa kwanza wa hedhi.
Lakini migraines huwa mara kwa mara na makali wakati wa mzunguko wa hedhi wa mwanamke na wakati wa miaka ya kuzaa.
Chanzo cha picha, Getty Images
Watafiti wanakadiria kuwa asilimia 50 hadi 60 ya wanawake wenye migraine hupata migraine ya hedhi.
Migraine hizi kawaida hutokea katika siku za mwanzo za hedhi au wakati wa kipindi chenyewe, wakati viwango vya estrojeni vilivyopungua vinaweza kusababisha migraine.
Migraine ya hedhi inaweza kuwa kali zaidi na ya kudumu kwa muda mrefu kuliko migraine wakati mwingine wa mwezi.
Kundi la madawa ya kulevya ambayo yalikuja kwenye soko katika miaka ya 1990 - triptans - kwa ujumla hutumiwa kutibu migraines. Baadhi ya triptans inaweza kutumika hasa kutibu migraine  ya hedhi.
Aina nyingine ya dawa inayoitwa dawa zisizo za kuzuia uchochezi, pia zimekuwa na ufanisi katika kupunguza usumbufu na muda wa migraine ya hedhi.
Vilevile baadhi ya  njia za uzazi wa mpango,  husaidia kuweka viwango vya homoni imara.

Chanzo cha picha, Getty Images
Kwa wanawake ambao ni wajawazito, migraine inaweza kuwa hasa kudhoofisha wakati wa robo ya kwanza, wakati ugonjwa wa asubuhi ni kawaida, na kufanya kuwa vigumu kula, kulala au kukosa maji.
Mbaya zaidi, kuruka yoyote ya mambo haya kunaweza kufanya migraines uwezekano zaidi.
Habari njema ni kwamba migraine kwa ujumla huwa na kuwa chini kali na mara kwa mara wakati wa ujauzito wote. Kwa baadhi ya wanawake hutoweka, hasa wakati mimba inapoendelea.
Lakini, kwa wale wanaoteseka wakati wa ujauzito, migraines huwa na kuongezeka baada ya kuzaa.
Hii inaweza kuwa kutokana na kushuka kwa viwango vya homoni, pamoja na ukosefu wa usingizi, mafadhaiko, upungufu wa maji mwilini, na mambo mengine ya mazingira yanayohusiana na kumtunza mtoto.
Mashambulizi ya Migraine pia yanaweza kuongezeka wakati wa kipindi cha kabla ya ukomo wa uzazi, awamu ya mpito kuelekea kumaliza.
Tena, ni kushuka kwa viwango vya homoni, hasa homoni ya estrojeni, ambayo husababisha, pamoja na maumivu sugu, msongo wa mawazi, na matatizo ya usingizi ambayo yanaweza kutokea wakati huu.
Hata hivyo, wakati wa kumaliza hedhi, migraine huwa na kupungua. Katika baadhi ya matukio, wao kutoweka kabisa.
Wakati huo huo, kuna matibabu ambayo yanaweza kupunguza mzunguko na ukali wa migraines wakati wa kumaliza, ikiwa ni pamoja na tiba ya uingizwaji wa homoni.
Tiba ya uingizwaji wa homoni ina homoni za na hutumiwa kuchukua nafasi ya zile ambazo mwili hutoa kwa kiasi kidogo wakati wa mpito au baada ya kumaliza.
Mzunguko na ukali wa migraines huongezeka kidogo kwa wanaume baada ya umri wa miaka 20. Wanafikia umri wa miaka 50, kisha hugonga au kutoweka kabisa.
Chanzo cha picha, Getty Images
Haijulikani hasa kwa nini hutokea kwa njia hii, lakini mchanganyiko wa sababu za maumbile, ushawishi wa mazingira, na mtindo wa maisha unaweza kuchangia kuongezeka.
Watafiti bado wana mengi ya kujifunza kuhusu kwa nini wanawake na wanaume hupata migraines.
Kuziba pengo la kijinsia katika utafiti wa migraine sio tu kuwawezesha wanawake, lakini pia kuendeleza uelewa wa hali hiyo kwa ujumla na huunda siku zijazo ambazo migraines inaweza kusimamiwa vizuri."
Kauli 6 sumu kwenye ugomvi wa  wanandoa na namna ya kuzijibu. - bbc news swahili,"Chanzo cha picha, Getty Images
Na Alice Hernandez, BBC News World
Dhihaka ni mbinu ya ghiliba inayotaka kuwafanya watu watilie shaka akili zao timamu au uwezo wao wa kuona ukweli.
Wale wanaoitumia mara nyingi hufanya hivyo makusudi ili kupata kitu.
""Ni tabia ya kibinadamu sana. Ingawa kuna nyakati ambapo tunaweza ""kudhihaki"" na hatujui, ""Dkt. Cortney S. Warren, mwanasaikolojia kutoka Chuo Kikuu cha Harvard, anaiambia BBC Mundo.
Hatari ya mbinu hii ni kwamba ni vigumu kutambua kwamba inatumika kwako.
Inakuwaje?
Mojawapo ya mambo muhimu ni kutambua ikiwa mtu anaposema jambo kwako inakufanya uhisi kutojiamini au kukosa raha, ""ni kama unajihoji mwenyewe,"" anaeleza Warren, mwandishi wa Letting Go of Your Ex: Skills to Heal the Pain of a Breakup and and Overcome Love Addiction”, 2023).
Chanzo cha picha, getty Image
Anapendekeza kutoendelea mtu anaposema kitu kibaya ama kauli ambayo ni ""sumu"" ambayo inaweza kutufanya tukose raha na kufikiria kuhusu maoni hayo ambayo yanatusumbua.
Kwa njia hii, jaribu kutathmini maeneo gani unaweza kujibu ama kufanyia kazi.
Njia Warren anaifupisha katika hatua 3: ufahamu, tathimini, na kuchukua hatua.
Mtaalamu huyo anasema lengo, ni kujijua na kujenga kujistahi kwa nguvu ili kukabiliana na hali ya kudhihakiwa.
""Una mtazamo wako, hisia zako, uzoefu wako, historia yako. Kutoka mahali hapo lazima uamini kushughulikia chochote kwa heshima lakini pia kwa mipaka, ""anasema Warren.
Lakini kwa kuwa njia hiyo wakati mwingine si rahisi sana, BBC tulizungumza na mwanasaikolojia kuhusu misemo au kauli zenye sumu 'mbaya' ambazo zinaweza kujitokeza katika mazungumzo ama majadiliano na jinsi ya kujibu.
Ikiwa mtu atakuambia kauli hizi, kimsingi anakwambia kuwa huna mawazo ama hoja yenye ukweli.
Wanapokuambia kuwa wewe 'ni rahisi kuudhika, ndiyo, inaweza kuwa kwamba uko katika wakati ambapo unahisi hisia zaidi. Lakini hiyo ni sawa.
Hakuna kauli inayosaidia kati ya hizi kwa sababu mzungumzaji kimsingi anajaribu kuondoa ukosoaji wowote unaofaa, mahitaji, au hisia ulizo nazo kwa wakati huo na hupuuza wasiwasi wowote ulio nao kama njia ya kuakisi kuwa una hisia nyingi, hata kama kuna ukweli fulani kwake.
Jibu moja unaloweza kumjibu:
""Unaweza kudhani najiweka juu au niko juu kwa sasa. Lakini huu ndio ukweli wangu hivi sasa. Hivi ndivyo ninavyohisi. Hiki ndicho ninachoamini na hiki ndicho ninachokiona.""
""Siko tayari kujadili hisia zangu. Nitakusikiliza, lakini natumaini utaheshimu hilo. Huu ni uzoefu wangu hivi sasa.""
Mtaalamu anatoa ushauri wa ziada kuhusu kauli ama maneno haya ya kuudhi ama yenye sumu. Ikiwa unapitia hisia kali sana, ni vizuri tu kusitisha mjadala ama mazungumzo na kusema, ""Nitachukua dakika moja kupumua/kupumzika na kukuambia nini kinanisumbua.""
Msemo huu wenye sumu kwa kawaida huja baada ya maoni ambayo kwa kawaida huwa makali sana na yenye uchungu.
Wakati mwingine watu hutoa maoni ya kuhukumu sana, utani mbaya sana na wenye nguvu. Wako makini lakini wanajaribu kueleza maoni hayo kama mzaha. Ni kauli inayoelekea kuwa na kitu cha ubaya ama kukosa utu, Warren anasema.
Jibu moja unaloweza kujibu mtu akitoa kauli hiyo:
Mtaalamu huyo anasema ni muhimu kutambua kwamba maoni hayakuwa ya kuchekesha.
""Huenda ulifikiri huu ulikuwa utani, lakini si utani wa kuchekesha, uliumiza sana hisia zangu.""
Chanzo cha picha, Getty Image
Watu wenye hila hupenda kulaumu wengine kwa uchaguzi wao.
Ili waweze kusema mambo kama vile ""Nimekufokea leo kwa sababu umenivuruga"" au ""Ulichelewa kufika nyumbani kwa hivyo umenifanya nikufokee au nikugombze.""
Lakini kama Warren anavyoeleza, ""Huwajibiki kamwe kwa tabia ya mtu mwingine.""
Ndani ya kauli hii pia ni sawa na kumlaumu mtu kwa ""kila kitu"", kauli ambayo kwa kawaida ni kali na, kwa hivyo, lazima ichukuliwe kwa umakini.
Daima kuna namna tunavyochangia kuvurugika kwa mahusiano yetu, lakini mtu mmoja hawezi kulaumiwa kwa ukamilifu wa matatizo ya uhusiano.
Jibu moja la kujibu:
Ikiwa wanajaribu kukulaumu kwa walivyoamua, unasema wazi kabisa:
""Tabia yako kwa kweli inaonesha chaguzi zako, sio zangu.""
“Huenda nimefanya mambo ambayo hayakufanya ujisikie vizuri, lakini jinsi ulivyotenda ni wajibu wako, si wangu. Jinsi ulivyofanya ni juu yako, sio mimi.""
Unapolaumiwa kwa tatizo fulani, ni bora kuingilia kati na kusema kitu kama hiki:
""Nina hakika kwamba nina njia ambazo zinafanya kuwe na ugumu kwetu. Ninachukua jukumu langu, lakini siwajibiki kwa yote kwa sababu wewe pia ulikuwa na jukumu ama wajibu katika huu.
Chanzo cha picha, Getty Image
Inaweza kuwa jambo lolote kuanzia kutoka kukuomba ulipe bili zote, kuacha kuzungumza na mtu, au kuwa na uhusiano wazi.
Mwisho ni kile ambacho Dk Warren husikia mara nyingi.
""Katika uhusiano wowote kuna kutoa na kupata au kuchukua. Sisi sote tuna mahitaji tofauti na hiyo ni afya, lakini sio ujanja wa kujaribu kukufanya ufanye kitu ambacho hutaki kufanya na kukusukuma kwa kusema haumpendi vya kutosha, hamuendani, au kwa ujumla si mtu sahihi kwakwe.""
Jibu moja linalofaa kujibu:
Mwanasaikolojia anashauri kufikiria kwa uangalifu juu ya mipaka tuliyo nayo na kushikamana nayo.
""Sababu ya kutofanya hivi haihusiani na upendo wangu kwako. Hii ni kwa sababu hivi ndivyo nilivyo na jinsi ninavyotaka kuishi.”
“Sijisikii vizuri kufanya hivyo. Unaweza kuniambia ni kwa sababu nakupenda vya kutosha na siwezi kudhibiti kile unachoniambia, lakini bado, sitafanya kwa sababu sio sawa kwangu.
Hapa mtu anajaribu kuhalalisha mtazamo wake kwamba wewe ni mtu mgumu, mgomvi, akitumia kauli hii kama hoja ambayo watu wengine wenye nguvu katika maisha yako, kama familia yako, wafanyakazi wenzako au mtu yeyote, wanafikiria sawa.
Anafanya unyanyasaji huo uaminike zaidi kwa kujaribu kuwaleta pamoja watu wengine ambao, kwa nadharia, wanafikiri kidhihaka.
Ni njia ambayo wanapaswa kukutenga, kukufanya ujisikie usio na maoni na kutafuta usaidizi huu wa nje ambao kwa kawaida si wa kweli na ni rasilimali isiyo na heshima na uwongo.
Jibu moja la kujibu:
""Ningefurahi ikiwa ungezungumza mwenyewe na sio watu wengine.""
Lengo hapa ni kwa wewe kukumbuka kwamba, kama vile unavyozungumzia ama kujisemea wewe mwenyewe, ndivyo pia mtu inapaswa kuwa hata kwa mtu anayekudhihaki. Na kwamba ikiwa mtu mwingine katika maisha yake ana matatizo na wewe, kama watu wazima, wanaweza kutumia mwanya huo kuzungumzia vibaya.
Hii ni mbinu ya kujaribu kubadilisha mada, kujiondoa kutoka kwenye hoja unayotaka kuongelea.
Ni mbinu ya kusema, ""Najua unazungumza kuhusu hili, lakini kwa kweli hoja sio hiyo, hoja ni hii.""
Jibu moja la kujibu:
Muhimu hapa ni kujaribu kubaki kwenye msimamo wako wa tatizo halisi na kutoruhusu liende nje ya mkondo. Usipotoshwe na kugeuzwa kama tiara.
Unaweza kusema kitu kama:
""Unajua niko tayari kuongea chochote, lakini kwa sasa, tatizo nililonalo ni hili.""
“Hilo ni suala tofauti ambalo nitazungumza nawe baadaye ukipenda. Lakini sasa hivi tatizo kuu ni hili”."
Uvimbe (inflammation) wa kudumu : ifahamu  inayoathiri kinga inayoweza kukusababishia ugonjwa mbaya   - bbc news swahili,"Chanzo cha picha, Getty Image
Kwa kawaida wakati maambukizi, jeraha au sumu huonekana, kwa ujumla kitu hatari ambacho kinaweza kudhuru mwili wako, uchochezi hutokea kama mchakato katika mwili wako wa kupigana na magonjwa haya, kama njia ya mwili kujiponya yenyewe.
Katika mchakato huu, mwili hutoa kemikali kama vile kingamwili au protini na kuongezeka kwa mtiririko wa damu kwenye eneo lililoharibiwa, jambo ambalo huchochea  mwitikio wa utendaji wa mfumo wako wa kinga ya mwili.
""Ni pale ambapo mwitikio mzima wa kinga unapofanya kazi vyema, ambapo kiumbe huweza  kuelewa wazi kuwa kuna uvimbe,"" anasema Mario López Hoyos, rais wa Chama cha Kinga cha  Kihispania.
Hivi ndivyo inavyotokea tunapojikata, kwa mfano. Eneo lililoathiriwa mara moja huwashwa, hugeika rangi nyeundu na tunahisi uchungu, na kisha hatua kwa hatua huchukuliwa na mwili wetu mpaka unapojiponya wenyewe.
Na mwitikio huu wa mwili wa haraka  na wa muda mfupi katika kujiponya, ni mfano wa uvimbe (Inflammation) usio na madhara makubwa mwilini
Kusudi ni kuulinda mwili, kuondoa vijidudu vinavyovamia ambavyo vinaweza kuwa na madhara, anaeleza Dk. Diana Alecsandru, mkurugenzi wa Kinga na Kushindwa kwa Uzazi katika IVI (Taasisi ya Infertility, Hispania).
Kwa hiyo, kwa ushirikiano kati ya vipengele mbalimbali vya seli, mfumo wetu unatahadharishwa, kwa mfano na homa ya mafua, na sababu inayofanya uharibifu huondolewa.
Lakini, kama ilivyo kwa inzi, ziada ya majibu haya kutoka kwa mfumo wetu wa kinga inaweza kuwa mbaya.
Kuvimba, hivyo manufaa kwa mwili, yanaweza kuwa na athari  hasi
Wakati mwili wako uko katika tahadhari ya  mara kwa mara

Lakini inaweza kutokea kwamba mfumo wetu wa kinga ukaendelea kutoa tahadhari  na, kwa hiyo, majibu kwa kile unachokiona kuwa ya ajabu. Ni kana kwamba unaendelea kugundua uwepo wa mvamizi ambaye hayupo tena.
""Unaendelea kuangazia mfumo wa kinga na unaendelea kufanya kazi dhidi ya mwili. Inaweza kutokea kwetu, kwa mfano, katika  moyo , ""anasema Alecsandru.
Ikiwa tuna uvimbe mwilini (inflammation) kwa muda mrefu , inaweza kuwa hatari, kwa sababu uvimbe huu unahusishwa na kupoteza kazi ya michakato mingi ya kisaikolojia na kiakili.

Uvimbe wa muda mrefu usiodhibitiwa utakuza aina zote za magonjwa, maambukizo sugu kama saratani, mizio na magonjwa mengine kama vile pumu na ukosefu wa kinga ya mwili,"" anasema López Hoyos.
Pia, wataalam wote wawili wanatoa maoni, magonjwa kama vile  kuharibika kwa mimba, kuathiriwa kwa mfuko wa uzazi au kuharibika kwa kiinitete.
Mnamo mwaka wa 2018, jarida la Nature lilichapisha utafiti ambao ulionyesha kuwa zaidi ya 50% ya vifo vyote ulimwenguni vinatokana na magonjwa yanayohusiana na uchochezi: kuanzia ugonjwa wa moyo wa ischemic, ambo hutokea wakati  mishipa inayosambaza damu kwenye misuli ya moyo inakuwa imeziba, saratani, kisukari, na magonjwa mengine ya ukosefu wa kinga mwilini.
Chanzo cha picha, Getty Images
Kuvimba kunaweza kuendelea kwa sababu maambukizi au jeraha halijapona vizuri, kwa mfano.
Jambo jingine ambalo linaweza kusababisha uvimbe ni  wakati una ugonjwa wa autoimmune, ambapo mfumo wa kinga hushambulia vibaya tishu zenye afya au mfumo  wam wili kwa ujumla.
Huweza pia kusababishwa na hewa chafu au kemikali za viwandani.
Na kwa mabadiliko ya maisha ya ubinadamu katika miaka 50 iliyopita.
‘’ Tunakula vyakula vilivyosindikwa zaidi, vitu vingi ambavyo ni vibaya kwa afya yetu. Na hivyo uwiano  kati ya bakteria wazuri  na bakteria nyemelezi hukosekana"", anasema Dkt . Alecsandru.
‘’Kulala muda mfupi , kuwa na mafadhaiko,  mkubwa pia hupunguza  sana mwitikio wa kinga, kuvuta sigara, kunywa pombe, kula vibaya na mafuta yaliyojaa, na ukosefu wa vitamini D itokanayo na jua huathiri utendaji mzima wa mwili na kusababisha uvimbe mwilini (inflammation)’’, anasema.
Kwa hiyo, maambukizi yanaonekana kwenye kiwango cha pelvic, na mkojo
Na hii hatimaye ina athari kwa afya yetu kwa ujumla: ""Inaathiri damu yetu, kwa kiwango cha neva ... Kila kitu,"" anasema Alecsandru.
López Hoyos anadokeza kuwa uvimbe wote, kulingana na vigezo vya kitabibu vya kawaida, hugunduliwa kwa njia nne: maumivu, uvimbe, kutokwa na maji, na  kushindwa kufanya kazi.

Kwa Dk Alescsandru, dalili za kuvimba kwa muda mrefu kwa kiwango cha chini cha uvimbe ni jambo la  kawaida sana  kiasi kwamba mara nyingine hata hatujui , ""tumezoea kuhisi: kuwa na hali ya uchovu wa muda mrefu, udhaifu, maambukizi ya mara kwa mara, baridi ya mara kwa mara "".
Njia nyingine ya kuona kwamba kuna kuvimba ni wakati tunapokuwa na matatizo ya ngozi ya mara kwa mara kama vile eczema au psoriasis hutokea. ""Ngozi ni kiungo kikubwa zaidi, kuna seli nyingi za kinga chini ya ngozi na hii ni kiashiria cha kwanza cha kuwa tatizo mwilini,"" anasema.
Mfumo wetu wa utumbo kwa ujumla unaweza pia kutuambia kuhusu iwapo kuvimba. Iwapo kuna vidonda mdomoni, mmeng'enyo mzito wa chakula, matatizo ya kumeza chakula vizuri, kujaa gesi tumboni, kupata haja kubwa zaidi au kupata shida kuwa nayo, tumbo kulegea hata baada ya kula kitu kidogo , au maumivu ya tumbo inaweza kuwa dalili nyingine ya uvimbe (Inflammation) mwilini.
Dalili zingine zinaweza kuwa shida ya kulala au wasiwasi.
Lakini bila shaka, Alecsandru anasisitiza, maambukizo ya mara kwa mara ni kiashiria wazi kwamba kuna kuvimba kwa muda mrefu.
“Mfumo wa kinga unafanya kazi ya kurekebisha, lakini ikiwa haufanyi chochote isipokuwa kurekebisha na kurekebisha kila wakati, unachoka na haufanyi kazi vizuri .
Chanzo cha picha, Getty Images
Ni rahisi. Ikiwa kinachoweza kusababisha uvimbe huu wa muda mrefu ni tabia mbaya ya maisha, njia ya kuzuia  ni  kuacha kabisa tabia hizi.
Hii ni pamoja na kupata usingizi mzuri wa usiku, kutokuwa na msongo wa mawazo, na kufanya mazoezi. Lakini, katika kisa cha  mwisho, wataalam walishauriana kuzungumza juu ya kufanya mazoezi ya wastani na ya kuendelea, kwa sababu ikiwa yatakuwa makali sana pia yanaweza kusababisha uvimbe (inflammation)
Na Alecsandru anaonyesha kuwa ni bora ikiwa tunaweza kufanya shughuli fulani katika mazingira ya asili na sio katika jiji, ambapo  kuna mazingira  mazingira ambayo huweza kusababisha uvimbe.
Inahitajika pia kuzuia athari za mawakala wa mazingira wa nje ambazo huamsha utendaji wa kinga  ya mwili kwa urahisi, kama vile  uvutaji wa tumbaku.
“Kama umeshaanza ni shida, maana tayari umeshawasha moto na ulichonacho,"" anasema López Hoyos, ambaye anabainisha kuwa jambo la kwanza, karibu kila mara, ni kupunguza uzito na kuboresha mtindo wa maisha.
Ikiwa tunaona kwamba kila wakati ""tunakula chakula kibaya zaidi, itakuwa vizuri kushauriana na mtaalamu wa lishe na kwa mabadiliko rahisi, kama vile kula baadhi ya vyakula na sio vingine, kuchukua antioxidants, kinga au probiotics, tunaweza kuboresha afya zetu,"" anasema. Alecsandru.
Na zaidi ya yote, ni lazima tusikilize na kuona miili yetu, kwa sababu kama Dk. Alecsandru asemavyo, ""ni kitabu kilicho wazi, kinatupa ishara kila mahali. Mwili wetu unapotuambia jambo mara nyingi, lazima tuzingatie. hilo""."
"Je, kuna vyakula vinavyoweza kukufanya unukie vizuri? - bbc news swahili","Chanzo cha picha, Getty Images
Tunajua kwamba tunapokuwa na joto, tunatoka jasho zaidi. Ni njia ya miili yetu ya kutunza baridi: kila tone la jasho ambalo hutoka kwenye ngozi yetu husaidia kupunguza joto letu .
Lakini hata ikiwa ni lazima, mchakato huu wakati mwingine huja na athari zisizofurahisha.
Ndio, tunazungumza juu ya harufu.
Kila mtu ana harufu tofauti anapotoka jasho: baadhi ya watu huwa hawatoi harufu, wakati kwa wengine inaweza kuwa harufu kubwa, na inayokera sana.
Profesa Johan Lundström wa Taasisi ya Karolinska huko Stockholm amefanya utafiti mkubwa kuhusu uvundo au harufu na manukato.
Anasema kwamba harufu ya jasho letu inategemea vigezo vingi tofauti.
""Harufu ya mwili wetu hutokana na a mchanganyiko wa vitu mbalimbali vinavyotolewa na tezi tofauti, ambayo pia inategemea kwa kiasi kukibwa na jeni zetu, idadi ya bakteria katika mwili wetu (kutokana na mambo kama usafi), na mazingira ( unyevu, joto, hewa na mengine).
""Na hatimaye, kile tunachokula kinaweza pia kuwa na mchango muhimu katika hili.""
Kwa hivyo pamoja na mambo haya dhahiri zaidi kama vile chembe za urithi na jinsi tunavyoshughulika na usafi wa mwili, chakula tunachokuwa na kuingia ndani ya miili yetu kinaweza kuwa na mchango muhimu kwenye jasho letu  na namna harufu yake itakavyokuwa.
Hatujui ni kwa kiwango gani chakula huathiri harufu tunayotoa tunapotoka jasho.
""Kwa ufahamu wangu wote, hili halijatathminiwa rasmi,"" anasema Lundström.
Lakini tunajua ni vyakula gani vina uwezekano mkubwa wa kuathiri harufu.
""Watu wanaokula nyama nyingi kwa ujumla wana harufu 'mbaya zaidi' kuliko wale walio na lishe inayotokana na mimea.
""Pia, kama inavyoonekana kwa wengi, mtu anayependa kula kitunguu saumu pengine atakuwa na harufu kali katika jasho lake,"" anasema.
Chanzo cha picha, Getty Images
""Vitu vingi vinavyoingia kwenye damu hutolewa kwa namna moja au nyingine kupitia harufu ya mwili wetu.""
Kwa hiyo, kwa mfano, vitunguu na nyama vina salfa ambayo, mara moja hutumiwa, hutoka kupitia njia mbalimbali, ikiwa ni pamoja na jasho.
Ingawa kuna utafiti mdogo juu ya vyakula maalum ambavyo vinaweza kufanya jasho lako liwe na harufu nzuri, tafiti zingine zinaonyesha ni lishe gani ina uwezekano mkubwa wa kusababisha harufu ya jasho lako kuwa ""ya kuvutia"".
Jaribio moja kama hilo lilifanyika katika Chuo Kikuu cha Macquarie huko Australia.
Washiriki wa kiume 43 walioga kwa maji tu kabla ya kuvaa fulana zilizotengenezwa kwa pamba (manukato hayakuruhusiwa).
Walivaa mashati kwa saa 48, ikiwa ni pamoja na kufanya mazoezi kwa saa moja ili kuchochea tezi za jasho, kabla ya kuwapeleka mtaani kwa uchunguzi wa harufu.
Wanaume ambao walikuwa na ulaji wa juu wa matunda na mboga ""walihusishwa kwa kiasi kikubwa na jasho la harufu ya kupendeza zaidi (yenye sifa nyingi za maua, matunda, na dawa), bila kujali kiwango cha jasho.""
Wale ambao walikuwa wamekula vyakula vya mafuta mafuta, nyama, mayai, pia walikuwa na harufu nzuri vizuri.
Hata hivyo, wale walio na ulaji mwingi wa vyakula vya wanga (mfano wali,ugali,viazi, mihogo) walisemekana kuwa na 'jasho zito na lisilo la kupendeza' , kwa ufupi harufu mbaya.
Chanzo cha picha, Getty Images
Katika utafiti mwingine kuhusu mvuto wa jasho la wanaume, wanaume 17 walikula ama chakula chenye nyama nyekundu au ambacho hakikuwa na nyama kabisa. Sampuli za jasho zilikusanywa baada ya wiki mbili.
Mwezi mmoja baadaye, walirudia jaribio hilo, na washiriki wote walibadilisha lishe.
Hatimaye, kundi la wanawake 30 lilikadiria jasho hilo kulingana na jinsi lilivyokuwa zuri, la kuvutia, na la kiume.
Jasho la wanaume mara kwa mara lilionekana kuwa la kupendeza zaidi walipokuwa wakifuata lishe ambayo haina nyama.
Kama ilivyo kawaida katika tafiti za kisayansi, kuna utafiti mdogo sana unaohusisha washiriki wa kike.
Hata hivyo, uchunguzi mmoja mdogo ulibainisha kuwa wakati jasho la wanawake watatu lilipochambuliwa kabla, wakati, na baada ya ""kuzuiwa ulaji wa vyakula vyenye kalori,"" wanaume waligundua kuwa jasho la wanawake lilikuwa nzuri zaidi mara tu walipoanza kula tena vyakula hivyo na harufu isiyo ya kupendeza wakati wamezuiwa kula kalori.
Kwa hivyo ni jambo la thamani ya kubadilisha mlo wako ili kuboresha harufu ya mwili wako?
Badala ya kula vyakula maalum ili kujaribu kuboresha, Lundström anasema kimantiki, ni ""rahisi zaidi kutumia manukato.""
Zaidi ya hayo, yuko tayari kusema kwamba hata kama wewe ni ""mtu mwenye harufu mbaya,"" huenda sio daima kuonekana hilo ni kama jambo baya.
""Kuna tofauti kati ya nchi ambazo harufu za mwili zinakubaliwa au la. Na hata tofauti zaidi hutokana na mazingira ambayo harufu ya mwili inasikika.
""Kwa mfano, harufu ya mwili ukiwa kwneye maeneo ya mazoezi (gym) au kitandani na mtu unayempenda inaonekana tofauti sana kuliko harufu kama hiyo katika hali ambapo usafi unathaminiwa sana, kama vile unapoketi karibu na mtu asiyemjua kwenye basi. .
""Pamoja na hayo, mwenzi anayetarajiwa atapenda harufu yako ya asili ya mwili!""
Kwa kweli, hiyo ni njia moja ya kupima utangamano wako na mtu."
Hizi ni dhana 7 za unyonyeshaji unazopaswa kuzijua - bbc news swahili,"Chanzo cha picha, Getty Images
﻿Umoja wa Mataifa, ikiwa ni sehemu ya kampeni yake ya kila mwaka ya kuongeza viwango vya unyonyeshaji, unatoa wito wa kuungwa mkono zaidi kwa wanawake kunyonyesha mahali pa kazi.

Ikilinganishwa na watoto wanaonyonyeshwa maziwa ya mama pekee, watoto ambao hawajanyonyeshwa maziwa ya mama wana uwezekano wa kufa mara 14 kabla ya kutimiza mwaka mmoja, shirika hilo linasema.
Umoja wa Mataifa unatoa wito kwa akina mama kupewa likizo ya uzazi yenye malipo, mapumziko kwa ajili ya kunyonyesha, na chumba maalumu mahali pa kazi ambapo wanaweza kunyonyesha.
Kuna simulizi na dhana nyingi kuhusu unyonyeshaji bado zipo katika jamii, ambayo inaweza kuwapa majaribu wanawake kutonyonyesha. Tuliuliza wataalam wawili kufafanua baadhi ya dhana hizi.
Cathriona Waite ni Profesa wa Kliniki Pharmacology na Afya Ulimwenguni katika Chuo Kikuu cha Liverpool na Mtafiti Wenzake katika Chuo Kikuu cha Sayansi ya Afya cha Mackayre, Kampala, Uganda. Alastaira Sutcliffe ni Profesa wa Madaktari Mkuu wa Watoto katika Chuo Kikuu cha London London.
Walitufafanulia dhana saba zinazoonekana ni za kawaida katika jamii.
Prof. Waite: Hili ni gumu kidogo kujibu kwa sababu ni kawaida kuhisi usumbufu mwanzoni, na ni kawaida chuchu kuuma mwanzoni kabla ya kuzoea [kunyonyesha]. Hata hivyo, kunyonyesha si lazima iendane na maumivu au kusababisha maumivu makali. [Ukihisi hivyo] ina maana kwamba chuchu zimeambukizwa au mtoto hajanyonya ipasavyo.
Ni kawaida kuhisi usumbufu [wakati wa kunyonyesha], na kunyonyesha kunahitaji kuzoea, haswa kwa akina mama wanaonyonyesha. Lakini ikiwa husababisha maumivu, unapaswa kumjulisha daktari wako, muuguzi au afisa wa afya wa familia kuhusu hilo.
Chanzo cha picha, Getty Images
Profesa Sutcliffe: Kitu chochote kinachohimiza akina mama kunyonyesha ni kizuri kwa afya ya binadamu katika viwango vingi.
Lakini kuna faida nyingi za kuanza kumnyonyesha mtoto mara tu baada ya kujifungu.
Faida dhahiri zaidi ni lishe. Kupitia hiyo, mchakato wa uterasi pia huanza. Hii husaidia kuzuia au kupunguza kasi ya damu ya mfuko wa uzazi baada ya kujifungua. Pia, katika siku chache za kwanza baada ya kujifungua, mwili wa binadamu hzalisha kitu kinachoitwa 'colostrum', ambayo ina protini nyingi na za kipekee. Ni lishe muhimu sana katika siku za mwanzoni mwa kunyonyesha.
Chanzo cha picha, Getty Images
SahProfesa Waite: Hili ni swali la kwanza ambalo mama anauliza popote ulimwenguni. 'Je, kuna dawa salama kwa mtoto wangu'? Kwa kweli, dawa nyingi hutolewa kwa watoto wachanga katika viwango vya chini sana. Ikiwa daktari anasema unahitaji kunywa dawa, waulize swali lako. Lakini dawa hiyo labda ni salama kutumia. Mama mwenye afya ndiye  kile ambacho mtoto anahitaji zaidi. Dawa za kawaida za maambukizo, uchovu na maumivu ya jumla mara nyingi ni salama.

Dawa unazohitaji kuwa makini nazo, kwa kawaida ni dawa za kukohoa, baridi na pua - zinaweza kupunguza mtiririko wa maziwa. Pia, daima kuwa makini na dawa za mitishamba, kwa sababu hatujui ni nini kimo ndani yake.
Chanzo cha picha, Getty Images
Prof. Waite: Hakuna vyakula ambavyo havifai kuliwa wakati wa kunyonyesha. lakini, utengenezwaji wa maziwa ya mama huathiriwa na lishe yako. Wakati mwingine, mwanamke anaweza kuchunguza kwa mfano - niliona hili kutoka kwa mmoja wa watoto wangu - ikiwa nitawahi kunywa kinywaji cha machungwa kama juisi ya machungwa, [baada ya kunywa maziwa ya mama] mtoto wangu angepatwa na kitu fulani.

Wakati mwingine ni lazima kiwe na madhara au kibaya kiafya, jambo ambalo unapaswa kuepuka.
Chanzo cha picha, Getty Images
Profesa Waite: Hakuna ukweli kamili kwenye hili. Hata hivyo, upatikanaji wa maziwa ya mama kwa kiasi kikubwa yanategemea yanavyozalishwa na mahitaji. Mwili wa mwanamke umeundwa kwa njia ya ajabu ili kutoa maziwa ya kutosha kwa mtoto wake. Wakati mtoto ananyonya kwenye chuchu, homoni huchochewa na kiasi kinachofaa cha maziwa hutolewa. Kwa hiyo, iwe unanyonyesha mtoto mdogo, mtoto mkubwa au mapacha, mwili wako utazalisha maziwa ya kutosha.
Ukianza kulisha maziwa ya mtoto wako, mzunguko huu wa mahitaji ya usambazaji unatatizwa. Kisha mwili wako haupati ishara za kutosha kwamba mtoto anahitaji maziwa zaidi. Ukianza kumpa maziwa mengine mtoto wako (formula) kwa sababu maziwa yako ni kidogo, inaweza kukupa nafuu ya muda mfupi, lakini matatizo yako yanaweza kuanza kuwa mabaya zaidi.
Lakini kwa upande mwingine, ukiwa na usiku mbaya pengine unaumwa, au umechoka sana, kwa sababu mtoto anakunywa maziwa mengine, haimaanishi hutaweza kunyonyesha tena. Kwa hivyo, inaweza isiwe jambo linalosisitizwa, lakini inaweza kuwa sio faida
Chanzo cha picha, Getty Images
Profesa Sutcliffe: Hapana, ni uongo. Wakati pekee ambao mwanamke anapaswa kuepuka kunyonyesha ni ikiwa ana VVU au homa ya ini. Virusi vinaweza kuambukizwa kupitia maziwa ya mama. Tumepitia hali hii ya kusikitisha huko nyuma.
Katika hali nyingi, ni salama kuendelea kunyonyesha hata kama mama ni mgonjwa, kwa sababu kingamwili zinazozalishwa na mwili wa mama hulinda mtoto wake mchanga. Ni nadra sana kwamba ugonjwa wa mtoto hupitishwa kutoka kwa mama kupitia maziwa ya mama.
Chanzo cha picha, Getty Images
Profesa Waite: Mapendekezo ya Shirika la Afya Ulimwenguni ni kwamba unapaswa kunyonyesha maziwa ya mama pekee kwa miezi sita. Hata baada ya hapo, hata kama njia nyingine za lishe (chakula) zitaanzishwa, shirika hilo linapendekeza kwamba uendelee kumnyonyesha mtoto kwa muda unaohitaji. Hakuna wakati unaopendekezwa kwako kuacha kufanya hivyo.
Katika baadhi ya nchi zenye kipato cha juu kama vile Uingereza, watoto wengi wameachishwa kunyonya kabisa kati ya umri wa mwaka mmoja na miwili. Wakati huo huo, katika nchi zenye kipato cha chini kama Uganda, watoto wananyonyeshwa hadi wanafikisha umri wa miaka miwili au mitatu. Tatizo la kimataifa hapa ni kwamba kulingana na mapendekezo ya Shirika la Afya Duniani, akina mama katika nchi nyingi hawapewi likizo ya uzazi kwa muda wa kutosha kuweza kunyonyesha mtoto."
Saratani: 'nilienda kwa waganga kabla ya kwenda kutibiwa hospitali' - bbc news swahili,"Imani potofu katika jamii zinachangia kuongezeka kwa wagonjwa wa saratani haswa wanawake katika ukanda wa Kaskazini Magharibi mwa Tanzania.
Wataalamu wa tiba ya saratani wanasema kuwa wagonjwa wengi hufika hospitalini wakiwa kwenye hatua ya juu kwa maana ya kuchelewa tiba.
Kila mwaka Hospitali ya ukanda huo, Bugando iliyopo mkoani Mwanza imekuwa ikipokea wastani wa wagonjwa 400 wa saratani ya kizazi kwa mwaka ambao ni asilimia 30% ya wagonjwa wapya wanaofika katika hospitali hiyo kupata tiba.
Mwandishi wa BBC @lasteck2023 alifika mkoani Mwanza na kuandaa taarifa hii.
Video: Nicholaus Mtenga"
Mambo 6 ya kuzingatia ufanyapo mazoezi barabarani - bbc news swahili,"Chanzo cha picha, Getty Images
Jumamosi Juni 22, 2023, watu sita walifariki dunia na wengine 16 kujeruhiwa baada ya kugongwa na gari ndogo, wilayani Ilemela mkoani Mwanza walipokuwa wanafanya mazoezi pembezoni mwa barabara.
Kaimu Kamanda wa Polisi Mkoa wa Mwanza, Gideon Msuya aliviambia vyombo vya habari,  gari hiyo iliyotokea nyuma ilipoteza mwelekeo kutokana na mwendokasi na kusababisha maafa miongoni mwa wakimbiaji 27, na kisha dereva kutokomea kusikojulikana.
Katika baadhi ya miji duniani, zipo njia maalumu - wafanya mazoezi huzitumia. Njia hizo haziruhusu vyombo vya moto kupita, zaidi ya watembea kwa miguu. Na kuufanya usalama wa wale wanaofanya mazoezi kuwa mkubwa.
Kufifisha uwezekano wa kutokea ajali iwapo unafanya mazoezi ya kukimbia katika barabara inayotumiwa na vyombo vya moto, kama magari; kuna mambo sita muhimu unayopaswa kuyazingatia.
Barabara nyingi hata zile zinazopatikana katika nchi masikni, zina eneo kwa ajili ya wanaotembea kwa miguu. Eneo hili hutofautishwa na barabara kuu kwa kuchorwa mstari au hutenganishwa na mtaro wa maji katikati.
Kwa sababu za kiusalama ni bora kutumia njia hiyo ikiwa ipo, kuliko kutumia ile yenye magari. Ni salama zaidi kwa sababu haina pisha pisha za vyombo vya moto, hasa ukiwa unafanya mazoezi peke yako au mukiwa wachache.
Ikiwa mazoezi yako yanakulazimisha kutumia barabara ile ile inayotumiwa na magari, labda kwa kukosekana zile barabara za watembea kwa miguu, Kamanda wa Kikosi cha usalama barabarani, Ramadhani Ng’anzi anakusisitiza utumie upande wa kulia.
‘‘Hii itakusaidia kuyaona magari yanayokuja, itakusaidia kuepuka hatari na kuepuka ajali zinazoweza kuepukika. Wakati huo huo hakikisha ukiwa kulia mwa barabara kimbia pembeni kabisa, epuka eneo la katikati,’’ anasema Kamanda Ng’anzi.
Kuna nguo ambazo ni rahisi kuonekana ukiwa mbali na nyingine ni vigumu kuonekana. Uchaguzi wa nguo za kuvaa kwa ajili ya mazoezi ni jambo muhimu kwa usalama wa mkimbiaji.
Ikiwa anga ina mawingu, nguo nyeusi sio uchaguzi mzuri. Uchaguzi wa nguo unakuja kwa kuzingatia mandhari au hali ya hewa ya eneo unalokimbia. Vaa nguo ambazo ni rahisi kuonekana na madereva wa magari.
Hizi ni bendera za rangi maalumu, zinawasaidia wafanya mazoezi kuweza kuruhusu gari ipite au wakati mwingne kuisimamisha gari panapohitajika kufanya hivyo. Ni rangi ya kijani na nyekundu.
Iddi Omari, mfanya mazoezi barabarani kutoka wilaya ya Temeke, ameiambia BBC, ‘‘bendera nyekundu tunatumia kutoa onyo ama kuzuia au kusimamisha gari. Kijani inatumika kusiruhusu gari zitembee baada ya kuzisimamisha au ziendelee na safari.’’
Kusikiliza muziki na kufanya mazoezi ni utamaduni wa kisasa. Kwa baadhi ya watu muziki huwasaidia kuongeza morali wakati wa mazoezi. Lakini ni hatari ikiwa unasikiliza muziki eneo lisilo sahihi.
Uwapo barabarani ni muhimu kutoweka vifaa vya kusikiliza muziki masikioni, hilo litahatarisha uwezo wako wa kusikia honi za magari. Unaweza kusikiliza muziki ikiwa eneo unalofanya mazoezi sio bararani.
‘Elimu huondoa ujinga,’ Jeshi la Polisi nchini Tanzania huandaa semina kwa wafanya mazoezi barabarani. Hizi ni semina muhimu kuhudhuria kwa wale wanaoshiriki mazoezi ya aina hiyo. Semina hizo hutoa mafunzo ya namna ya kutumia barabara na namna ya kushughulika na madereva.
Fauka ya hayo, Kamanda Ng’anzi anashauri kutumia viwanja vya kufanya katika maeneo yenye viwanja - ikiwa hakuna ulazimiza wa kuingia bararani. Viwanja ni salama zaidi kuliko barabara."
Dawa ambazo mwili hubadilisha kuwa dawa haramu na haziwezi kutambuliwa na polisi - bbc news swahili,"Chanzo cha picha, Getty Images
Walanguzi wa dawa za kulevya wamepata njia ya kupumbaza utekelezaji wa sheria kwa kutumia mojawapo ya zana zenye nguvu zaidi ambazo miili yetu iko nayo kimetaboliki.
Dawa za kulevya ni vitu vinavyoweza kusababisha athari tu baada ya kuvunjwa na kumeng'enywa kwenye mfumo wa usagaji chakula au athari nyingine za kemikali mwilini.
Ingawa zina matumizi halali ya kifamasia (kati ya 5% na 7% ya dawa zilizoidhinishwa ziko katika kundi hili), matumizi yake kama dawa za kujifurahisha ni jambo jipya.
Dawa nyingi haramu hufanya kazi kwa kuingiliana na vipokezi maalum kwenye seli za ubongo, kuchochea au kuzuia kutolewa kwa kemikali zinazoitwa ‘neurotransmitters’.
Hudumu kwa muda mfupi kabla ya kugeuka kuwa kemikali zisizo na kazi au zisizo hai, ambazo hutolewa ndani ya mwili kwa kawaida kupitia mkojo.
Hata hivyo, katika kesi ya dawa, sehemu ndogo ya molekuli inahitaji kuondolewa au kubadilishwa kabla ya kuchukua hatua kwa vipokezi hivyo.
Hii inafanywa ndani ya mwili kwa michakato ya asili.
ALD-52 (1-asetili-LSD), kwa mfano, ni dawa ambayo mwili hubadilisha kuwa LSD baada ya kuondoa atomi mbili za kaboni na oksijeni moja.
Chanzo cha picha, Getty Images
Ijapokuwa ripoti zingine zinaonyesha kuwa ALD-52 imekuwapo tangu miaka ya 1960, iligunduliwa rasmi na mamlaka ya Ufaransa mnamo 2016.
Serikali ya Uingereza ilichukua hatua ya haraka kuorodhesha dawa hii kama dutu inayodhibitiwa mnamo 2014, licha ya kuwa hakuna ripoti ya kukamata dawa za kulevya au madhara yanayojulikana.
Tangu wakati huo, dawa nyingi zaidi zimetambuliwa.
Mamlaka ya Japani imenasa idadi inayoongezeka ya misombo sawa ya LSD.
Kukamatwa kwa dawa za LSD, kama vile ALD-52, kuliongezeka katika kilele cha janga la covid-19 nchini Italia.
Na nchini Brazili, ripoti za kwanza kuhusu dawa hizi za LSD zilitengenezwa mwaka wa 2022.
Kuhusu dawa zinazotumika kama za kujifurahisha, inajulikana kuwa baadhi ya dawa za kibiashara zinaweza kubadilishwa kuwa amfetamini mwilini na zinaweza kutumiwa vibaya kutokana na uwezekano wa athari zake za kisaikolojia, ambayo inahalalisha udhibiti mkali wa upatikanaji wake.
Wauzaji wa dawa za kulevya pia wamebuni njia za kuficha dutu haramu kwa kuongeza molekuli ndogo ambayo inaweza kuondolewa kwa kemikali au tumboni kwa kugusa asidi ya tumbo.
Chanzo cha picha, Getty Images
Moja ya shida kuu za dawa hizi ni kwamba ni ngumu kugundulika.
Vikosi vya polisi vinahitaji sampuli za marejeleo za kulinganisha dawa, au vifaa vya hali ya juu ili kugundua muundo wa molekuli.
Kwa kuwa orodha ya misombo hii haijulikani na mabadiliko madogo ya kemikali yanaweza kusababisha mifumo tofauti ya majaribio, dawa hizi mpya ni rahisi sana kusafirisha.
Na hii inaeleza ni kwa nini nyingi zimejitokeza katika ripoti za polisi katika muongo mmoja uliopita.
Kwenye kesi ya sampuli za kibiolojia (kama vile damu, mkojo au mate), kuna ugumu mwingine.
Kwa kuwa dawa lazima zibadilishwe ndani ya mwili kabla ya kuamilishwa, ukweli ni kwamba hazipo katika kesi za dozi ya juu kupita kiasi, kwani dutu inayosababisha uharibifu na kifo ni mojawapo ya mabadiliko haya.
Kwa hivyo, kutofautisha dawa hizo kutoka kwa zile ambazo tayari zimebainishwa ni kikwazo.
Ingawa madhara ya jumla yanayoweza kusababisha kifo yatakuwa sawa, kutambua ipasavyo ni dawa gani iliyotumiwa awali kunaweza kusaidia kuonyesha mwelekeo wa uuzaji, matumizi na upatikanaji haramu.
Wakati Ufaransa, Japan na Uingereza zimejumuisha ALD-52 na 1p-LSD katika sheria zao za kudhibiti vitu, huko Marekani na Canada lazima zionyeshwe kuwa zinafanana - yaani, zina muundo sawa wa molekuli na zinaweza kusababisha athari sawa - au hazijajumuishwa katika orodha zisizoruhusiwa.
Hata hivyo, ili iweze kutambulikana kama dawa mpya ya kulevya, kunapaswa kuwa na ushahidi kwamba husababisha mvuto wa akili, unaofafanuliwa kama misombo ambayo inaweza kuathiri utendaji wa akili, kama vile utambuzi na hisia.
Chanzo cha picha, Getty Images
Kuathiri utendaji wa akili pia vinaweza kuamuliwa na vipimo vya maabara.
Dawa hizo huwekwa ndani na idadi ndogo ya seli, na watafiti hupima ikiwa zinafungamana kwenye protini za uso zinazoitwa vipokezi.
Hata hivyo, dawa nyingi hazifungamani na vipokezi kabla ya kubadilishwa.
Wakati dutu haijaorodheshwa katika sheria kama yenye kudhibitiwa na vipimo vya kimaabara (vya mfanano wa molekuli au kufungamana na vipokezi) vinahitajika, kuna nafasi zaidi ya kutofautiana suala hilo linapofika mahakamani.
Ingawa hazikamatwi mara kwa mara na haifikii takwimu za dawa zinazotumiwa sana kama vile kokeini, bangi au heroini, kujitokeza kwao katika soko haramu kunafaa kuwa onyo la mabadiliko yanayoweza kutokea katika soko la dawa haramu.
Kuna uwezekano wa athari zisizojulikana - katika ukubwa na muda lakini pia ugumu wa kuwashtaki watu wanaosambaza dawa hizi.
Pamoja na kuwasili kwa dutu mpya zenye kuathiri akili kwenye soko haramu takriban kila wiki mnamo 2021, anuwai kubwa ya dawa kwenye soko imeonyeshwa kama moja ya changamoto kuu kwa wataalam wa sumu na kemia ya uchunguzi."
"Kuanzia cocaine hadi booster: vijana wenye uraibu wa mihadarati burundi wanavyong’ang’ana kuondokana na uraibu    
 - bbc news swahili","Na Dinah Gahamanyi
BBC News Swahili
Ndikumana ni mmoja wa vijana wengi nchini Burundi wanaokabiliwa na uraibu wa dawa za kulevya, wengi wao wakiishi katika maeneo ya madangulo ya taka na mitaani baada ya kuzikimbia familia zao.
Unapotembea katika baadhi ya mitaa ya mji mkuu wa Burundi  unaweza kuwaona baadhi ya vijana wenye uraibu wa dawa za kulevya, wakirandaranda mitaani, na baadhi wakisogelea magari kuomba pesa.
Licha ya kwamba hakuna takwimu rasmi kuhusu idadi ya vijana wanaotumia mihadarati nchi Burundi, mashirika ya kupambana na dawa za kulevya yanasema matumizi ya mihadarati hasa miongoni mwa vijana nchini Burundi yanaendelea kuongezeka.
Mojawapo ya mashirika hayo ni Association Burundaise pour un Monde de paix san drogue (ABMPD), ambalo kupitia kituo chake kilichopo jijini Bujumbura, limekuwa likiwafuata mitaani   ya vijana wanaotumia mihadarati, na kuwaelimisha kuhusu  umuhimu wa kuachana na mihadarati , kuwapatia ushauri wa nasaha na wa kisaikolojia na kutoa matibabu kwa wale wanaoyahitaji.
Shirika hili ambalo lilianzishwa mwaka 2021,  huwapokea vijana wenye uraibu wa mihadarati  walau 11 hadi 15 kwa siku na imeweza kuwaokoa vijana 40, 18  kati yao wakiwa ni wa kike. Baadhi ya wanawake wanaoweza kufika kwenye kituo hiki , huwa wamebakwa kutokana na matumizi ya dawa za kulevya.
Unapotembelea kituo cha ABMPD unawapata vijana wa rika tofauti kuanzia  umri  wenye umri wa miaka 15 na 25 hivi, wanaotumia mihadarati, walio katika  mchakato wa kuiacha, pamoja na wale ambao wameweza kuacha kabisa matumizi ya dawa za  kulevya, na kuwahamasisha wenzao kuacha kuzitumia.
‘’Mimi kusema kweli bado ninatumia mihadarati ya aina nyingi,   lakini Cocaine ndio ninayotumia zaidi, maana nikiibugia inaniliwaza sana…sipati msongo wowote wa mawazo, ninatulia’’, anasema , Ntamavugiro Pascar - mraibu mwingine wa dawa za kulevya, ambaye anasema ana matumaini ya kuacha kutumia dawa hizo.
‘’Nimepunguza kutumia kiasi, niko katika juhudi za kuacha, lakini kusema kweli bado natumia… tatizo ni kwamba nisipotumia mwili unaniuma, nahisi baridi kali na ninatetemeka , ninakosa amani kabisa, inanifanya nitumie tena.’’ aliongeza.
Kama  Ntamavugiro Pascar,  Arsene Ndikumana pia amekuwa akitumia bangi na Cocaine, lakini pia yeye hutumia Heroine  inayofahamika zaidi miongoni mwa watumiaji kama Booster , pamoja na kile wanachoita   Cocktail - mchanganyiko wa bangi, tumbaku, heroinę na tumbaku ‘kali ya wazee’,
‘’Dawa za kulevya zilinisababishia kukojoa damu, nilikuwa situlii, nazunguka huku na kule kuzitafuta, nikokosa inakuwa shida’’,   Arsene Ndikumana aliiambia BBC.
Niliambatana na marafiki  wabaya. ‘’Wanatuingiza katika mambo mabaya sana’’, anasema Ndikumana, ambaye sasa anakiri kuwa yalikuwa makosa kujiingiza katika matumizi ya dawa za kulevya na kwa sasa yuko katika mchakato wa kutafuta usaidizi ili aache uraibu huo.
‘’Wajumbe wa shirika hili, walitupata kwenye majaa ya taka  wakija kutuambia ubaya wa dawa za kulevya, mara ya kwanza tukawapiga mawe, lakini baadaye tukawasikiliza, na kilichotuvutia ni kwamba baadhi yao walikuwa wakitumia dawa za kulevya kama sisi  na kuacha, kwa hiyo tuliona ni wenzetu', alisema Emery Ngarambe, ambaye  aliacha kutumia mihadarati na sasa ni mtoa ushauri nasaha kwa wenzake ambao bado wanatumia dawa hizo.
Jambo moja ambalo vijana hawa wanakubaliano nalo wote ni kwamba unapotumia dawa za kulevya  kila mtumiaji hutumia mbinu ziwezekanazo, hata ziwe hatari  ili kuipata pesa za kununulia dawa hizo. Wengi wao huiba mali na pesa hasa za familia na jamaa zao na kuziuza ili kupata pesa za mihadarati.
‘’Kusema kweli ukiwa mtumiaji wa mihadarati huwezi kukubali kukosa kuitumia, utatumia njia zote uipate …hauwezi kutulia kwasababu, kabla haujatumia, unahisi maumivu makali ya mwili na kibaridi ambacho kitakusumbua’’, anasema Emery.
‘’Mimi nyumbani nilikuwa ninawalaghai mara kwa mara wazazi wangu, ndugu, marafiki na jamaa na hata watu wengine wananipa pesa- kwa mfano niliwadanganya wazazi wangu wanipe pesa nikawanunulie shamba, hilo halikuwa kweli, niliichukua pesa yote nikapotea nayo tukagawana na wenzangu, tukanunua mihadarati na kuitumia’’.
Ulaghai na wizi wa mali na pesa ni mambo ambayo wengi wa vijana hawa  wakikiri kuyafanya  kama chanzo cha  pesa za kununuliaa madawa ya kulevya.
‘’Mimi nilishirikiana na vijana watumiaji wenzangu wa mihadarati, kuvusha mali za wazazi wangu, ikiwa ni pamoja na televisheni, viti na masufuria…ili tupate pesa za kununulia mihadarati, watumiaji huwa tunakuwa na urafiki mkubwa’’, aliniambia Nsabimana Methode ambaye alikuwa mtumiaji wa madawa ya kulevya, lakini sasa ameacha kwa mwaka wa nne sasa.
Bi Emmeliene Harushamagara  alikuwa mtumiaji sugu wa mihadarati nchini Kenya ambako alikuwa amekwenda kusoma - lakini  kwa sasa ni afisa anayehusika na mapambano dhidi ya matumizi ya dawa za kulevya miongoni mwa vijana  wa Burundi katika taasisi ya MBMPD:
‘’Binafsi mimi nilitumia mihadarati kwa muda mrefu, nilipokwenda kusoma Kenya, kwasababu ya kuwa  na upweke wa kuwa mbali na wazazi na familia yangu , pamoja matatizo mengine mbali mbali  nilijipata katika matumizi ya dawa za kulevya. Nilitumia karibu aina zote za dawa za kulevya, nililala nje, na baadaye nikakatiza masomo na kuwa kondakta [makanga] wa mabasi ya abiria ili kupata pesa za kukidhi kiu ya mihadarati. Katika kipindi hiki chote nilikuwa pia mwizi wa mabavu hasa nikiwaibia wanawake na wanaume ambao niliona ningeweza kuwaibia’’ anasema, Bi Harushamagara.
Anasema kutokana na matumizi ya mihadarati, alifungwa mara kwa mara katika  magereza mbali mbali nchini Kenya na kuachiliwa na baadaye alikata shauri na kuamua  kurudi nyumbani kwao Burundi  baada ya  maisha kuwa magumu.
Lakini  kabla ya kurudi Burundi alipata usaidizi katika kituo kimoja cha kuwasaidia  watumiaji wa dawa za kulevya ambapo alipewa Medhodine - dawa inayosaidia kupunguza maumivu kwa watumiaji wa mihadarati na baada ya miezi sita ya  kupokea ushauri nasaha na matibabu, alirejea Burundi.
Alipofika Burundi alipobaini kuwa kuna tatizo kubwa la matumizi ya dawa za kulevya miongoni mwa vijana  ndipo alipojiunga na taasisi ya Shirika la ABMPD, ili kuwasaidia vijana kuacha kutumia  mihadarati.
Watumiaji wa dawa za kulevya wanasema sio rahisi kuachana na matumizi yake. Lakini Emery Ngarambe ana mtazamo tofauti kuhusu hilo.
‘’Uamuzi na utashi wa mtu binafsi ni muhimu sana iwapo mtu anataka kuachana na matumizi ya dawa za kulevya. Kwa mfano mimi nilihisi kuwa ninataka kuachana na mihadarati, lakini sikujua niache vipi, lakini tulipofundishwa athari zake na maafisa wa  kupambana na dawa za kulevya, tuliamua kuachana nayo’’ alisema Emery.
‘Aliongeza kuwa: ‘Ukiwa na utashi wa kibinafsi  na kujiambia kwamba nataka kuachana na dawa za kulevya , uchukua uamuzi na upate usaidizi kama tuliopata hapa inawezekana kabisa kuachana na mihadarati…sisemi utaacha siku moja, ni mchakato wa taratibu, kwa mfano kama ulikuwa unatumia misokoto mitatu ya bangi, utaanza kutumia miwili, kisha mmoja na baadaye utaacha kabisa.’’
Emery anawasihi wazazi  watambue kwamba mtu anayetumia dawa za kulevya sio mwendawazimu  bali ni mgonjwa.
‘’Wazazi wenye watoto wanaotumia mihadarati msiwalaani!,kwani kwa mtu kufikia hatua ya kutumia dawa za kulevya, huwa inatokana na sababu mbali mbali,inaweza kuwa ni kutokana na wewe mzazi hasa mnapokuwa na matatizo ya kifamilia’’alisisitiza Emery.
Anaisihi jamii pia kuacha kuwatesa  watumiaji  wa mihadarati: ‘’Ukimuona mtu yeyote anayetumia mihadarati usimpige na kumvunja, sio suluhu, kama ni mzazi ongea naye ujue ni kitu gani kilimfanya ajiingize katika mihadarati na kuitumia…pole pole  utajua ni hatua gani unaweza kuchukua ili kumsaidia kuacha kutumia dawa za kulevya’’, alishauri Emery .
‘’Mtumiaji ana nguvu na anaweza kubadilika, la muhimu  tumjali, tuwe naye karibu  na tuwapeleka katika mashirika yanayoweza kuwasaidia kuachana na matumizi ya dawa za kulevya’’ anaongeza.
Emery na wenzake waliiambia BBC kuwa, baada ya kupokelewa na kituo cha kupambana na matumizi ya dawa za kulevya, na kupewa ushauri nasaha, na hata baadhi kupokelewa na familia zao, wana matumaini kuwa siku za usoni  wataweza kuwa watu wa maana katika maisha yao , familia na jamii yao."
Faida za kushangaza ambazo pengine hukuzijua za kutumia papai - bbc news swahili,"Chanzo cha picha, Getty Images
Papai ni tunda la kushangaza na lenye afya. Ina 'antioxidants' ambayo hupunguza kuvimba na kupambana na magonjwa na kusaidia mtu kuonekana na umri mdogo.
Kalori, Wanga, Nyuzinyuzi, Protini, Vitamini C, Vitamini A, Vitamini B9, Potasiamu, Kalsiamu na Magnesiamu.
Chanzo cha picha, Getty Images
Huzuia Saratani : Utafiti unaonyesha kuwa 'lycopene' iliyomo kwenye papai inaweza kupunguza hatari ya saratani. Inaweza pia kuwa muhimu kwa watu wanaopata matibabu ya saratani.
Papai lina wingi wa vitu vya kuzuia saratani ikiwa ni pamoja na folate, vitamini C, beta-carotene na vitamini E ambayo hupunguza hatari ya saratani.
Utafiti mdogo uliofanywa kwa watu wazima wenye kuvimba na shida ya tumbo, ulipunguza madhara ya msongo na seli za saratani. Hata hivyo, utafiti zaidi unahitajika kabla ya kufikia hitimisho.
Cholesterol na Afya ya Moyo: Tafiti zimeonyesha kuwa matunda na mbomboga zenye 'lycopene na Vitamin C zinaweza kuzuia magonjwa ya moyo. Antioxidants zinazopatikana kwenye papai hulinda mishipa ya moyo dhidi ya kuziba kwa cholesterol na kusababisha mshtuko wa moyo.
Gesi na Ukosefu wa Chakula: Papai hupunguza asidi tumboni, ikiwa mtu ana kiungulia na maumivu ya tumbo, papai ni tiba. Papai pia ni tiba ya shida ya kukosa kusaga chakula, colic na colic.
Chanzo cha picha, Getty Images
Afya ya Ngozi na Nywele: Papai hung'arisha ngozi na kukuza nywele kutokana na wingi wa vitamin A iliyomo na kuamsha tezi za mafuta mwilini na nywele, pia papai hupunguza chunusi ndio maana baadhi ya makampuni hupendekeza  soko la mfuta 'krimu' au losheni za ngozi zao ambazo zimetengenezwa au zenye papai.
Maumivu ya hedhi: Papai ni miongoni mwa vyakula vinavyotumika kwa maumivu wakati wa hedhi, kwa vile papai huwa na kitu kinachojulikana kwa jina la ""papain"" ambacho kinahusiana na damu ya hedhi, imeonekana kuchangia katika kurekebisha na kuboresha hali.
Mtoto wa jicho: Papai imeonekana kupunguza hatari ya mtoto wa jicho. Papai lina wingi wa Vitamin A na beta-carotene ambazo ni muhimu kwa afya ya macho na uwezo wa kuona. Papai na karoti ni vyakula viwili ambavyo vimekubaliwa kuyapa macho afya kamili.
Pumu: Papai ni moja ya vyakula vinavyopunguza hatari ya pumu kwa sababu lina beta-carotene nyingi. Ikiwa una pumu, jaribu kula papai.
Afya ya Mifupa: Papai huongeza ufyonzaji wa kalsiamu kutoka kwenye mifupa, hupunguza utolewaji wa kalsiamu na figo, na huwa na protini zinazolinda mifupa, ambazo zote kwa pamoja husababisha mifupa yenye afya."
Tiba ya mkojo:  kunywa mkojo kuna faida au madhara kwa afya? - bbc news swahili,"Chanzo cha picha, ISTOCK/BBC THREE
Inawezekana ukafikiria  kuwa ni jambo la  ajabu kunywa mkojo wako kama 'kipimo cha kuishi' katika dharura kama hiyo lakini watu wengi katika maeneo mbali mbali duniani wanaamini kwamba kunywa mkojo wako kuna manufaa kwa maisha 'ya kiafya'.
Lakini Je, kuamka asubuhi na mapema na kunywa mkojo wako mwenyewe kunatibu magonjwa? Je, kupaka mkojo kwenye mwili na uso huifanya ngozi kuwa na laini na yenye afya kama inavyoaminiwa? Madaktari wanasema nini kuhusu hili?
Kelly Oakley, mwalimu wa yoga mwenye umri wa miaka 33 anayeishi Uingereza, hivi majuzi alifichua kwamba kunywa mkojo wake mwenyewe kumemsaidia kukabiliana na matatizo ya muda mrefu. Alisema kuwa dawa hii imempa nafuu ya tezi dume na maumivu ya muda mrefu.
Kelly alilieleza hivi karibuni shirika la habari la  Associated Press kwamba amekuwa akikunywa mkojo wake kwa miaka miwili iliyopita.
Chanzo cha picha, Twitter
""Nilisikia kwamba kunywa mkojo kunaboresha mfumo wako wa kinga, husaidia kudumisha afya njema, na ni nzuri kwa ngozi yako,"" Kelly alisema. Kwa hivyo nilianza kujaribu jaribio langu la kunywa mkojo.
Si kunywa tu mkojo wake kila siku, lakini pia huupaka kwenye ngozi yake. Alisema kuwa dawa hii iliifanya ngozi yake kung'aa zaidi.
Watu wengi huita dawa hii 'tiba ya mkojo'. Dawa hii pia inajulikana kama 'Urophagia'.
Lakufurahisha ni kwamba, Kelly sio mtu pekee anayedai kufaidika kwa kunywa mkojo wake mwenyewe. Hivi karibuni kumekuwa na mifano mingi kama hiyo.
""Kunywa mkojo wangu mwenyewe kumenisaidia kupunguza nusu ya uzito wangu,"" Sampson, 46, wa Albert, Canada, aliliambia jarida la Sun.
Hapo awali alisema kuwa uzito wake ulipungua hadi kilo 120, jambo ambalo lilikuwa likimsumbua, lakini sasa tangu ameanza kunywa mkojo wake mwenyewe, uzito wake umerudi kawaida.
“Rafiki yangu alinitumia video akielezea tiba ya mkojo. Baada ya kutazama video hiyo, nilikwenda bafuni, nikajaza kikombe na mkojo wangu na kunywa. Ndani ya siku chache, nilianza kuona tofauti ndani yangu.”, alieleza.
Chanzo cha picha, Twitter
Sasa wanakunywa mkojo kila siku na pia kutumia mkojo wao kusukutua vinywa vyao wakati wa kupiga mswaki asubuhi. Pia huweka matone yake machoni pao.
Mwanamke mwingine, Faith Canter mwenye umri wa miaka 39 kutoka Ureno, hivi karibuni  alisema kwamba anakunywa mkojo wake ili kupunguza maumivu ya kuumwa na mbu.
Alisema, “Nilihisi ajabu kidogo mwanzoni, lakini taratibu nilizoea. Ninakunywa mkojo kila asubuhi. Sasa naumwa na mbu kidogo kuliko zamani. Na hata ikiumwa wakati mwingine, hakuna uvimbe, kuwasha wala  maumivu.”
Kujua maoni mengi mazuri kuhusu 'tiba ya mkojo', ni kawaida kwamba maswali huibuka akilini kuhusu faida zake. .
Kulingana na ripoti katika jarida la Guardian , Waziri Mkuu wa zamani wa India Morarji Desai pia alijaribu 'tiba ya mkojo' kwa muda mrefu.
Mnamo 1978, alishiriki habari hii na mwandishi wa habari wa Amerika Don Badala.
Pia alisema kuwa hii inaweza kuwa suluhisho zuri sana kwa mamilioni ya watu nchini India ambao hawawezi kumudu gharama za hospitali.
Kulingana na wanachama wa Chama cha Tiba ya Mkojo cha China, takriban watu laki moja China Bara hutumia  'tiba ya mkojo'.
Chanzo cha picha, Getty Images
Mwezi Juni mwaka huu, video ya mwanamke akinywa mkojo wa mbwa wake ilisambaa kwenye mitandao ya kijamii.
Katika video hiyo mwanamke huyo  anaonekana akipeleka mbwa wake kwenye bustani. Wakati huohuo, katika tukio moja, anaonekana akichukua mkojo wa mbwa wake kwenye kikombe na kuunywa.
Hata hivyo, madaktari wanasema kwamba kunywa mkojo kwa njia hii sio vizuri kwa afya.
Mkojo ni uchafu wa mwili. Pamoja na maji, una vitu ambavyo havitakikani mwilini.
Dkt. Zubair Ahmad aliiambia BBC, “Watu wengi wanaamini kwamba ikiwa huna matatizo yoyote ya figo, mkojo wako ni safi. Ni sawa maadamu uko ndani ya mwili lakini ukitoka nje unaweza kuambukizwa na bakteria. Kunywa mkojo katika hali kama hiyo kunaweza kusababisha matatizo makubwa ya kiafya.”
Hakuna ushahidi wa kisayansi kwamba kunywa mkojo kuna manufaa.
Anasema, “Kupitia mkojo tunaondoa  uchafu mwilini. Kwa hiyo hakuna msingi wa kisayansi wa kunywa mkojo taka kuwa na manufaa.”
Chanzo cha picha, Getty Images
Kulingana na Dkt. Andrew Thonber, unywaji wa mkojo unamaanisha kuwa unaweka taka ambayo mwili wako umeondoa ndani ya mwili wako. Kufanya hivyo kunaweza kudhuru afya yako.
""Figo husafisha damu na kuondoa uchafu na chumvi,"" aliambia BBC. Mkojo wa mtu mwenye afya njema ni asilimia 95 ya maji, na asilimia tano iliyobaki una  kemikali kama vile  potasiamu na nitrojeni, ambazo mwili unataka kutoa. Hivyo kunywa mkojo kunaweza kusababisha matatizo ya tumbo, na pia kuwa hatari kwa figo.”
Kulingana na yeye, ""Watu wengi wanaamini kuwa kunywa mkojo kunaweza kutoa mwilini  vitamini muhimu haraka, hakuna haja ya kufuata njia hizo hatari."""
Nchi tano za afrika zinakaribia kuutokomeza ugonjwa wa ukimwi - ripoti - bbc news swahili,"Na Swaminathan Natarajan
BBC World Service
Chanzo cha picha, Getty Images
Ripoti mpya ya Umoja wa Mataifa inasema dunia iko mbioni kuUtokomeza ugonjwa wa UKIMWI ifikapo mwaka 2030 mara tu programu muhimu za afya zitakapofadhiliwa kikamilifu.
Asilimia 65 ya watu wanaoishi na VVU wanaishi katika eneo la Kusini mwa Jangwa la Sahara. Hata hivyo eneo hilo limepiga hatua kubwa katika kuutokomeza UKIMWI.
Kwa mujibu wa Shirika la kupambana na ugonjwa wa ukimwi la Umoja wa Mataifa UNAIDS, nchi za  Botswana, Eswatini, Rwanda, Tanzania na Zimbabwe zimefikia lengo la '95-95-95'.
Hii ina maana kwamba asilimia 95 ya watu wanaoishi na virusi vya Ukimwi (VVU) wanajua hali yao ya VVU, na asilimia 95 ya wale wanaojua hali zao wanapokea matibabu ya kurefusha maisha. Asilimia 95 ya watu wanaopokea matibabu hufubaza virusi, hatua ambayo huondoa kabisa nafasi ya kusambaza virusi kwa wengine.
Nchi zingine 16 zinakaribia kufikia lengo hilo, zikiwemo 8 zaidi katika eneo la Kusini mwa Jangwa la Sahara.
“Kukomesha UKIMWI ni fursa kwa viongozi wa siku hizi kuwa mfano mzuri,” alisema Mkurugenzi Mtendaji wa UNAIDS Winnie Banayima.
Alisema, ""Inaokoa mamilioni ya maisha na kulinda afya ya kila mtu. Inaonyesha kile ambacho uongozi unaweza kufanya.""
Lakini UNAIDS imebainisha kuwa nchi za kipato cha chini na cha kati zina upungufu wa bajeti wa dola bilioni 8.5.
“Ukweli na takwimu za ripoti hii hazionyeshi kwamba tuko katika mwelekeo huo, lakini tunaweza kuwepo,” alisema Byanyima.
Lakini changamoto kadhaa zimesalia kutatuliwa. Kila wiki, maambukizi mapya 4,000 ya VVU huongezwa kwa vijana wa kike na wakiume.
Na licha ya maendeleo, asilimia 63 ya maambukizi mapya ya VVU mwaka 2022 yalitokea kwa wanawake na vijana katika nchi za Kusini mwa Jangwa la Sahara.
Chanzo cha picha, Getty Images
Wasichana waliovunja ungo wako hatarini nchini Botswana, kusini mwa Afrika. Inajulikana kama 'ngono kati ya vizazi', ambapo wanaume wakubwa huwafuata wasichana wadogo.
Gaon ni mwanamke mwenye umri wa miaka 32 ambaye alipata VVU akiwa bado msichana wa shule.
“Kuna jamaa wa karibu alikuwa akinisaidia sana. Alikuwa na umri mara mbili yangu, katika miaka ya 30s. Nilimuamini. Alitumia fursa hiyo na kufanya ngono nami.”
Gaon amekuwa akitumia dawa za kurefusha maisha tangu 2012. Mama wa watoto wawili, alisema watoto wake hawana VVU. Sasa anafanya kazi kama mwanaharakati akipiga kampeni.
Kwa mujibu wake, hata sasa jamii haiko tayari kujadili kwa uwazi 'ubakaji' na 'unyonyaji wa kingono'.
""Katika baadhi ya siku, mimi hupata taarifa kutoka kwa wanawake hadi watano, wengi wao wakiwa wakubwa kuliko mimi, ambao wameambukizwa VVU kutoka kwa jamaa. Tunaweza kufanya nini ikiwa wanaume hawasikii,” anahoji
Takwimu zote zinaonyesha kuwa wanaume wanasitasita kutafuta huduma za afya kuliko wanawake walioambukizwa VVU.
Botswana inatumia viongozi wa kidini kujaribu kubadili mitazamo ya wanaume na kuzuia maambukizi ya VVU.
Chanzo cha picha, Pastor Moruakgomo
“Asilimia tisini na tano ya watu wanaoishi na VVU nchini Botswana wanajua hali zao. Wasiojua wengi wao ni wanaume,” alisema Machakaga Mpho Moruakgomo, kiongozi wa dini ya Kikristo na kundi la madhehebu mbalimbali linalokabiliana na tatizo hilo.
""Kwa sababu watu wanaheshimu viongozi wa kidini, tunatumia hiyo kuzungumza na wanaume kuhusu haja ya kupima na, ikiwa hali itathibitishwa, tunawaunganisha na matibabu.""
Alitaja viongozi wa Waislamu, Wahindu na Wabahai pia wanajihusisha na wakazi wa eneo hilo na kusema kwamba wanaenda siku hadi siku wakibeba ujumbe.
Kampeni hiyo inaitwa 'Brothers Arise-Nanogang' ambayo imechochewa na sehemu ya wimbo wa taifa wa nchi hiyo.
Chanzo cha picha, UNAIDS
Mchungaji Moruakgomo wa kanisa hilo anasema, “Kuna ushirikina mwingi kuhusu VVU. Sisi viongozi wa dini pia tulihusika na hilo.”
Alitaja kuwa wamewalaumu walioambukizwa na kusema kwamba wanapaswa kukiri makosa yao na kuomba msamaha.
Ontiretse Lethare, mkuu wa Shirika la Kitaifa la Kukuza UKIMWI na Afya, alisema Botswana iko mbioni kutokomeza VVU ifikapo mwaka 2030. Anasema viongozi wa kidini wanaweza kuwa na jukumu muhimu kwa hilo.
Katika sehemu zingine za ulimwengu, mwelekeo sio mzuri sana. Kulingana na Umoja wa Mataifa, robo ya maambukizo mapya ya VVU yalitokea katika eneo la Asia Pacific mnamo 2022.
Ulaya Mashariki na Asia ya Kati pia zinakabiliwa na maambukizo mapya kila wakati. Hali kama hiyo imeibuka katika Mashariki ya Kati na Afrika Kaskazini.
Umoja wa Mataifa umetaja ukosefu wa huduma za kudhibiti VVU kwa watu waliotengwa na sheria ambazo zinahalalisha jamii ya mapenzi ya jinsia moja, LGBTQ+.
Lakini matibabu yanayoitwa PrEP yanatoa matumaini. Aambodia ya Asia Mashariki inatoa dawa hiyo bure kwa wafanyabiashara ya ngono walio hatarini na jamii ya wapenzi wa jinsia moja na waliobadili jinsia.
Kidonge cha kila siku hutumiwa kutibu VVU. Watu wasio na VVU wanaweza pia kuchukua kama dawa ya kuzuia."
Kwanini wagonjwa wa dengu wanapaswa kuongezewa damu? - bbc news swahili,"Chanzo cha picha, Getty Images
Idadi ya machapisho ya kuomba damu kwa wagonjwa wa dengue kwenye mitandao ya kijamii inaonesha jinsi hali imekuwa ngumu. Uhitaji wa damu huongezeka kutokana na kupungua kwa viwango vya seli ya damu katika mwili wa mtu aliyeambukizwa na ugonjwa huu wa mbu.
Seli hizo husaidia kuganda kwa damu na kuacha kutokwa na damu. Kiwango cha seli hizo kwa mwili wa binadamu ni kati ya 150,000 hadi 450,000.
Ikiwa hesabu ya seli iko chini ya kiwango hiki, damu haiwezi kuganda. Matokeo yake, kuna hatari ya kutokwa na damu.
Sio tu dengue, lakini magonjwa mengine yanaweza kupunguza idadi ya seli katika damu yenye maambuki.
Mtaalamu wa tiba wa Chuo cha afya cha Chittagong, Dkt. Aniruddha Ghosh anasema, ikiwa hesabu ya seli za damu itashuka chini ya 20,000, damu inaweza kutoka bila jeraha lolote. Wakati kama huo kuna hatari kubwa ya kutokwa na damu kutoka kwa sehemu yoyote ya mwili.
Mtaalamu wa dawa, Profesa ABM Abdullah alisema kuwa si lazima kuongeza damu ikiwa seli zimepunguzwa.
""Kwa sababu kwa wagonjwa wa dengue, upungufu wa chembe za damu sio tatizo pekee, bali upunguzaji wa plazima ya mwili, upunguzaji wa shinikizo la damu pia inaweza kufanya hali kuwa ngumu.
Katika hali hiyo, ikiwa mgonjwa atatibiwa kulingana na dalili, inawezekana kumponya mgonjwa. Katika kesi hii, inaweza kuwa sio lazima kuongezewa damu, ""alisema.
Anasema, “wagonjwa wengi wa dengi hawahitaji damu. Idadi ya seli katika damu hupungua kwa muda mfupi sana - labda siku mbili au tatu. Kisha seli huanza kuongezeka. Kwa hiyo hatupendekezi kutiwa damu mishipani.”
""Pia tuna wagonjwa ambao wameshuka seli 10,000, lakini hiyo haitoshi. Mgonjwa amepata nafuu. Ikiwa damu ya mgonjwa iko juu, plazma iko chini, shinikizo la damu liko chini, basi hapo anaweza kuongezewa damu,"" alisema Profesa ABM Abdullah.
Mara nyingi kitengo kimoja cha seli ya damu huhitaji damu kutoka kwa wafadhili wanne. Uwekaji damu mishipani ni utaratibu wa gharama na mgumu. Sio hospitali zote nchini Bangladesh zilizo na mashine za kufanya hivyo.
Kwa sababu hii, ikiwa kuna mgonjwa wa dengue ndani ya nyumba, ni muhimu kujua mapema ikiwa hospitali iliyo karibu ina mfumo wa kuongeza damu.
Kulingana na Shirika la Afya Duniani, homa ya dengue  ina sifa kadhaa. Kwanza kabisa, seli za damu zitakuwa chini ya laki moja, protini ya kusukuma damu hupungua, kutakuwa na matatizo ya kuondoka kwa plazma kutoka kwa mishipa ya damu.
Chanzo cha picha, Getty Images
Katika homa ya dengue mashimo madogo katika kuta za mishipa ya damu ya mgonjwa huongezeka. Katika hili, sehemu ya maji ya damu au plazma hutoka nje kupitia ukuta wa mishipa ya damu.
Kutokana na baadhi ya sababu nyingine ikiwa ni pamoja na kupungua kwa seli, mgonjwa ana hatari ya kutokwa na damu katika ubongo, figo, moyo. Mshtuko wa moyo unaweza hata kusababisha kifo. Katika suala hili, alishauri kuchukua hatua za haraka.
Alisema, “iwapo tunaona damu inatoka na chembe za damu zimeshuka chini ya 20,000, basi tunashauri kuongeza damu kulingana na hali ya mgonjwa. Hata hivyo, tatizo kuu kwa wagonjwa wa dengue sio kupungua kwa seli. Eneo la wasiwasi hapa ni kushuka kwa shinikizo la damu la mgonjwa. Kwa sababu wakati shinikizo linapungua, mwili hukosa oksijeni. Hii huongeza hatari ya maambukizo ya viungo mbalimbali vya mwili.""
Mbali na matatizo haya, ikiwa shinikizo la damu la mgonjwa hupungua sana, kiwango cha mapigo ya moyo huongezeka. Baadhi ya dalili ambazo madaktari wanaweza kupendekeza kupima damu:
* Dalili za kupungua kwa seli za damu.
*Kutokwa na damu chini ya ngozi.
*Upele mwekundu au mweusi huonekana kwenye mwili.
*Kutokwa na damu nyingi wakati wa hedhi.
*Kutokwa na damu kutoka kwa mdomo, ufizi au pua.
*Kutokwa na damu katika mkojo au kinyesi.
*Kutokwa na damu kwa muda mrefu katika majeraha.
*Uchovu kupita kiasi na upungufu wa maji mwilini.
Chanzo cha picha, Getty Images
Madaktari wamewashauri wagonjwa wanaougua homa ya dengue kula chakula maalumu. Hata hivyo, kuna baadhi ya vyakula vinavyoweza kutumika kurejesha seli za damu zilizopunguzwa katika damu. Vyakula vitano ni:
1. Vitamin A kwenye maboga matamu tamu na mbegu zake husaidia kutengeneza seli kwenye damu. Kwa hivyo, ikiwa seli katika damu ya mgonjwa wa dengue hupunguzwa, wanaweza kula maboga tamu.
2. Kiasi kikubwa cha vitamini C katika maji ya limao huongeza kiasi cha seli katika damu. Pia huongeza kinga ya mwili. Kwa hivyo wagonjwa wa dengu wanapaswa kutumia maji mengi ya limao.
3. Matunda ya amalaki pia ina vitamini C nyingi. Amalaki huongeza kinga na kuzuia uharibifu wa chembe.
4. Mshubiri pia ni muhimu sana katika kusafisha maambukizi yoyote ya damu. Matumizi ya mara kwa mara ya juisi yake huongeza seli za damu.
5. Komamanga ina utajiri wa madini ya chuma. Ambayo hufanya kazi vizuri sana kuongeza seli  kwenye damu na kuondoa udhaifu wa mwili. Kwa hivyo mpe mgonjwa juisi ya makomamanga ya kawaida.
Utafiti wa Taasisi ya Sayansi na Teknolojia ya Asia, taasisi ya utafiti nchini Malaysia, umebaini kuwa juisi ya majani ya papai na juisi ya papai husaidia kuongeza idadi ya chembe za damu kwenye damu ya wagonjwa wa homa ya dengu.
Wataalam wanapendekeza kula mboga za kijani, matunda yenye vitamini C au juisi safi ya matunda, pamoja na vyakula vyenye vitamini B, protini, vitamini K, E.
Katika kesi hii, inashauriwa kujiepusha na chakula kilichowekwa kwenye vifurushi na vyakula vya vilivyokolezwa viungo."
Tanzania miongoni mwa nchi 5 kutokomeza ukimwi ifikapo 2030 - bbc news swahili,"Dunia iko mbioni kutokomeza Ukimwi ifikapo mwaka 2030 mara tu programu muhimu za afya zitakapofadhiliwa kikamilifu, ripoti mpya ya Umoja wa Mataifa inasema.
Eneo la Kusini mwa Jangwa la Sahara, ambako asilimia 65 ya watu wote wenye VVU wanaishi pia linapiga hatua kubwa katika kutokomeza ugonjwa huo.
Botswana, Eswatini, Rwanda, Tanzania na Zimbabwe tayari zimefikia lengo la '95-95-95', kwa mujibu wa UNAIDS.
Hii ina maana 95% ya watu wanaoishi na VVU wanajua hali zao za VVU, 95% ya watu wanaojua hali zao wanapata matibabu ya kurefusha maisha, na 95% ya watu wanaopata matibabu wamevifubaza virusi hivyo, na hivyo haiwezekani. kusambaza.
Mataifa mengine 16, nane kati yao katika Afrika, Kusini mwa Jangwa la Sahara pia yanakaribia kufikia lengo hili.
""Mwisho wa Ukimwi ni fursa ya urithi wenye nguvu ya kipekee kwa viongozi wa leo,"" Winnie Byanyima, Mkurugenzi Mtendaji wa UNAIDS, katika taarifa yake.
""Wanaweza kuokoa mamilioni ya maisha na kulinda afya ya kila mtu. Wanaweza kuonesha kile ambacho uongozi unaweza kufanya.""
Lakini UNAIDS inakabiliwa na upungufu wa dola bilioni 8.5 katika bajeti yake kwa nchi za kipato cha chini na cha kati ifikapo mwaka 2025.
Inasema maendeleo yanaweza kuharibiwa kwa urahisi ambapo mtu mmoja alikufa kila dakika kutokana na Ukimwi mwaka 2022.
""Ukweli na takwimu zilizoshirikiwa katika ripoti hii hazioneshi kuwa kama ulimwengu tayari tuko njiani, zinaonesha kuwa tunaweza kuwa,"" alisema Bi Byanyima. ""Njia iko wazi.""
Lakini bado kuna vikwazo vya kushinda. Kila wiki, wasichana na wanawake 4,000 wanaambukizwa VVU.
Na katika Afrika, Kusini mwa Jangwa la Sahara, licha ya maendeleo, Umoja wa Mataifa unasema wanawake na wasichana wa rika zote walichangia asilimia 63 ya maambukizi mapya ya VVU mwaka 2022.
Jaribio la chanjo ya VVU linaendelea nchini Uganda, Tanzania na Afrika Kusini ambalo linachanganya chanjo za majaribio za VVU na pre-exposure prophylaxis (PrEP) kwa wakati mmoja, jambo ambalo halijawahi kufanywa hapo awali.
Nchini Botswana kusini mwa Afrika, wasichana wanasalia katika hatari ambapo wanaume wazee huwawinda, inayojulikana kama 'ngono kati ya vizazi'.
Gaone ni mwanamke mwenye umri wa miaka 32 ambaye aliambukizwa VVU akiwa msichana wa shule.
“Mmoja wa ndugu zangu wa karibu sana alikuwa akinisaidia sana, alikuwa na umri wa miaka thelathini, mara mbili ya umri wangu, nilimwamini, alinitumia vibaya na kufanya mapenzi na mimi,” anasema.
Gaone amekuwa akitumia dawa za kurefusha maisha tangu 2012 na ni mama wa watoto wawili. Watoto wake wawili hawana VVU na sasa anafanya kazi kama mwanakampeni.
Anasema jamii haiko tayari kuzungumza waziwazi kuhusu 'ubakaji' na 'unyonyaji wa kingono'.
""Katika baadhi ya siku, ninapokea jumbe kutoka kwa wanawake wengi kama watano waliopata VVU kutoka kwa wazee, wengi wao wakiwa jamaa zao. Ikiwa wanaume hawatasikiliza, tunaweza kufanya nini?"" anauliza.
Takwimu zote zinaonesha wanaume walioambukizwa VVU wanasitasita zaidi kuliko wanawake kutafuta msaada wa matibabu.
Botswana sasa inahusisha viongozi wa imani kujaribu kubadilisha mitazamo ya wanaume na kuzuia maambukizi ya VVU.
""Nchini Botswana, asilimia 95 ya watu wenye VVU wanajua hali zao. Wengi wao ambao hawajui hali zao ni wanaume,"" anasema Mchungaji Mmachakga Mpho Moruakgomo, kiongozi wa Kikristo ambaye ni sehemu ya kundi la madhehebu mbalimbali linaloshughulikia suala hilo. .
""Kwa kuwa watu wanaheshimu viongozi wa imani, tunaitumia kuzungumza na wanaume kuhusu haja ya kupima na kujiandikisha kupata matibabu mara tu hali zao zitakapothibitishwa.""
Kasisi Moruakgomo anasema viongozi wa Kiislamu, Hindu na Bahai pamoja na waganga wa kienyeji wanahusika na wengine hata kwenda nyumba kwa nyumba kueneza ujumbe huo.
Kampeni hiyo inaitwa 'Ndugu Amkeni - Nanogang', iliyochochewa na maneno kutoka kwa wimbo wa taifa wa nchi hiyo.
""Kuna unyanyapaa mwingi kuhusu VVU. Sisi viongozi wa imani tuliwajibika kwa hilo,"" mchungaji wa Kanisa la African Methodist Episcopal Church anakiri waziwazi.
""Tulihukumu sana na kuwalaumu wale walioambukizwa. Ngono na ujinsia ni msingi kwa maisha yetu. Tunahitaji kuomba msamaha na kukiri kwamba tulikosea.""
Ontiretse Letlhare, mkuu wa Shirika la Kitaifa la masuala ya Ukimwi na Afya (NAPHA). anasema Botswana iko njiani kuumaliza Ukimwi ifikapo mwaka 2030 na ina matumaini viongozi wa kidini wanaweza kutoa msukumo huo muhimu.
""Suala muhimu ni kuongeza juhudi za kuondoa unyanyapaa wa VVU na kuepuka hali ambapo watu wanaoishi na VVU wanaweza kuogopa kutafuta huduma za VVU kutoka kwenye vituo vya afya.""
Mwenendo huo sio chanya katika ulimwengu wote ambapo Umoja wa Mataifa unasema karibu robo moja ya maambukizi mapya ya VVU yalikuwa Asia na Pasifiki mnamo 2022.
Ongezeko kubwa la maambukizi mapya linaendelea katika Ulaya mashariki na Asia ya kati (kupanda kwa 49% tangu 2010) na Mashariki ya Kati na Afrika Kaskazini (ongezeko la 61% tangu 2010).
Inasema mwelekeo huu unatokana na ukosefu wa huduma za kuzuia VVU kwa watu waliotengwa na sheria ambazo zinafanya jumuiya ya LGBTQ+ kuwa ya jinai.
Lakini matibabu yanayojulikana kama pre-exposure prophylaxis au PrEP yanatoa matumaini.
Kambodia katika Asia Mashariki inatoa vidonge hivi bila malipo kwa watu walio katika mazingira magumu ikiwa ni pamoja na wafanyabiashara ya ngono, mashoga na jumuiya ya watu waliobadili jinsia.
Mwenendo huo sio chanya katika ulimwengu wote ambapo Umoja wa Mataifa unasema karibu robo moja ya maambukizo mapya ya VVU yalikuwa Asia na Pasifiki mnamo 2022.
Ongezeko kubwa la maambukizi mapya linaendelea katika Ulaya mashariki na Asia ya kati (kupanda kwa 49% tangu 2010) na Mashariki ya Kati na Afrika Kaskazini (ongezeko la 61% tangu 2010).
Inasema mwelekeo huu unatokana na ukosefu wa huduma za kuzuia VVU kwa watu waliotengwa na sheria ambazo zinafanya jumuiya ya LGBTQ+ kuwa ya jinai.
Lakini matibabu yanayojulikana kama pre-exposure prophylaxis au PrEP yanatoa matumaini.
Kambodia katika Asia Mashariki inatoa vidonge hivi bila malipo kwa watu walio katika mazingira magumu ikiwa ni pamoja na wafanyabiashara ya ngono, mashoga na jumuiya ya watu waliobadili jinsia.
Tembe ya kila siku ina dawa zinazotumika kutibu VVU na ni ya kuzuia pale ambapo mtu hana VVU kwa kuanzia.
""Ninatumia vidonge mara kwa mara kwa miezi mitatu. Siku chache za kwanza, niliumwa na kichwa lakini hakukuwa na madhara mengine. Ninakunywa kidonge kwa siku,"" anasema Kuy Pov, mwanamke aliyebadili jinsia mwenye umri wa miaka 32 ambaye anamiliki. saluni katika mji mkuu Phnom Penh.
""Ninatumia PrEP, kwa sababu nina wapenzi wengi wa ngono. Najua niko hatarini,"" akiongeza kuwa huwa anawauliza wapenzi wake kuvaa kondomu lakini wakati mwingine wanakataa.
Cambodia ina wastani wa watu 76,000 wanaoishi na VVU. Asilimia themanini na sita ya watu hawa, zaidi ya wanne kati ya watu watano, wanajua hali zao. Na kati ya hao, karibu 99% wanaweza kupata matibabu.
Maambukizi mapya yamepungua kwa 91% ikilinganishwa na 1996. Lakini takribani watu wanne wanaambukizwa kila siku ambayo inabakia kuwa wasiwasi mkubwa.
""Hapo awali matumizi ya kondomu yalikuzwa, lakini kulikuwa na wengi ambao hawakutumia.
PrEP ni njia bunifu ya kusaidia jamii katika kuzuia maambukizi ya VVU,"" anasema Danou Chy, ambaye anafanya kazi katika shirika lisilo la kiserikali la Men's Health. Cambodia, katika mji mkuu.
Vidonge vya PrEP vinatoa matokeo ya kutia moyo, anasema, na kuna mipango ya kuanzisha toleo la sindano.
Matibabu mapya yamempa Kuy udhibiti wa sehemu muhimu ya maisha yake.
Hivi karibuni alipima VVU na alifurahi kujua hana."
Ongezeko la ugonjwa wa kaswende ya kuzaliwa nayo lilivyo changamoto - bbc news swahili,"Chanzo cha picha, iStock
Kaswende ni mojawapo ya magonjwa ya kale zaidi yanayojulikana ya zinaa.
Kuna kipindi ilifikiriwa kuwa umepungua, lakini sasa unarudi kwa kasi ya kutisha.
Ugonjwa kaswende umeitwa majina mengi tangu rekodi yake ya kwanza katika miaka ya 1490, lakini moja wapo ambalo limeendelea kusikika ni: ""mwigaji mkuu"".
Kaswende ni ugonjwa hodari wa kuiga maambukizi mengine na dalili za awali ni rahisi kukosa kujulikana.
Ikiwa hautatibiwa, matokeo yanaweza kuwa mabaya.
Tushar, afisa wa mradi, 33, huko Amsterdam, amekuwa na kaswende mara mbili.
Anakumbuka kwanza alipopokea habari hizo kupitia WhatsApp kutoka kwa mpenzi wake aliyekuwa wanashiriki naye ngono wakati huo.
""Walikuwa wamekasirika sana,"" anasema. ""Walinilaumu jambo ambalo halikuwa kweli hasa ukizingatia kipindi ambapo maambukizi ya kwanza yalibainika na muda ambao vipimo vilifanywa kubaini ugonjwa huo.  Nilihisi vibaya kushtumiwa na ilichukua muda kuondoka akilini mwangu.""
Tushar alipimwa na kutibiwa wiki hiyo.
""Watu wanafikiria visivyo kuwa kaswende ni ugonjwa ambao hauwezi kutibika. Watu hawaelewi maana ya kuwa na kingamwili za kaswende na kutokuwa na maambukizi.""
Mnamo Aprili, Marekani ilitoa data yake ya hivi punde kuhusu magonjwa ya zinaa (STI).
Maambukizi ya ugonjwa wa kaswende yameongezeko pakubwa, huku yakiongezeka kwa 32% kati ya 2020 na 2021 kufikia idadi kubwa zaidi ya maambukizi yaliyoripotiwa katika kipindi cha miaka 70.
Ugonjwa huo pia hauonyeshi dalili za kupungua, Vituo vya Kudhibiti na Kuzuia Magonjwa (CDC) vimeonya.
Na imeashiria mwelekeo mpya ""wa kutisha"" unaoendesha ongezeko hili la ghafla.
Kaswende ya kuzaliwa nayo - ambapo mama hupitisha maambukizo kwa mtoto wake wakati wa ujauzito, mara nyingi baada ya kuambukizwa na mwenzi wake - imeongezeka sana.
Ugonjwa huo unaweza kusababisha mtoto kufa akiwa bado tumboni, vifo vya watoto wachanga na matatizo ya afya kwa kipindi kirefu cha maisha.
Hali hiyo imewaacha wataalam wengi wa afya wakihangaika kutafuta ufumbuzi.
""Miaka kumi na tano au 20 iliyopita tulifikiri kwamba tulikuwa karibu kumaliza kabisa ugonjwa wa kaswende,"" anasema Leandro Mena, mkurugenzi wa kitengo cha kuzuia magonjwa ya zinaa kutoka CDC.
""Bila shaka tunachokiona ni kuongezeka kwa viwango vya ugonjwa wa kaswende, ambavyo hatujavishuhudia katika kipindi cha miaka 20 hivi.""
Chanzo cha picha, Getty Images
Na si kitu kinachotokea tu nchini Marekani.
Kulikuwa na visa vipya milioni 7.1 vya kaswende ulimwenguni mnamo 2020 kulingana na data ya Shirika la Afya Ulimwenguni.
Mnamo mwaka 2022, Uingereza ilishuhudia maambukizi ya kaswende yakifikia kiwango cha juu zaidi tangu 1948.
Kuongezeka kwa maambukizi ni jambo ambalo wahudumu wa afya ya ngono wamezoea kulishuhudia.
""Nilipoanza uuguzi wa afya ya ngono mnamo mwaka 2005, ilikuwa nadra sana kupata mtu na ugonjwa wa kaswende, hata katika kliniki ya katikati mwa jiji,"" anasema Jodie Crossman, mwenyekiti wa taasisi ya STI nchini Uingereza, ambapo viwango vya kaswende viliongezeka kwa 8.4% kati ya 2020 na 2021. ""Sasa kliniki nyingi za mjini zina angalau wagonjwa wawili au watatu kwa siku wanaopata matibabu.""
Maambukizi husababishwa na bakteria aitwaye Treponema pallidum na dalili zimegawanywa katika hatua nne.
Dalili za awali kabisa ni pamoja na kidonda kisicho na uchungu kwenye eneo la ugonjwa au upele.
Dozi inayodungwa ndani ya misuli ya penicillin inachukuliwa kuwa njia bora zaidi ya kutibu maambukizi.
Hata hivyo, isipotibiwa, kaswende inaweza kusababisha magonjwa ya muda mrefu ya neva na mishipa ya damu.
Anayetazama janga hilo likitokea Marekani kutoka mpakani mwa Canada ni Isaac Bogoch, daktari wa magonjwa ya kuambukiza na mtafiti katika Chuo Kikuu cha Toronto.
""Huu ndio mtindo ambao unaonekana katika nchi nyingi ulimwenguni,"" anasema.
""Inatia wasiwasi sana kwa sababu kwa ujumla, kaswende ni rahisi sana kutibika, na matibabu yanapatikana kwa wingi. Kwa hivyo, mengi ya haya yanaakisi matatizo kwa mfumo wa huduma ya afya ya umma.""
Canada ilishuhudia maambukizi ya ongezeko la 389%  ya ugonjwa wa kaswende, ikiwa ongezeko la juu zaidi kuliko magonjwa mengine ya zinaa, kati ya 2011 na 2019.
Katika miongo ya hivi karibuni, maambukizi mengi ya kaswende ni kati ya watu wanaoshiriki mapenzi ya jinsia moja, watu wa jinsia mbili na wanaume wengine wanaofanya ngono na wanaume wenzao.
Baadhi ya sehemu za dunia, hata hivyo, zinashuhudia kupungua kwa maambukizi ya kaswende miongoni mwa wanaume.
Kwa mfano, viwango vya maambukizi ya kaswende nchini Canada vilipungua miongoni mwa wanaume.
Lakini wakati huo huo kumekuwa na ongezeko la viwango vya maambukizi ya ugonjwa huo miongoni mwa wanawake sio tu nchini Canada bali kimataifa, jambo ambalo limesababisha viwango vya juu vya kaswende ya kuzaliwa katika sehemu nyingi za dunia.
Kote katika bara la Amerika kwa ujumla kulikuwa na maambukizi 30,000 ya ugonjwa wa kaswende kutoka kwa mama kwenda kwa mtoto mnamo 2021, takwimu ambayo maafisa wa afya wanaelezea kuwa ""kiwango cha juu kisichokubalika"".
Maambukizi ya kaswende wakati wa ujauzito kwa mtoto aliye tumboni yanaweza kusababisha madhara makubwa ikiwa ni pamoja na kuharibika kwa mimba, kujifungua mtoto ambaye tayari ameshafariki, mtoto kuzaliwa kabla ya wakati, kuwa na uzito mdogo na kifo cha mtoto muda mfupi baada ya kuzaliwa.
Nchini Marekani, viwango vya kaswende ya kuzaliwa vinaongezeka. Vilikuwa mara 3.5 zaidi mwaka wa 2020 ikilinganishwa na 2016 na imeongezeka tena mwaka 2021, na kusababisha vifo vya watoto kabla na baada ya kuzaliwa 220.
Na takwimu za kitaifa zinaonekana kuficha ongezeko kubwa la ugonjwa huu katika baadhi ya maeneo ya nchi - madaktari huko Mississippi wameripoti visa vya watoto kuzaliwa na ugonjwa wa kaswende kuongezeka kwa 900% katika kipindi cha miaka mitano iliyopita.
Idadi kubwa zaidi inaonekana kati ya wanawake wa Marekani Weusi na Wahispania.
""Hiyo inaonyesha ukosefu wa usawa na ubaguzi wa rangi ambao bado tunao katika vituo vya afya vya umma na miundombinu ya matibabu,"" anasema Maria Sundaram, mwanasayansi mtafiti katika Taasisi ya Utafiti ya Kliniki ya Marshfield huko Wisconsin.
Kundi lililo hatarini zaidi la wanawake, kama vile wale ambao wamepoteza makazi yao au wanapambana na matumizi ya dawa za kulevya, pia wameathiriwa zaidi na ugonjwa huo.
Na kiwango kikubwa cha ukosefu huu wa usawa kulizidishwa na janga la Covid-19 kote ulimwenguni.
""Makubaliano katika jumuiya ya afya ya umma ni kwamba kuongezeka kwa magonjwa ya zinaa ikiwa ni pamoja na kaswende kunawezekana kuhusiana na kukatizwa kwa rasilimali za kuzuia magonjwa ya zinaa wakati wa janga hili,"" anasema Sundaram.
Chanzo cha picha, Getty Images
Miongoni mwa sababu zinazoweza kusababisha tatizo hili ni pamoja na upatikanaji wa maeneo ya kupima magonjwa ya zinaa, unyanyapaa unaoendelea kuhusu kaswende na vizuizi vinavyowezekana vya lugha.
Utafiti mmoja nchini Brazil uligundua uhusiano kati ya wanawake weusi ambao walikuwa na viwango vya chini vya masomo na viwango vya juu vya kaswende ya kuzaliwa.
Katika maambukizi mengi wanawake wanatatizika kupata huduma ya kabla ya kuzaa inayofaa ambayo inaweza kutoa uchunguzi wa kaswende.
Utafiti mwingine katika Kaunti ya Kern, California - ambayo mwaka wa 2018 ilijumuisha 17% ya visa vya kaswende vya kuzaliwa licha ya kuwakilisha 2.3% tu ya wakazi wa jimbo hilo - ulibainisha jukumu la hali ya uhamiaji, hali ya bima ya matibabu na unyanyasaji wa kijinsia au unyanyasaji wa nyumbani kwa wanawake wajawazito wanaotafuta huduma wakati wa ujaouzito.
Nusu ya wanawake wajawazito au baada ya kuzaa waliohojiwa walitambuliwa kuwa wa asili ya Kilatino au Kihispania.
Lakini ingawa matatizo ya kupanda kwa gharama ya maisha na janga la corona kumeathiri rasilimali za afya ya umma, pia kumekuwa na mabadiliko katika tabia na mitazamo ya wanadamu dhidi ya magonjwa ya zinaa.
Mabadiliko katika tabia ya ngono ni eneo ambalo watafiti nchini Japani wamekuwa wakitafiti kwa kuangalia uhusiano kati ya programu za uchumba na visa vya kaswende.
Walihitimisha kuwa matumizi ya programu za kuchumbiana ""yalihusishwa kwa kiasi kikubwa na matukio ya kaswende,"" wakiunganisha matumizi ya programu na matukio makubwa ya ngono ya kawaida bila kinga.
Picha:
Hili ni jambo ambalo Sasaki Chiwawa, ambaye anaandika kuhusu utamaduni wa vijana wa Kijapani na biashara ya ngono, pia alibaini katika mazungumzo yake na wafanyabiashara ya ngono.
Chiwawa anasema wafanyabiashara ya ngono zaidi na zaidi hawatumii kondomu na hakuna wajibu kwa wateja kupima magonjwa ya zinaa.
Iwapo wafanyabiashara ya ngono watapata maambukizi, huwa wanasema ni ""bahati mbaya,"" anasema Chiwawa.
""Wengi wao hutanguliza kutafuta pesa kuliko hatari iliyopo.""
Kwa maafisa wengi wa afya, njia ya kukabiliana na kaswende iko wazi - tayari tuna dawa za kukabiliana nayo kwani penicillin bado inasalia kuwa tiba bora licha ya kuongezeka kwa matukio ya ukinzani wa viuavijasumu.
Upimaji na uhamasishaji zaidi ili kukabiliana na unyanyapaa unaohusishwa na ugonjwa huo pamoja na uhamasishaji mkubwa wa umma kuhimiza tabia salama ya ngono zote zina jukumu kubwa zaidi la kutekeleza."
Sababu 7 kwa nini ule ndizi leo  - bbc news swahili,"Chanzo cha picha, Getty Images
Ndizi ni mojawapo ya tunda linalopendwa zaidi duniani, likiwa limesheheni vitamini na madini.
Ziko faida kadhaa za kiafya za ndizi  ambazo ni muhimu kwa mlaji kula tunda hili. Faida hizi ni pamoja na:
1: Inasawazisha maji ya mwili ""homoni"": ndizi ina kiasi kikubwa cha potasiamu na vitamini B6 vitu vinavyokuza uzalishaji wa kiasi cha maji kinachohitajika.
Kulingana na wataalamu wa masuala ya lishe, ndizi zina madini ya potassium kwa wingi, ambayo mwili wa binadamu unahitaji, kwa mujibu wa Catherine Collins, kutoka hospitali ya St George mjini London.
Chanzo cha picha, Getty Images
Ndizi zina aina 3 za sukari asilia ambazo ni fructose, glucose na sucrose ambazo huusaidia mwili kupata nishati ya kutosha na kutengeneza nguvu.
Ndizi huimarisha mifupa. Ndizi hurahisisha ufyonzaji wa kalsiamu, ambayo ni nzuri kwa mifupa. Kwa hivyo hufanya mifupa kuwa na afya na nguvu.
Ndizi zina, potasiamu pia na madini mbalimbali kama vitamini B6, C, magnesiamu, shaba, protini na mafuta.
Ndizi ambazo hazijaiva huwa na vitu vinavyojulikana kama ""Pectin"" na ""resistenat starch"" ambavyo vyote vinapunguza sukari kwenye damu, hivyo kula ndizi kabla au baada ya kula kunapendekezwa, lakini watu wenye kisukari wanapaswa kuepuka ndizi ambazo zimeiva sana.
Chanzo cha picha, Getty Images
Ndizi zinnaboresha mmenge'nyo wa chakula na zina ""Fiber"" za kutosha, ambazo huzuia mtu kuvimbiwa na ni nzuri kwa mmeng'engo.
Ndizi zina viambata vikali vya kuondoa sumu mwilini, kama vile ""Dopamine"" na ""Catechins"", na ni nzuri kwa afya ya ubongo na ini.
Chanzo cha picha, Getty Images
Ukila ndizi zinakufanya ujisikie kushiba haraka, zinajaza tumbo haraka, hivyo kwa watu wanene ambao hawawezi kudhibiti hamu yao ya kula wanashauriwa kula ndizi mbichi.
Madini ya potasiamu ni muhimu kwa utendaji mzuri wa figo na kudhibiti shinikizo la damu.
Ndizi zinaweza kuwa na manufaa hasa kwa kuweka figo zako zikiwa na afya.
Utafiti wa mwaka 2019 uliohusisha zaidi ya watu 5,000 wenye ugonjwa wa figo wa hatua ya awali uligundua kuwa ndizi zina manufaa kwa figo kutokana na maudhui yake ya potasiamu.
Hata hivyo, baadhi ya watu wenye magonjwa ya figo ya kiwango cha juu wanashauriwa tofauti kutokana na ulaji wa ndizi."
Saratani: utafiti wabaini kitu cha kushangaza kuhusu bakteria wanaoishi ndani ya uvimbe - bbc news swahili,"Chanzo cha picha, Getty Images
Miili yetu ni makazi ya aina tofauti ya vijidudu.
Utumbo, mdomo, pua na ngozi ni nyumbani kwa jumuiya mbalimbali za vijidudu ambavyo vinaweza kuwa vyema au vibaya kwa afya zetu.
Hata hivyo, katika miaka ya hivi karibuni wanasayansi wamepata  mahali pa kushangaza zaidi wanapoishi: kwenye uvimbe.
Ni jambo la kawaida kufikiria uvimbe kama wingi wa seli za mgonjwa ambazo hazifanyi kazi vizuri na hukua bila kudhibitiwa. Kwa hakika, muungano wa  aina tofauti za seli, ambazo zinaashiria kwa kiasi kikubwa ugumu wa kuzishambulia bila kuharibu tishu zenye afya.
Lakini uvimbw pia huhifadhi mkusanyiko wa seli kutoka kwa aina nyingine za viumbe hai: bakteria na fungi. Baadhi hustawi katika mazingira yanayozunguka uvimbe, huku wengine wakiishi ndani ya seli za saratani zenyewe.
Lakini, hadi hivi karibuni haikubainika wazi vijidudu huwa na jukumu gani ndani ya uvimbe.
Sasa wanasayansi wanaanza kubaini ikiwa vijidudu hivi vinahusika katika ukuzaji wa seli za saratani au ni vijidudu tu vilivyonaswa kwenye uvimbe.
Majibu yanaweza kutoa mbinu mpya za kutibu na kuzuia saratani.
Katika utafiti wa 2017, Ravid Straussman, mwanabiolojia wa saratani katika Taasisi ya Sayansi ya Weizmann huko Rehovot, Israel, na timu yake walionyesha kuwa baadhi ya bakteria wanaoishi ndani ya saratani ya kongosho wanaweza kulinda uvimbe kwa kuzima dawa ya kawaida ya chemotherapy.
Waligundua kwamba aina fulani ya bakteria, inayojulikana kama Gammaproteobacteria, inaweza kuvunja gemcitabine, dawa inayotumiwa kutibu aina mbalimbali za saratani, ikiwa ni pamoja na zile zinazopatikana kwenye kibofu cha mkojo, matiti na kongosho. Hii husaidia uvimbe kuwa sugu kwa dawa.
Wakati watafiti waliingiza bakteria kwenye panya wenye saratani ya utumbo, uvimbe pia ukawa sugu kwa dawa hiyo. Lakini watafiti walipowapa panya dawa ya antibiotiki pamoja na dawa ya chemotherapy, uusugu huo ulitoweka.
Chanzo cha picha, Alamy
Utafiti huo unatoa kidokezo cha kuvutia kwa kile kinachoendelea ndani ya uvimbe.
Straussman na timu yake sasa wanatarajia kuendeleza utafiti huo kwa kufanya majaribio ya kimatibabu yanayohusisha wagonjwa wa saratani ya kongosho ambao matibabu yao ya kwanza hayakufaulu.
Watawapa wagonjwa kiuavijasumu kinachofanya kazi dhidi ya Gammaproteobacteria, pamoja na gemcitabine, ili kuona kama dawa hiyo inaboresha matokeo yao.
Bakteria pia inweza kuchukua nafasi nyingine katika saratani badala ya kulinda uvimbe dhidi ya dawa ya matibabu .
Mnamo 2020, kundi la Straussman lilichambua zaidi ya vivimbe 1,500 za binadamu katika aina saba tofauti za saratani: matiti, mapafu, ovari, kongosho, melanoma, mfupa na ubongo.
Waligundua kwamba aina zote za uvimbe zilivamiwa na bakteria, ambao waliishi ndani ya seli za saratani na baadhi ya seli za kinga.
Aina tofauti za uvimbe zilikuwa na jamii tofauti za bakteria.
""Kila bakteria hizi imezoea mazingira ya kipekee ambayo inaishi ndani,"" anasema Straussman.
""Katika saratani ya mapafu, tulionyesha jinsi watu wanaovuta sigara wana bakteria nyingi ambazo zinaweza kuvunja nikotini, ambayo ni metabolite inayohusiana na moshi.
Katika uvimbe wa mifupa, tunaona bakteria ambao hubadilisha hydroxyproline, ambayo ni metabolite iliyoboreshwa katika uvimbe wa mfupa.""
Hata hivyo bado haijabainika ikiwa bakteria humsaidia mgonjwa kudhibiti seli za saratani.
Bakteria zinazopatikana katika aina fulani za saratani ya matiti, kwa mfano, zinaweza kuondoa sumu ya arsenate, aina ya uvimbe inayojulikana kuongeza hatari ya saratani ya matiti.
Kuna ushahidi wamba, katika hali zingine, bakteria wanaoishi kwenye uvimbe wanaweza kufanya saratani kuwa mbaya zaidi.
""Kuna tafiti zaidi zinazoonyesha jinsi bakteria zinaweza kuwa sehemu ya saratani,"" anasema Straussman.
Bakteria pia wanaweza kubadilisha uwezo wa mfumo wa kinga kushambulia na kuharibu seli za saratani, anaongeza. ""Kwa kweli tunafanya uchunguzi zaidi.""
Straussman anasema mengi zaidi yanahitajika kufanywa ili kufahamu athari za bakteria ndani ya uvimbe wakati wa ugonjwa.
Utafiti wa 2020 uliofanywa na wanasayansi nchini China unaonyesha kuwa baadhi ya bakteria kwenye uvimbe wa matiti wanaweza kurahisisha seli za saratani kuenea katika sehemu nyingine za mwili.
Watafiti waligundua bakteria wanaoishi ndani ya seli za uvimbe wa matiti zinazozunguka kwenye damu ya panya. Seli hizi hutengana na uvimbe wa msingi na zinaweza kusafiri hadi sehemu nyingine za mwilina kukua.
Hata hivyo, chembe chembe za uvimbe zinapozunguka kwenye mkondo wa damu zinakabiliwa na halingumu ambayo hufanya baadhi hupasuka.
Chanzo cha picha, Getty Images
Wakati wanasayansi walipoondoa bakteria hizi kutoka kwa uvimbe kwenye mwili wa panya, vidonda vilionekana kupoteza uwezo wa kukua, ingawa saratani ya matiti ya msingi iliendelea kukua.
""Kuna ushahidi kwamba vijidudu maalum kwenye utumbo, ngozi na viungo vingine vya utando wa mucous vinaweza kukuza ukuaji na kuendelea kwa uvimbi au kwa njia nyingine kuupinga,"" anasema Douglas Hanahan, M.D. kutoka Taasisi ya Uswizi ya Utafiti wa Saratani ya Majaribio nchini. Lausanne, Uswisi.
""Picha ni ngumu sana. Ingawa kuna dalili, hakuna ufafanuzi wa uhakika juu ya nani anafanya nini.""
Tafiti zingine zilichunguza bakteria ya mdomo inayoitwa Fusobacterium nucleatum, ambayo inahusishwa na ugonjwa wa fizi lakini pia inaweza kuhusishwa na aina mbalimbali za saratani.
Kuna uwezekano wa bakteria hizi kuhama kutoka kinywa na kugeuka seli za saratani ya colorectal kupitia mkondo wa damu.
Kila bakteria hubeba chembe maalum ambazo zinaweza kugeuka na kuwa seli za saratani na kujikuza ndani ya uvimbe.
Baada ya kuanzishwa, bakteria wanaweza kuongeza kasi ya ukuaji na kuenea kwa uvimbe kwa kudhoofisha uwezo wa mfumo wa kinga kuua seli za saratani.
Bakteria pia hutumia silaha ya molekuli ambayo hufanya seli za saratani kuwa sugu zaidi kwa tibu ya chemotherapy."
"Afya: ni kiasi gani cha kula, ni kiasi gani cha kufanya mazoezi kwa maisha yenye afya? soma kanuni 5 muhimu - bbc news swahili","Chanzo cha picha, Getty Images
Kuwa na kila kitu ni kielelezo cha jadi kwamba mtu ana furaha. Katika harakati za  kutafuta furaha maishani binamu wamekuwa wakibuni  mitambo na mashine kama vile  mashine za kufulia nguo, visafishaji vya utupu kwa sakafu ya kufagia.
Mkazo juu ya kazi za nyumbani uliondolewa. Ikiwa unataka kwenda shuleni au ofisini,   unaweza kusafiri kwa magurudumu mawili au manne.
Kwa nini ni muhimu kupanda ngazi katika ofisi? Lifti ilikuja kwa ajili hiyo. Kazi ya benki, malipo ya bili yalianza kufanywa kutoka kwa simu ya rununu. Kwa nini uende sokoni kwa miguu kupata mboga ? Baada ya kuagiza kwenye programu ya simu, mboga nyumbani kwako ndani ya dakika kumi.
Kwa ujumla shughuli za kimwili zilisimamishwa, maisha yakawa ya kusumbua, na mtindo wa maisha ukawa wa kukaa tu. Maisha haya ya kukaa tu yakawa yamekuwa adui wa binadamu. Kuketi mahali pamoja siku baada ya siku, kila mtu kimekuwa chanzo cha wat ukuwa na uzito wa kupindukia.
Chanzo cha picha, Getty Images
Kutokana na ongezeko hilo la uzito wa mwili, idadi ya magonjwa kama kisukari, shinikizo la damu, magonjwa ya moyo, magonjwa ya viungo, PCOD, ugumba imeongezeka.
Leo, magonjwa haya sio tu kwa watu wazima zaidi ya arobaini kwa mia , lakini pia kwa vijana watano kati ya kumi wenye umri wa miaka 20 na 25.
Kwa  mtu mzima wakati wa mchana Kwa ujumla kalori 1500 zinahitajika, lakini chakula cha kila siku cha kalori 2200 hadi 2500 kinapendekezwa.
Kalori hizi za ziada hugeuka kuwa mafuta ya mwili na kujilimbikiza karibu na tumbo na kiuno.
Ili kuepuka hili, kula milo 4 midogo midogo  kwa siku, yaani kalori 350 kwa wakati mmoja.
Chanzo cha picha, Getty Images
Kiamsha kinywa asubuhi, chakula cha mchana alasiri, vitafunio vingine karibu 4-5 jioni na chakula cha jioni kati ya 8-9 usiku, lishe inapaswa kuwa na asilimia 30 ya vyakula vya wanga, asilimia 25 ya vyakula vya mafuta na asilimia 45 ya protini.
Wala mboga mboga hupata protini kutoka kwa kunde, kunde, nafaka nzima na nyama kutoka kwa mayai, kuku na nyama. Vyakula vya nyuzi nyuzi ( fiber)  kutoka kwa mboga za majani, matunda mapya.
Chanzo cha picha, Getty Images
Katika ujana wa leo, vyakula vya haraka kama pizza, burger; Kuna tabia inayoongezeka ya kula vyakula visivyofaa kama , samosa, na  bidhaa za mikate kama vile chokoleti, keki, biskuti, biskuti.
Ili kuepuka magonjwa yanayosababishwa na maisha ya kukaa chini, ni muhimu kufanya mazoezi ya wastani ya dakika 35 hadi 45 mara kwa mara.
Chanzo cha picha, Getty Images
Zoezi la aerobic la kila siku la kutembea kwa kasi kwa kilomita 4-6 au dakika 45 za mazoezi ya anaerobic kwenye gym na uzani yanapaswa kufanywa.
Ni vizuri pia kubadilisha mazoezi ya viungo na Aerobic siku hiyo hiyo.
Mazoezi ya Aerobic kama vile kutembea, kukimbia, baiskeli, kuogelea, kupanda mlima yanaweza kupunguza uzito na kuzuia magonjwa kama shinikizo la damu, kisukari, ugonjwa wa moyo. Mazoezi ya ya  huimarisha mifupa anaerobic huimarisha  viungo na misuli.
Kufanya kazi mchana na usiku kwa biashara, kutazama TV hadi usiku wa manane, kufurahia mitandao ya kijamii kwenye rununu na kompyuta, au kukaa na shughuli nyingi hadi usiku kwenye karamu, vilabu, tabia hizi zinaongezeka leo na ni kinyume cha afya.
Matokeo yake, kwenda kulala usiku sana na kurudi kazini siku iliyofuata bila kupata usingizi wa kutosha kumeongeza muda wa usingizi usio wa kawaida na kutokamilika
Chanzo cha picha, Getty Images
Ukosefu wa usingizi husababisha kupata uzito, athari mbaya kwenye ubongo na moyo, na muhimu zaidi, dhiki na kupungua kwa uwezo wa kudhibiti.
Kutumia simu za rununu, TV, kompyuta wakati wa kulala huzuia usingizi kutokana na   sababu ya mionzi ya vifaa hivi. Kwa hiyo, ni muhimu kuzima mashine hizi karibu 9-10 usiku na kulala juu ya kitanda.
Kwa ujumla, kila mtu anapaswa kulala kwa saa 7 hadi 9 kwa afya. Kuamka usiku na kutolala mchana pia husababisha ongezeko la uzani.
Uvutaji sigara na matumizi ya tumbaku ndio sababu kuu za hatari kwa ugonjwa wa moyo na shinikizo la damu. Uraibu huu pia unaongezeka miongoni mwa vijana wa kiume na wa kike wa leo.
Pamoja na hayo, vinywaji baridi, vinywaji vya soda, vinywaji vya kuongeza nguvu, na  kahawa pia husababisha kuongezeka kwa uzito na magonjwa ya maisha.
Katika maisha ya leo, kila mtu, kuanzia kwa  watoto hadi watu wazima, wanadhiki ya aina moja au nyingine  na inaendelea kuongezeka. Msongo  wa mawazo hauepukiki  katika maisha, hauwezi kuondolewa, lakini madhara yake kwa mwili yanaweza kupunguzwa kwa hakika.
Kwa hili, kutafakari, yoga, kupumua kwa kina, mbinu za kufurahi zinapaswa kutumika. Panga kazi yako ya siku kulingana na ratiba.
Chanzo cha picha, Getty Images
Usilete kazi za ofisi nyumbani. Kucheza na watoto, kuzungumza na watu wa ukoo au marafiki, kucheza na wanyama uwapendao, kustawisha sanaa kama vile dansi, muziki, uchoraji, uchongaji, kutengeneza baadhi ya vitu vya kufurahisha pia kunaweza kusaidoa kudhibiti msongo wa mawazo.
Kwa kufanya mabadiliko haya ya mtindo wa maisha, magonjwa mengi yanaweza kuondoka, wakati magonjwa yaliyopo yanabaki chini ya udhibiti.
Mabadiliko ya mtindo wa maisha kama vile lishe, mazoezi, usingizi, kuepuka uraibu na kudhibiti mafadhaiko ndio funguo za afya njema."
Tazama: mvumbuzi wa kitanzania anayeleta matumaini kwa watoto wanaozaliwa kabla ya wakati - bbc news swahili,"Nchini Tanzania, asilimia 26 ya watoto wanaozaliwa kabla ya wakati hufa kutokana na matatizo ya kupumua. Mashine ya msaada wa kupumua kawaida hufikia karibu $5000 na haipatikani sana nchini.
Hivyo muuguzi wa Tanzania Wilson Fungameza ameunda kifaa kilichoboreshwa kilichotengenezwa kwa nyenzo zinazopatikana kwa urahisi.
Ameiambia BBC jinsi alivyokuja na uvumbuzi huu.
Video: Eagan Sala"
‘nilipoteza mikataba ya kazi baada ya kusema hadharani siko sawa kiakili’ - rosa ree - bbc news swahili,"Rosa Ree ni mmoja kati ya wanamuziki wakubwa wa Hip Hop nchini Tanzania. Hata hivyo, licha ya ufanisi kimuziki, Rosa Ree alipitia changamoto ya afya ya akili baada ya kujifungua mtoto wake.
Msanii huyo alikumbana na unyanyapaa mkubwa baada ya kujitokeza na kusema kwamba hayuko sawa.
Na hata alipoteza kandarasi na mikataba kadhaa.
Lakini ni nini kilichomsukuma kusema hayuko sawa? Rosa Ree amemsimulia changamoto zake Mtangazaji kinara wa BBC RoncliffeOdit
Chanzo cha picha, Rosa Ree"
Umewahi kumuona mwanadamu kama huyu mahali popote? hajui maumivu ni nini - bbc news swahili,"Chanzo cha picha, PA Media
Watafiti wanasema yeye ndiye mtu pekee duniani ambaye hajui maumivu ni nini?
Hajui ikiwa mikono yake imechomeka kwenye oven au ikiwa kuna harufu ya kitu kinachoungua.
Jina lake ni Jo Cameron.
Kwa sababu ya aina mbili za mabadiliko ya kijeni, hawezi kusikia maumivu kabisa.
Cameron alifanyiwa upasuaji wa mkono mwaka wa 2013. Alikuwa na umri wa miaka 65 wakati huo. Tangu wakati huo, timu ya wataalam imekuwa ikitafiti kuelewa tofauti za maumbile kwa kipindi cha miaka kumi.
""Nilifanyiwa upasuaji kwenye mkono wangu kwa sababu ya ugonjwa wa yabisi. Kisha nikazungumza na wauguzi. Inasemekana kuwa ni upasuaji wa maumivu sana. ""Maumivu yatakuwepo hata baada ya upasuaji,"" aliambiwa hivyo.
""Hakutakuwa na chochote kama hicho. Nilisema sihisi maumivu.''
""Alikuja kwangu baada ya upasuaji. Sikunywa chochote kuzuia maumivu. Hili si jambo la kawaida,'' Cameron alisema.
Daktari wa ganzi kisha akampeleka kwa wataalamu wa vinasaba katika Chuo Kikuu cha London London (UCL).
Timu ya wataalamu wa maumbile ilikusanya tishu na sampuli za damu ili kuchanganua DNA yake.
Chanzo cha picha, Jo Cameron
Jeni ya fah-out ni mojawapo ya kundi la jeni katika DNA isiyofaa.
Wanasayansi wanachunguza jukumu la jeni hii katika uzazi, uzee na magonjwa.
Watafiti wamegundua jeni zinazohusika na unyeti wa maumivu.
Jeni zilizogunduliwa ambazo husaidia kudhibiti vitu kama vile maumivu na unyogovu.
Mabadiliko ya Fah-out katika jeni ya Fah inahusika na maumivu, hisia, na kumbukumbu imepatikana ili kupunguza dalili kama vile maumivu na mateso.
Wanasayansi waligundua kuwa mabadiliko haya pia husababisha vimeng'enya vya Fah kupungua.
Chanzo cha picha, Getty Images
Mabadiliko mengine yalipatikana katika jeni za  Fah za Cameron ambazo zilisababisha vimeng'enya kutofanya kazi vizuri.
Vimeng'enya huzalishwa na chembe hai zinazotengeneza protini.
Inazalisha seli zinazoitwa anandamine, ambazo huwajibika kwa furaha ya wanadamu.
Hata hivyo, watafiti waligundua hazikuwa zikifanya kazi vizuri kwa Cameron.
Wanasayansi waligundua mabadiliko mawili ambayo yalimfanya Cameron asiwe na maumivu.
""Mabadiliko mawili ya chembe za urithi za Joe Cameron yanahusishwa kwa namna fulani. Seli hizo zinaweza kuponya majeraha kwa asilimia 20 hadi 30 kwa haraka. Hilo ni jambo la ajabu. Lakini kupona kwake ni uthibitisho wa hilo,"" Andrey Okorakov, profesa msaidizi katika UCL alisema.
Yeye pia ni mwandishi mkuu anayechangia juu ya utafiti uliochapishwa katika jarida la Neurology Brain.
""Mabadiliko haya yanafuta sehemu ya jeni ya Fah-Out na kuifanya kutofanya kazi. Cameron pia ana mabadiliko mengine katika jeni za Fah. Hata haijulikani kama kuna mtu mwingine duniani ambaye ana mabadiliko haya mawili,"" anasema Andrey Okorakov.
Chanzo cha picha, Getty Images
Maumivu ni muhimu ili kujilinda kutokana na matukio mabaya na ya kutishia maisha.
Matokeo ya kutosikia maumivu yanaweza kuwa makubwa.
Hata mikono yake ikichomeka kwenye oven.. hata kukiwa na harufu ya nyama iliyoungua yeye hawezi kusikia.
Cameron hakuwa amejua hapo awali kwamba kuna kitu kilikuwa kimebadilika ndani yake. Hakuwahi kutumia dawa yoyote ya kutuliza maumivu.
“Pia tulifanya vipimo kwa wagonjwa wengine ambao hawakupata maumivu kutokana na mabadiliko ya vinasaba. Wakati mwingine walisikia maumivu walipojeruhiwa vibaya, hivyo ni vyema kuweza kuhisi maumivu.
""Kuhisi maumivu ni muhimu kuisitisha wakati ni makali sana,"" anasema James Cox, profesa wa jenetiki katika UCL. Pia mwandishi wa utafiti uliochapishwa katika jarida la Brain."
Usingizi wa mchana ni mzuri kwa ubongo - bbc news swahili,"Chanzo cha picha, Getty Images
Kupata muda wa kulala kidogo mara kwa mara ni vizuri kwa ubongo wetu na husaidia kuuweka ubongo kuwa mkubwa kwa muda mrefu, wanasema watafiti wa Chuo Kikuu cha London.
Watafiti hao wamebaini kuwa  ubongo wa watu wanaopata muda kidogo wa kualala ulikuwa na sentimita za ujazo wa 15 sawa na inchi 0.9 na hali hiyo pia inachelewesha kuzeeka kwa kati ya miaka mitatu na sita.
Lakini, wanasayansi wanapendekeza kulala kwa chini ya nusu saa.
Wameongeza kuwa kwa wale wanaofanya kazi mchana, usingizi wao ni wa nadra sana kutokana na kubanwa na kazi nyingi, huku utamaduni wa kufanya kazi mara nyingi ukipinga suala zima la kulala mchana maeneo ya kazini.
""Tunapendekeza kwamba kila mtu anaweza kupata faida fulani kutokana na kulala,"" Daktari Victoria Garfield anasema. Alielezea matokeo hayo  kama ""riwaya kabisa na ya kusisimua kabisa"".
Kulala usingizi kumeonekana kuwa muhimu kwa maendeleo ya ukuaji hasa kipindi cha utoto, na hali hiyo hupungua kwa kasi kubwa kwenye utu uzima  sana kisha kupata umaarufu tena baada ya kustaafu, huku asilimia 27 ya watu walio na umri wa zaidi ya miaka 65 wakiripoti kupata usingizi wakati wa mchana.
Daktari Garfield anasema ushauri wa kulala usingizi ni ""jambo rahisi sana"" kwa kulinganisha na kupunguza uzito au mazoezi ambayo ""ni kazi ngumu na hatua kubwa  kwa watu wengi"".
Ubongo kwa kawaida hupungua kwa umri, lakini ikiwa unapata usingizi unaweza kusaidia kuzuia magonjwa kama vile Alzheimers tatizo linalomfanya mtu kutoshiriki katika mazungumzo kwa muda mrefu, japo utafiti zaidi bado unahitajika.
Kwa ujumla afya ya ubongo ni muhimu kwa ajili ya kukulinda dhidi ya shida ya akili na hali hiyo inahusishwa na usingizi usio na wasiwasi.
Watafiti wanapendekeza kuwa tabia ya kutolala kwa wakati kunaathiri afya ya  ubongo kwa kuathiri miunganisho kati ya seli za ubongo.
""Kwa hivyo, kulala mara kwa mara kunaweza kusaidia  kukulinda  dhidi ya kuzorota kwa mfumo wa neva kwa kufidia usingizi duni,"" mtafiti Valentina Paz alisema.
Hata hivyo, Daktari Garfield huwa hapendi sana kutafuta eneo zuri la kukalala mchana akiwa  kazini lakini badala yake huwa anatumia njia mbadala  za kutunza ubongo wake.
""Kusema kweli, ningependa kutumia dakika 30 kufanya mazoezi kuliko kulala, labda nitajaribu na kupendekeza kwamba mama yangu afanye hivyo.""
Kusoma somo la  usingizi kunaweza kuwa changamoto.
Kulala kunaweza  kuimarisha afya, lakini kinyume chake pia ni kweli kwani afya yako inaweza kukuacha umechoka sana unahitaji kulala zaidi.
Kwa hivyo watafiti walitumia mbinu ya busara ili kudhibitisha kuwa kulala kuna faida.
Walitumia jaribio kubwa la asili kulingana na vinasaba vya  kanuni ya maumbile  ambayo tunazaliwa nayo. Tafiti za awali zimebainisha vijisehemu 97 vya vinasaba  yetu ambavyo vinatufanya tuwe na uwezekano mkubwa wa kuwa walala hoi au kuwa na nguvu siku nzima.
Kwa hivyo watafiti hao  walichukua  data kutoka kwa watu 35,000, wenye umri wa miaka 40 hadi 69, walioshiriki katika mradi wa Biobank wa Uingereza na kulinganisha kwa urahisi wale wanaolala  na wale ""wasiolala"".
Matokeo, yaliyochapishwa katika jarida la Afya ya Kulala, yalionyesha tofauti ya sentimita 15 za ujazo sawa na miaka 2.6 hadi 6.5 ya uzee. Jumla ya ujazo wa ubongo ulikuwa takriban sentimita 1,480 za ujazo katika utafiti.
""Ninafurahiya kulala kwa muda mfupi wikendi na utafiti huu umenishawishi kwamba nisijisikie mvivu wa kulala, huenda hata unalinda ubongo wangu,"" Prof Tara Spires-Jones, kutoka Chuo Kikuu cha Edinburgh na rais wa British Neuroscience. Anasema
Alisema utafiti wa ""kuvutia"" wa matokeo ulionyesha ""ongezeko ndogo lakini kubwa la ujazo wa ubongo"" na ""kuongeza kwa data inayoonyesha kuwa kulala ni muhimu kwa afya ya ubongo"".
Watafiti hawakusoma moja kwa moja kuwa na usingizi mkubwa katikati ya mchana, lakini walisema sayansi ilielekeza kukatwa kwa nusu saa."
Alizuiwa kutoa mimba huko texas - kisha karibu afe - bbc news swahili,"Chanzo cha picha, BBC / NADA TAWFIK
Sheria ya Texas inayopiga marufuku uavyaji mimba - isipokuwa katika hali mbaya ya kiafya - ni mojawapo ya sheria kali zaidi iliyoanzishwa tangu haki ya utaratibu  huo ilipobatilishwa. Wakosoaji wanasema inawalazimisha wanawake wengi, na madaktari wao, kuchagua kati ya kuvunja sheria na kufanya uamuzi sahihi kwa afya zao.
Amanda Zurawski na mumewe Josh walikuwa wamenunua nyumba yao ya walioitaka kwa miaka mingi  hivi majuzi. Ipo katika mojawapo ya maeneo yanayotafutwa sana ya Austin, Texas, ilikuwa na mandhari ya kuvutia ya ziwa na uwanja wa gofu. Wakiwa na mtoto wao wa kwanza njiani, ilikuwa sawa kwa familia yao inayokua.
Lakini siku yao ya kuhama  Agosti iliyopita haikuwa kama walivyofikiria. Amanda alikuwa ametoka tu kutoka hospitalini baada ya maisha yake kuwekwa hatarini alipokataliwa kutoa mimba.
""Ilikuwa kama nilikuwa nikiishi katika ulimwengu wa mateso,"" Amanda aliambia BBC. ""Nchini Marekani, kama mtu mjamzito, hupaswi kuogopa maisha yako kwa sababu ya sheria.""
Katika mwaka mmoja tangu Mahakama ya Juu ilipobatilisha  uamuzi wa Roe v Wade, na kuyapa majimbo haki ya kupiga marufuku uavyaji mimba, majimbo 13 yamepitisha  marufuku  kamili . Texas ndiyo kubwa zaidi, na mojawapo  ya sheria kali zaidi, inayopiga marufuku uavyaji mimba  kutoka wakati wa kutungwa mimba, isipokuwa katika hali ya "" inayohatarisha maisha"" au ""hatari kubwa ya kuharibika kwa kiasi kikubwa kwa utendakazi mkubwa wa mwili"". Kukiuka sheria kunaweza kulipa faini ya $100,000 (£78,000) na hadi kifungo cha maisha jela.
Amanda alipojua kwamba ana mtoto wa kike, yeye na mume wake walifurahi sana. Lakini siku hiyo hiyo ambayo aliandaa orodha ya wageni kwa ajili ya sherehe ya kumkaribisha mtoto wake   aligunduliwa  kuwa na hali ambayo ilisababisha sio tu kupoteza mtoto wake, lakini ilimweka katika njia panda kuhusu marufuku ya kutoa mimba huko Texas.
Madaktari walimwambia alikuwa na upungufu wa seviksi, ambayo ni kudhoofika kwa tishu za shingo ya uzazi ambayo husababisha kutanuka mapema, na kwamba binti yake ambaye hajazaliwa hataishi. Yeye na mume wake walihuzunika sana.
""Alikuwa mtoto ambaye tulitamani sana kumpata,"" alisema.
Chanzo cha picha, BBC / PRATIKSHA GHILDIAL
Gharama ya  kawaida ya matibabu kwa mimba isiyoweza kuhifadhika hadi mwisho  katika hatua hiyo ya ukuaji ni kuitoa . Kusubiri kuharibika kwa mimba kwa kawaida kunaweza kumweka mama katika hatari ya mambukizo ambayo inaweza kusababisha kifo.
Lakini madaktari walimwambia hawakuweza kutoa mimba yake, kwani chini ya sheria za serikali, ilikuwa ni hatia kutoa mimba wakati kulikuwa na mpigo wa moyo wa kijusi, isipokuwa maisha ya mama yakitishiwa. Kimsingi, ujumbe ulikuwa kwamba hakuwa mgonjwa vya kutosha kuhalalisha uavyaji mimba kisheria.
Siku tatu baadaye, Amanda alipata maambukizo ya kutishia maisha na akaingia kwenye mshtuko .
""Meno yangu yalikuwa yakigongana bila kudhibitiwa, sikuweza kusema hata sentensi moja,"" alisema. ""Fikiria wakati una homa mbaya zaidi ambayo umewahi kupata katika maisha yako yote, ilikuwa mara elfu moja; ilikuwa mbaya sana.""
Hospitalini, walimtilia  uchungu wa kujifungua na kuondoa  mimba mtoto wake aliyempa jina la Willow. Kisha alipelekwa mara moja kwenye chumba cha wagonjwa mahututi, ambako alikaa siku kadhaa zilizofuata. Usaha  ulikuwa umemsababishia makovu kwenye uterasi na mirija ya uzazi, jambo ambalo lilipelekea mrija mmoja kuziba kabisa.
Inaweza kufanya kuwa vigumu zaidi kwake  kupata mimba katika siku zijazo.
Amanda sasa ni mmoja wa wanawake 13, na madaktari wawili, ambao wameamua kushtaki jimbo la Texas kwa matumaini ya kubadilisha marufuku hiyo, ili kuwapa madaktari uhuru zaidi katika kuamua ni lini uavyaji mimba ni muhimu.
Serikali imemtaka hakimu huyo kutupilia mbali kesi hiyo. Siku ya Jumatano, Gavana Greg Abbott alitia saini sheria inayofafanua kwamba madaktari wanaruhusiwa kutumia ""uamuzi wa kimatibabu wa busara"" ili kuzuia matatizo makubwa yanayosababishwa na mimba nje ya kizazi au kupasuka kabla ya muda wa utando, ambayo ilikuwa sababu ya sepsis ya Amanda.
Watetezi wa kupinga uavyaji mimba na wanasiasa wanaounga mkono marufuku hiyo wanasema kwamba sheria za Texas ziliandikwa kwa uwazi kila wakati, lakini sheria mpya itasaidia kuifanya iwe wazi zaidi.
""Ikiwa daktari anaweza kuona kwamba mwanamke ana sepsis ambayo inaweza kuhatarisha maisha, wanaweza kuchukua hatua mara moja,"" Rebecca Parma, ambaye anaongoza utafiti wa kupinga uavyaji mimba na utetezi wa Haki ya Maisha ya Texas.
Pia alisema kwa kuwa sasa utoaji wa mimba umepigwa marufuku, kikundi chake kinakusudia kutetea ongezeko la huduma za kijamii kwa wanawake na kupanuliwa kwa msaada wa kiafya , au bima ya afya ya bure, hadi mwaka mmoja baada ya kujifungua, ili kuhakikisha kuwa afya ya uzazi ya wanawake haipuuzwi.
Lakini Kituo cha Haki za Uzazi, ambacho kinafadhili kesi hiyo kwa niaba ya wanawake na madaktari, kilisema hakuna orodha ndefu ya kutosha kujumuisha kesi zote ambapo utoaji mimba unaweza kuwa muhimu kiafya.
Msimamo wao unaakisi ule wa Chuo cha Marekani cha Madaktari wa uzazi na Wanajinakolojia, ambacho kinasema kila mgonjwa huleta masuala ya kipekee ya matibabu kwenye meza.
Dk Leah Tatum, mshirika wa shirika hilo, ambaye hutibu wagonjwa katika Kliniki ya Mkoa ya Austin, anasema sheria za Texas zimeandikwa kwa njia isiyoeleweka kiasi kwamba husababisha mafadhaiko na wasiwasi kwa watoa huduma za matibabu kote jimboni, ambao wanaogopa kushtakiwa kwa uhalifu. kwa ajili ya kuwapa wagonjwa wao huduma ya matibabu.
""Ninakuja katika suala hili kutoka kwa maoni ya matibabu,"" alisema. ""Mimba ina hatari zaidi kwa mgonjwa ambaye amebeba ujauzito kuliko utoaji wa mapema.""
""Ni wakati gani kwa sheria wanazingatia maisha ya mgonjwa hatarini?""
Dawa sio nyeusi na nyeupe, alisema, na kesi zinazoanguka kwenye kijivu ni ngumu zaidi kutafsiri ndani ya sheria. Wakati yeye ni sehemu ya mazoezi makubwa, na wanasheria waliopo kutoa ushauri, ana wasiwasi kwa watoa huduma ambao hawana mfumo huo wa usaidizi, hasa katika maeneo ya vijijini.
""Hii ni tofauti sana na jinsi tulivyofunzwa na viwango vya kitaifa vya utunzaji wa uzazi,"" alisema Dk Judy Levison, daktari wa Houston ambaye amekuwa akifanya mazoezi kwa miongo minne. Lakini ameamua kuacha kuwaona wagonjwa, kwa kiasi fulani kwa sababu ya marufuku haya, na sasa ni mmoja wa madaktari wawili ambao ni walalamikaji katika kesi dhidi ya serikali.
Mara nyingi aliona wagonjwa wa kipato cha chini, na alihisi kuwa alikuwa akiombwa kufanya udaktari kwa njia isiyo ya kimaadili.
""Wangetoa wapi mimba? Wangemudu vipi kusafiri, kupata malezi ya watoto, kuhatarisha siku mbili za kutofanya kazi na kuhatarisha ajira yao labda? Ghafla nilihisi kama mikono yangu imefungwa nyuma yangu,"" alisema.
Na ingawa sheria, na sheria ya hivi majuzi inayofafanua sheria hiyo, inaweka vizuizi wakati maisha ya mama yanatishiwa, Texas hairuhusu utoaji mimba katika hali ya matatizo ya kiafya ya fetasi, ambayo ni matatizo ya kimatibabu ambayo hufanya uwezekano wa fetusi kuishi baada ya kuzaliwa.
Taylor Edwards, ambaye pia ni mlalamikaji katika kesi hiyo, alisema kwa sababu hakukuwa na ubaguzi, alilazimika kuondoka Texas kwa ajili ya kutoa mimba ili kumaliza mimba yake isiyoweza kuepukika.
""Mateso ya kihisia ya wiki hizo mbili hayawezi kupunguzwa. Sijui jinsi ya kuelezea kwa watu jinsi ni mbaya sana kujua kuwa umebeba mtoto ambaye hataishi na lazima uwe mjamzito sana. ,"" alisema.
Sio yeye pekee ambaye amefanya uamuzi wa kuondoka jimboni ili kutoa mimba. Wengi wamelazimika kusafiri mamia ya maili hadi Kansas au New Mexico, wakati mwingine wakiita vituo kadhaa au zaidi ili kupanga utaratibu wao, anasema Dk Kari White, wa Mradi wa Tathmini ya Sera ya Texas katika Chuo Kikuu cha Austin.
""Hili lilikuwa tukio gumu sana kihisia kwa watu, si kwa sababu walikuwa wakitoa mimba lakini kwa sababu hawakuwa na uhakika kama wangeweza kuipata au la,"" aliiambia BBC.
Kama Amanda, Taylor pia alipitia matibabu ya uzazi, akitumia makumi ya maelfu ya dola kupata mimba, na akagundua katika miezi mitatu ya pili ya ujauzito kwamba binti yake Phoebe hataishi.
Katika uchunguzi wake wa anatomy wa wiki 17 mwezi huu wa Februari uliopita, daktari aliona jambo la ubongo wa mtoto likitoka kwenye fuvu lake la kichwa, hali inayojulikana kama encephalocele. Taylor alikumbuka wakati ambapo daktari alimwambia kwamba mtoto hatapona: ""Nilianza kupiga kelele, sijui ni nini kilinichukua.""
Hakutaka kubeba binti yake hadi kufikia muhula, ila tu kujifungua mtoto aliyekufa. Lakini gharama na mfadhaiko wa kuondoka katika jimbo hilo vilimwathiri pia kisaikolojia.
Saa tatu kabla ya kusafiri kwa ndege hadi New Mexico, kliniki ilisema walikuwa wamekosa dawa muhimu kwa ajili ya upasuaji. Hatimaye alipata miadi baadaye huko Colorado, bila kukatishwa tamaa kwa wiki 19, baada ya hapo hawakufanya tena utaratibu huo.
Kwa jumla, safari za ndege, hoteli na uavyaji mimba vilimgharimu $6,000 na hakuwa na bima, alisema.
""Haupaswi kushughulika nayo wakati unapitia uzoefu mbaya zaidi wa maisha yako,"" alisema.
""Na kisha kuingizwa katika hali ambayo unafanywa kujisikia kama mhalifu ni mbaya zaidi.""
Kuhusu Amanda, baada ya kumpoteza Willow na kuhamia nyumba yao huko Austin, yeye na mume wake waligundua kwamba mti nje ya nyumba yao mpya ulikuwa mwitu wa jangwani. Kila asubuhi wanasalimia, wakihisi binti yao yuko karibu. Pamoja na akina Edward, wameanza awamu nyingine ya matibabu ya uzazi, wakitarajia kupata mtoto mwingine.
Wakati maadhimisho ya mwaka mmoja ya anguko la Roe v Wade yanakaribia, wanawake wote wawili wanasema wana matumaini - lakini wako tayari kupigana.
""Ninapokumbuka mwaka uliopita na kila kitu kilichonipata mimi binafsi lakini pia katika mazingira yetu ya kisiasa, naona watu wengi wakihamasishwa,"" Bi Zurawski alisema. ""Nimesema hapo awali sidhani kama kuna kitu chenye nguvu zaidi kuliko mama aliyekasirika na una mama wengi waliokasirika hivi sasa."""
Kwa nini wakati mwingine tunahisi uwepo wa viumbe visivyoonekana? - bbc news swahili,"Chanzo cha picha, Getty Images
Wakiwa chini ya shinikizo au shughuli nyingi, nyakati nyingine wanadamu huhisi uwepo wa watu au viumbe wasioonekana.
Sio ndoto au wazimu, lakini ni nini hasa?
Tukio hili lilifanyika mwaka wa 2015. Wakati huo, Luke Robertson alikuwa akiteleza peke yake huko Antarctica. Hakukuwa na kitu karibu, barafu na theluji tu.
Kwa wiki mbili za safari iliyopangwa ya siku 40 kwenda Ncha ya Kusini, Luke anaonekana kuchoka na kukatishwa tamaa.
Kisha akatazama mbele na kushoto kwake kulikuwa na ... shamba.
Sio shamba la kawaida la kijani kibichi, lakini shamba la familia yake huko Aberdeenshire, Scotland.
Kando na ardhi ya kijani kibichi, pia kuna nyumba ambayo alikulia.
Mwonekano huo kwake, ulikuwa wa kutisha na faraja.
Kulingana na Luka, nilipozungumza naye kwenye programu ya BBC radio's All in the Mind, uzoefu wake ulikuwa huo ulikuwa wa kushangaza sana.
Hata hivyo, tabia mbaya haziishii hapo.
Vifaa vyake vya kuchaji vifaa vya kielektroniki havikufanya kazi hivyo hakuweza kusikiliza muziki.
Sauti pekee zilizoambatana naye zilikuwa ni milio ya kuteleza kwenye barafu na mlio wa upepo wa Antaktika.
Kwa namna fulani, kumbukumbu ya wimbo kutoka mfululizo wa katuni ‘The Flinstones’ iliendelea kusikika katika kichwa cha Luke.
Labda hakuna jambo geni kuhusu hilo kwa sababu watu wengi wana uzoefu wa nyimbo au sauti zinazoendelea kuzunguka vichwani mwao.
Hata hivyo, siku moja Luka aliona wahusika katika mfululizo wa katuni mbele yake, wamesimama kwenye upeo wa macho.
Kadiri siku ilivyopita, uzoefu wa kusikia vitu visivyokuwepo machoni mwake uliongezeka zaidi na zaidi.
Alisikia mtu akiita jina lake kwa sauti akadhani kuna mtu nyuma yake anayefuata nyayo zake.
Hata hivyo, kila alipogeuka, hakukuwa na mtu. Hata hivyo, hakuweza kuondoa hisia kwamba kulikuwa na watu wengine au viumbe karibu naye.
Hii iliendelea hadi akafika Ncha ya Kusini.
Luka tu alipoketi kwenye ubao wake wa kuteleza huku akifumba macho yake akiwa dhaifu kutokana na uchovu, alisikia sauti ya pili.
Safari hii ilikuwa ni sauti ya mwanamke akimtaka ainuke asilale kwani inaweza kuwa hatari.
Luke alihisi sauti hii ikimuongoza kuendelea mbele.
Ilikuwa ni sauti hii ambayo inaelekea ilikuwa imeokoa maisha ya Luka.
Lakini ukweli ni kwamba, hakuna mtu karibu na Luka.
Uzoefu wa Luka sio kisa cha pekee. Idadi ya wagunduzi na wasafiri wamekuwa na hisia sawa, yaani, kuna watu au viumbe wengine karibu nao.
Chukua, kwa mfano, Ernest Shackleton ambaye alihisi kulikuwa na “mtu wa nne” katika timu yake ya watu watatu katika hatua za mwisho ya safari ya Georgia Kusini, karibu na Antarctica, mwaka 1916.
Wapandaji wa Mlima Everest pia wamepitia hali hii ambayo inafananishwa na malaika mwelekezi anayewasaidia kuendelea kuishi.
Chanzo cha picha, LUKE ROBERTSON
Katika saikolojia, uzoefu huu unaitwa ""uwepo wa kujisikia"".
Ben Alderson-Day, profesa mshiriki au profesa msaidizi wa saikolojia katika Chuo Kikuu cha Durham, Uingereza, ndiye mwandishi wa kitabu kipya kiitwacho ‘Presence: The Strange Science and True Stories of the Unseen Other’.
Aligundua kuwa ""uwepo wa kuhisi"" haukomei tu kwa watu walio katika hali ambazo ni mbaya.
Hata mtu wa kawaida anaweza kuhisi uwepo usioonekana wa watu wengine katika chumba.
Uzoefu huu kwa kawaida hutokea baada ya tukio la huzuni, huzuni kubwa, au kwa watu wenye psychosis - hali kali ya kiakili ambayo mawazo na hisia huathiriwa sana kwamba mawasiliano yanapotea.
Karibu robo ya watu wenye ugonjwa wa Parkinson hupata ugonjwa huo.
Kwa baadhi ya watu, hali hii hutokea kama sehemu ya sleep paralysis yaani wakati huwezi kusonga au kuzungumza unapoamka au kulala.
Wanadamu wanaweza kuwa na hisia kali kwamba mwanadamu au kiumbe mwingine yuko kwenye chumba kimoja, au hata ameketi kwenye kifua.
Ben Alderson-Day anabainisha kuwa mara nyingi matukio haya yanahusisha tukio la ‘sleep paralysis’, ambapo mtu anayeyapitia anahisi uwepo wa kutisha wa mtu mwingine.
""Uwepo unaohisiwa"" ni kama kuwa na mtu mwingine nawe katika nyanja yako ya kibinafsi. Ni vigumu kuamua ni nini hasa huu ""uwepo unaoonekana"".
Uzoefu huu hausikiki kupitia hisi tano, kwa hivyo sio ndoto. Lakini uzoefu huu pia sio udanganyifu katika akili.
Si sawa na kuwazia mtu mwingine akiwa karibu nasi bila kuonekana.
Alderson-Day aliiita: ""tupu sana kuwa ndoto, lakini ni kweli sana kuwa udanganyifu"".
Kutafuta uwazi, Alderson-Day aliangalia mchanganyiko wa kimwili na kisaikolojia.
Chanzo cha picha, Getty Images
Luke Robertson, anayechunguza Antaktika, anaeleza kwamba ubongo wake hutengeneza kile anachohitaji zaidi ili kumsaidia katika safari hiyo ngumu, wakati mwingine akiwa na taswira ya picha za kutuliza za nyumba yake ili kumsaidia kushinda huzuni na upweke.
Nyakati nyingine, ni kutoa sauti anazohitaji ili kumfanya asonge mbele.
Watu wengine huwa na uwezo zaidi wa kupata uzoefu wa ""kuhisi uwepo"" kuliko wengine.
Katika baadhi ya utafiti wao, Alderson-Day na timu yake waligundua kuwa wanawake walikuwa na uwezekano mkubwa wa kuripoti ""uwepo unaohisiwa"" na uwezekano mkubwa wa kuhisi uzoefu huo unatatiza akili.
""Uwepo wa hisia"" pia ni kawaida zaidi kati ya vijana. Katika maabara huko Geneva, watafiti wanaunda roboti ambayo, kupitia taratibu ngumu, inaweza kudanganya ubongo ili uweze kuhisi kwamba kuna mtu nyuma yako.
Hali mbalimbali zinazosababisha ""kuhisi uwepo"" zilisababisha Alderson-Day kudhani kwamba sababu ya jambo hilo ni kupoteza hisia zetu za mipaka ya mwili.
Wakati kitu kitaenda vibaya, kwa sababu ya msongo wa mawazo mwilini, kama ilivyokuwa kwa Luke Robertson au kwa mtu aliye na ugonjwa wa akili au mtu aliye na ugonjwa wa Parkinson, habari tunayopata kutoka kwa hisi zetu inaweza kusababisha mhemko wa kushangaza: kwamba mtu yuko pamoja. sisi, ingawa hatuwezi kuona, kumgusa, au kumsikia mtu huyo.
Hata hivyo, matarajio pia yanaonekana kuchangia. Kuna nadharia ya pili inayohusiana na kile kinachojulikana kama -  ‘predictive processing’ yaani dhana kwamba ubongo hujaza yenyewe akili wakati kitu hakina maana.
Kwa hivyo, kama vile tunapoona muundo wa nyuso kwenye wingu, tunaweza kumwona mtu wakati hayupo.
Kama Alderson-Day anavyosema, ubongo ""unakisia kilichoko huko nje.""
Chanzo cha picha, LUKE ROBERTSON
Jinsi tunavyopitia ""kuhisi uwepo"" kunaweza kutegemea hisia na imani zetu za kibinafsi.
Inaweza kujisikia faraja - kama Luke Robertson alivyofanya - au inaweza kujisikia kuwa mbaya au ya kidini, kulingana na jinsi unavyotafsiri uzoefu  huo (labda ni malaika au mzimu, au ubongo unaojaribu kukusaidia).
Alderson-Day anaamini kwamba mwili na akili vyote vinahitaji kuchunguzwa ikiwa matukio haya ya kawaida yataeleweka kikweli.
Wakati huo huo, kujadili uzoefu kunaweza kufanya jambo hilo lisiwe na wasiwasi kwa baadhi ya watu.
Wakati watu walio na tatizo la kisaikolojia wanaulizwa na madaktari kuhusu sauti wanazoweza kusikia, ni nadra sana kuulizwa kuhusu ""uwepo unaohisi.""
Alderson-Day anaamini kwamba hisia hii inafaa kuchunguzwa. Kisha, mikakati ya kukabiliana nao inaweza kushirikishwa.
Kujua kwamba si wewe pekee unayepitia hili kunaweza pia kusaidia.
Luke Robertson hatimaye alifika Ncha ya Kusini na kufikia kituo cha utafiti.
Hata alipoliona jengo hilo kwa mara ya kwanza, alifikiri alikuwa akiota ndoto.
Pia alitaka kuwa na mijadala zaidi kuhusu tajriba hizi ili kuwaruhusu wagunduzi kama yeye kuelewa kinachoendelea kwao na kuwasaidia kuzingatia hilo, ili watu wasioonekana au viumbe waweze kusaidia, badala ya kuwa kizuizi."
Afya: ninahitaji kiwango gani cha protini? - bbc news swahili,"Chanzo cha picha, Getty Images
Protini ni kirutubisho muhimu, lakini tunajuaje ikiwa tunakula vya kutosha? Kerry Torrens, Mtaalamu wa Lishe Aliyesajiliwa, anaeleza ni kiasi gani tunahitaji na kwa nini ni muhimu sana kwa afya zetu.
Protini ni nini?
Protini ni moja ya virutubisho vitatu, pamoja na mafuta na wanga, ambayo tunahitaji kwa kiasi kikubwa (macro) katika mlo wetu.
Nywele zetu, ngozi, mifupa na misuli yote yametengenezwa kutokana na protini tunazokula, kama vile vimeng'enya, homoni na viambata vya neurotransmitters ambavyo vina jukumu muhimu katika mwili.
Protini huundwa na minyororo mirefu ya vitengo vidogo vinavyoitwa amino asidi. Vitalu hivi vya ujenzi hutumiwa katika mwili kwa ukuaji na ukarabati. Kuna asidi 20 za amino kwa jumla, tisa ambazo ni muhimu, ikimaanisha kuwa mwili hauwezi kuzitengeneza na lazima uzipate kwenye lishe.
Vyakula vinavyotokana na wanyama, kama vile nyama na samaki, na baadhi ya vyanzo vya mimea - soya, quinoa, buckwheat na Quorn - vina asidi zote muhimu za amino, na kuzifanya kuwa vyanzo vya juu vya protini. Tunapokula vyakula hivi, vimeng'enya vyetu vya usagaji chakula huvigawanya katika vitengo vidogo vya asidi ya amino, ili viweze kutumiwa na mwili.
Mbali na kuchukua jukumu muhimu katika kujenga na kutengeneza seli, protini pia zinahusika katika kudumisha oksijeni ya seli na lishe.
Kwa mfano, chembe zetu nyekundu za damu zina kiwanja cha protini, kinachoitwa heme, ambacho hubeba oksijeni katika mwili wote.
Kadhalika, protini iitwayo albumin katika damu husaidia kudhibiti uwiano wa maji katika tishu zetu, hivyo kuzuia uvimbe.
Karibu nusu ya protini tunayokula hutumiwa kutengeneza vimeng'enya, ambavyo hutusaidia kusaga chakula chetu, kutengeneza seli mpya na kutengeneza kemikali za mwili.
Protini pia ni muhimu kwa kazi ya kinga. Wanachukua jukumu muhimu katika kuamsha seli asilia na kutengeneza kingamwili zinazosaidia kupambana na virusi na bakteria.
Kama vile mafuta na wanga, protini pia ni chanzo cha kalori na inaweza kutumika kusaidia katika shughuli zetu.
Pamoja na jukumu muhimu la protini, kuhakikisha kuwa unapata ya kutosha kunaweza kukusaidia:
Chanzo cha picha, Getty Images
Ikiwa hutumii protini ya kutosha, utaona kwanza katika kuzorota kwa hali ya nywele zako, kucha na ngozi.
Ishara zingine zinaweza kuwa vidonda na majeraha ambayo huchukua muda mrefu kupona; unaweza kupata homa zaidi na maambukizi; ukabiliwe na upungufu wa damu na udhaifu wa misuli; na unaweza kuona uvimbe kwenye miguu, na mikono.
Unaweza pia kujisikia uchovu na kuanza kuona mabadiliko katika muundo wa mwili wako, na hata mkao wako.
Mahitaji yetu ya protini hutegemea na sisi wenyewe, kama vile umri, uzito, jinsia, hali ya jumla ya afya na kiwango cha shughuli za kimwili.
Vile vile huenda kwa hatua ya maisha: wakati wa ujauzito, kwa mfano, mwili unahitaji protini zaidi ili kukidhi mahitaji ya maendeleo ya tishu na ukuaji.
Maelekezo yanapendekeza kuongeza gramu 6 za protini kwa siku wakati wa ujauzito, na kuongezeka hadi gramu 11 katika miezi sita ya kwanza ya kunyonyesha.
Watu wenye shughuli za kimwili pia wameongeza mahitaji ya protini. Kiasi kinategemea aina na ukubwa wa zoezi lililochaguliwa.
Hiyo ilisema, hata watu walio na shughuli ndogo au wasio na shughuli yoyote ya mwili wanahitaji kutumia protini ya kutosha ili kupambana na upotezaji wa misa ya misuli.
Tunapozeeka, mabadiliko katika jinsi mwili unavyofanya kazi, kama vile usagaji chakula, kuongezeka kwa insulini na uvimbe, hubadilisha njia tunayopata na kutumia protini.
Hii ina maana kwamba tunahitaji kuingiza protini zaidi katika mlo wetu; kutokula kwa kutosha kutoka kwa vyanzo vya hali ya juu kunaweza kusababisha upotezaji mkubwa wa misuli, inayojulikana kama sarcopenia, ambayo husababisha udhaifu na huongeza hatari ya kuanguka.
Huko Uingereza, Ulaji wa Marejeleo ya Chakula (RDA) ni gramu 0.75 / kg uzito wa mwili. Hiki ndicho kiasi cha chini kabisa na kinategemea wastani wa mtu mzima asiyefanya mazoezi.
Mapendekezo yafuatayo ni mapendekezo ya chini kabisa na yanatumika kwa watu wenye afya, wasio na shughuli:
Watoto wadogo (mwaka mmoja hadi mitatu): gramu 14.5 kwa siku
Watoto wa shule ya mapema (miaka minne hadi sita): gramu 19.7 kwa siku
Watoto wa umri wa shule (miaka saba hadi kumi): gramu 28.3 kwa siku
Vijana (miaka 11-14)
Vijana wakubwa (miaka 15-18)
Watu wazima (miaka 19-50)
Watu Wazima Wazee (50+)
Ni muhimu kuhagua protini zenye ubora wa juu. Vyanzo hivi vina asidi zote muhimu za amino, ikiwa ni pamoja na leucine, ambayo ni muhimu kwa awali ya tishu za misuli.
Mayai, mtindi, na maziwa, pamoja na unga wa protini ya whey, maziwa ya soya, na tempeh ni vyanzo muhimu.
Inaaminika kuwa ni bora kujumuisha vyakula vya protini kwa kila mlo au vitafunio kwa siku kuliko kutumia ulaji mwingi wa protini katika mlo mmoja.
Kwa kweli, inaweza kuwa milo miwili au mitatu, kila moja ikiwa na takriban 25 hadi 30 g ya protini ya hali ya juu.
Watu walio kwenye programu ya mazoezi mazito wanaweza kufaidika kwa kutumia protini baada ya mazoezi na kutenganisha ulaji wao kwa siku nzima.
Ulaji wa juu wa protini ulifikiriwa kusababisha kupoteza mfupa na kuongezeka kwa shinikizo kwenye figo, hasa kwa watu wazee.
Hata hivyo, matokeo ya hivi majuzi zaidi yanaonyesha manufaa kwa afya ya mfupa, huku viwango vya juu vya protini vya chakula vikihatarisha utendakazi wa figo kwa watu ambao tayari wana ugonjwa wa figo au utendaji kazi wa figo usioharibika.
Hii ina maana kwamba kwa watu wazima wengi wenye afya nzuri, matumizi ya muda mrefu ya protini katika gramu 2 / kg ya uzito wa mwili kwa siku inachukuliwa kuwa salama.
Kiasi cha protini tunachohitaji ni cha kipekee kwetu na inategemea mambo kama vile umri, hali ya afya na kiwango cha shughuli.
Sababu hizi hazizingatiwi katika mapendekezo ya sasa ya protini, na kusababisha baadhi ya wataalam kupendekeza haja ya kuongeza kiasi cha protini ya chakula kuanzia katikati ya maisha.
Pamoja na kiasi cha protini tunachotumia, tunahitaji pia kuzingatia ubora wa vyanzo vya protini tunavyochagua na usambazaji wao siku nzima."
Afya: ni hali gani hii inayomfanya mtu kudumaa na kuonekana kama kijana mdogo? - bbc news swahili,"Chanzo cha picha, PERSONAL FILE
Luiz Augusto Márcio Marques, 23, maarufu Guto, alikuwa kama mtoto wa kawaida hadi alipofikisha umri wa miaka 7 huko Passo Fundo, kusini mwa Brazil.
Kuanzia wakati huo na kuendelea, alianza kuwa na maumivu makali ya kichwa na, baadaye aligunduliwa kuwa na uvimbe isiyo ya kawaida kwenye ubongo - hali ambayo huathiri mtu mmoja tu kati ya watu milioni moja.
Akiwa na umri wa miaka 8, Guto alilazimika kufanyiwa upasuaji kuondoa sehemu ya uvimbe huo. Lakini hatua hiyo ilikuwa hatari: huenda angepoteza uwezo wa kuzungumza, kuona, kutembea na hatimaye ukuaji wake pia ungeathiriwa.
Na mwisho hicho ndicho kilichotokea. Katika hali nadra sana, mvulana huyo aliacha kukuwa alipofikisha umri wa miaka 12 hivi.
Guto aliendelea kuumwa na kichwa mara kwa mara na maumivu yalizidi kuwa makali, lakini hakuna hata mmoja kati ya madaktari waliyomhudimiwa aliyeweza kumtambua ratizo lilikuwa wapi.
“Nilianza kupata kuumwa na kichwa nikiwa shuleni, sikuweza kusoma na baadhi ya madaktari walisema nina tatizo la kisaikolojia, uvivu, wengine walisema ni virusi tu,” alisema.
Chanzo cha picha, PERSONAL FILE
Ni baada ya Guto kupata kifafa na kupelekwa hospitali ya jiji ndipo ambapo waliweza kugundua alichokuwa nacho: craniopharyngioma.
“Kisha wakamwambia shangazi yangu kwamba ilikuwa hatari, na kupendekeza nifanyiwe upasuaji la sivyo nitakufa baada ya siku chache,” anasema.
Ndani ya ubongo wa binadamu kuna umajimaji unaofyonzwa kutoka nje ya ubongo kila baada ya saa 8.
Lakini kwa Guto, maji hayo hayakufyonzwa na mkusanyiko wa maji maji hayo uliweka shinikizo kwenye eneo hilo, na kusababisha maumivu mengi.
Kwa Guto, jambo gumu zaidi kukumbana nalo katika hali hii lilikuja baada ya upasuaji, na kutengwa. ""Walinifungia kwenye chumba cha vioo ili wanichunguze kwa ujumla ili kuona kama sitakuwa na kifafa, ikiwa nitaweza kuongea, kuona na kusogeza miguu yangu,"" anakumbuka kijana huyo.
Mwishoni mwa uchunguzi huo mgumu wa kimatibabu, ilibainika kila kitu kilikuwa sawa. Hata hivyo, kuondolewa kwa uvimbe huo kuliathiri tezi ya muhimu ya pituitary ambayo iko sehemu ya chini ya ubongo- hufanya kazi ya kuzalisha homoni ya ukuaji miongoni mwa kazi nyingine.
""Walinifanyia vipimo vingi na kubaini kwamba nitaacha kukua, lakini hawakujua ni lini haswa. Ningeweza kuacha kukua nikiwa na miaka 8, 9 au 10. Mwishowe niliacha kukua nikiwa na miaka 12,"" anaeleza kijana huyo.
Madaktari waliondoa 20% ya uvimbe huo ili kuepuka kuathiri maeneo mengine ya ubongo. Lakini baadaye walilazimika kumfanyia upasuaji mwingene mara mbili.
""Katika upasuaji wa kwanza, mrija uliwekwa ili kuondo umajimaji kutoka kwa ubongo hadi kwenye tumbo (inayoitwa ventriculoperitoneal shunt, au PVD); na katika upasuaji wa pili, mrija uliwekwa ndani ya uvimbe na kwenda hadi hifadhi ya kichwa chini ya ngozi, ili kufanyiwa tiba ya mionzi inayofahamika kama chemotherapy,"" anaelezea daktari wa upasuaji wa neva aliyemfanyia upasuaji huo, Nério Azambuja Jr.
Chanzo cha picha, PERSONAL FILE
Kulingana na Guto, tiba ya chemotherapy ilichukuwa muda mrefu na athari yake ilikuwa ilikuwa kaubwa. “Mwanzoni niliifanya mara tatu kwa wiki, ikashuka hadi mbili, mara moja kwa mwezi, mpaka ikaisha, lakini niliteseka sana, kwa sababu mrija niliyowekewa ilikuwa inauma sana, kanda na hilo walinichoma sindano kubwa ndani ta mrija huo, hebu tafakari. ,” anasema kijana huyo. .
Wakati huo, kulikuwa na uwezekano wa kushawishi ukuaji wa homoni, lakini uwezekano kwamba uvimbe pia kukua wakati huo huo ulikuwa juu, kwa hiyo aliamua kutofuata chaguo hilo.
Katika ujana, alipogundua kuwa sura yake haibadiliki tena, kwamba alikuwa amedumaa, Guto alikabiliwa na kibarua kingine kigumu: cha kukubalika muonekano wake.
“Nilipokuwa na umri wa miaka 15 hivi, niliishia kuwa mkaidi, sikuzungumza na mtu, sikutoka darasani kwenda mapumziko, sikumjibu mwalimu ambaye alikuwa na tabia kumpigia simu shangazi yangu,"" anakumbuka.
Hata hivyo kadiri muda ulivyosonga, Guto alikubali zaidi sura yake ya ujana na, kutokana na upendo aliyoonyeshwa na familia yake, leo anaishi maisha ya utulivu akiwa na shangazi na binamu yake.
""Bila familia yangu, nisingeweza kukabiliana na hali hii,"" anasema.
""Leo hii sijali watu wanasema nini kuhusiana na mwonekano wangu, nina marafiki wadogo kwa wakubwa, wenye umri wa miaka 20, 30, 40, na hawanihukumu, hawasemi chochote kunihusu. Kila mtu hapa ananijua. , wananipigia simu kuninunulia simu, runinga Na leo niko vizuri sana, naongea sana na sioni aibu kwa lolote,” anasema kijana huyo mwenye ndoto ya kuwa mpiga picha na ana matumaini ya kununua kamera ya kitaalamu hivi karibuni.
Kwa jumla, alipokea matibabu kwa miaka 15, iliyojumuisha tiba saba ya chemotherapy na upasuaji wa kichwa mara 12. Hata hivyo, uvombe haikuondolewa wate kwa asilimia 100.
Guto aliacha kupokea chemotherapy mnamo 2015 na ameishi na uvimbe wa ukbwa wa maharagwe na haumwa natena na  kichwa tangu wakati huo."
Habari 4 njema kuhusu matibabu ya saratani zinazoleta matumaini kwa wagonjwa - bbc news swahili,"Chanzo cha picha, Getty Images
Mkutano wa kila mwaka wa Jumuiya ya Marekani ya Clinical Oncology (Asco) ulileta habari njema kuhusu matibabu ya aina mbalimbali za saratani.
Madaktari wawasilisha hatua zilizofikiwa katika vita dhidi ya uvimbe kwenye mapafu, ubongo, puru na Hodgkin's lymphoma, aina ya saratani inayoathiri chembe za mfumo wa kinga.
Hapo chini, tunatoa tafiti nne kuu zilizotolewa wakati wa hafla hiyo.
Watafiti katika Kituo cha Saratani cha Yale (USA) walionyesha kuwa dawa ya osimertinib - ambayo imekuwa ikitumika kwa miaka mitatu kwa watu walio na aina maalum ya saratani ya mapafu - ina uwezo wa kurefusha maisha ya wagonjwa ambao wamefanyiwa upasuaji wa kuondoa uvimbe.
William Nassib William Jr, mtaalam wa magonjwa ya saratani na kiongozi wa utaalam wa uvimbe wa Kikundi cha kliniki za onkolojia, anaelezea kuwa dawa hii ni kwa wagonjwa walio na saratani ya mapafu ya seli isiyo ndogo - aina ya kawaida ya ugonjwa wa mapafu - ambao umekuwa na mabadiliko katika jeni inayoitwa EGFR.
Uvimbe huu unapogunduliwa katika hatua zake za awali, kwa kawaida madaktari hufanya upasuaji ili kuondoa tishu zilizoathiriwa za mapafu. Lakini daima kuna swali: kuna seli za saratani katika eneo hilo?
Hii ni mojawapo ya matatizo makuu baada ya operesheni, kwani uvimbe huo mdogo unaweza kukua kwa muda unavyosonga na kurejesha ugonjwa huo.
Ili kuepuka hali hii, wataalam wanaagiza kinachojulikana kama matibabu ya kusaidia, ambayo hujaribu kuondoa seli za ugonjwa ambazo haziwezi kuondolewa kwa upasuaji.
Chanzo cha picha, Getty Images
Katika siku za nyuma, njia kuu iliyotumiwa kufanya aina hii ya matibabu ilikuwa chemotherapy. Sasa, matibabu yaliyolengwa yameonekana kujitokeza - kama vile osimertinib- ambayo hufanya kazi kama makombora ya kuongozwa na kushambulia molekuli maalum za uvimbe.
Hata hivyo, matumizi ya matibabu haya ya kisasa zaidi yanahitaji majaribio ya kuchambua wasifu wa maumbile ya saratani na mabadiliko yanayotokea ndani yake.
Osimertinib, kwa mfano, inafanya kazi tu kwa watu binafsi wanaobeba jeni iliyobadilishwa ya EGFR, ambayo inawakilisha kati ya 15% na 20% ya watu walio na saratani ya mapafu ya seli isiyo ndogo.
Matokeo ya dawa hii iliyochapishwa katika majarida ya kisayansi yalionyesha kuwa 85% ya wagonjwa waliokidhi vigezo hivi na kuchukua osimertinib walinusurika kifo hadi miaka 5.
Katika kundi la matibabu ya kutuliza akili ilikuwa 73%.
""Hii inaimarisha wazo kwamba dawa hii inazuia seli hizi ndogo za saratani kutoka kwa ukuaji tena, au labda hata kuziondoa kabisa, na hivyo kuongeza muda wa kuishi kwa wagonjwa,"" anasema William Jr.
Daktari anasema kwamba dawa za kisasa zaidi katika onkolojia - kama vile matibabu yaliyolengwa na matibabu ya kinga, ambayo tutazungumzia baadaye - yanajaribiwa (na kuidhinishwa) taratibu kwa awamu za awali kabisa za ugonjwa huo.
Awali, yalikuwa tu kwa ajili ya saratani ambazo zimesonga kihatua na wakati tayari ugonjwa umeenea.
""Kwa hili, tutazungumza zaidi na zaidi sio tu juu ya kudhibiti uvimbe huu, lakini hata juu ya kuponya,"" anatabiri.
Chanzo cha picha, Getty Images
Ubongo haujaundwa tu na chembe za neva. Kiungo kinachohusika na kumbukumbu na kufikiri kina seli za glial, ambazo ni muhimu kwa utendaji na kinga ya mfumo mkuu wa neva.
Tatizo ni kwamba seli hizi zinaweza pia kubadilika na kuwa saratani. Katika kesi hii, ugonjwa unaojulikana kama glioma.
Kuna aina ambayo ina sifa maalum sana. Glioma ya kiwango cha chini kawaida huwa polepole na haina maumivu makali: mgonjwa kawaida huishi miaka au miongo kadhaa baada ya utambuzi.
""Hata hivyo, ina athari kubwa kutokana na ukweli kwamba inaathiri vijana, kwa kuwa inaonekana karibu na umri wa miaka 20,"" anasema Clarissa Baldotto, daktari katika Kamati ya Tumors ya Mfumo Mkuu wa Neva wa Jumuiya ya Brazili ya Kliniki ya onkolojia - (SBOC).
Eneo hili la dawa halijakuwa na taarifa zozote kwa miaka mingi na ukweli kwamba uvimbe hukua kwenye ubongo, eneo nyeti kama hilo, ilifanya iwe ngumu kukuza matibabu salama na madhubuti.
Lakini hii ilibadilika na uwasilishaji wa utafiti ambao ulitathmini vorasidenib, kutoka kwa maabara ya Servier, ambayo pia ni tiba inayolengwa.
Watafiti kutoka Kituo cha Saratani ya Memorial Sloan Kettering (USA) walionyesha kuwa dawa hii inapunguza hatari ya ugonjwa kuendelea au kifo kwa 61%.
Kwa kuongeza, matibabu mapya yana faida ya pili. Inaahirisha hitaji la kutumia matibabu mengine yenye sumu zaidi (kama vile chemotherapy na radiotherapy) ili kudhibiti kuenea kwa seli za saratani kwenye ubongo.
Kuepuka sumu hii ni muhimu zaidi katika kesi ya gliomas ya kiwango cha chini, kwa kuwa waathirika wakuu wa ugonjwa huo ni vijana, ambao wangeweza kuteseka kwa matatibabu hayo kwa miongo mingi.
Baldotto anaita matokeo ya utafiti huo kuwa ""ya kuvutia.""
""Majaribio ya kimatibabu pia yalionyesha kuwa dawa hii, inayotumiwa mara moja kwa siku iliyo kwa mfumo wa tembe, inavumilika na ina kiwango cha chini cha madhara,"" anaongeza.
Kama ilivyo kwa saratani ya mapafu ya seli isiyo ndogo hapo juu, mgonjwa wa glioma anahitaji kufanyiwa uchunguzi ili kutathmini mabadiliko ambayo uvimbe uko nayo.
Vorasidenib hufanya kazi wakati kuna mabadiliko katika jeni za IDH1 na IDH2.
Chanzo cha picha, Getty Images
Ndani ya ulimwengu wa saratani ya utumbo mpana (ambayo huathiri sehemu ya mwisho ya mfumo wa usagaji chakula), uvimbe unaotoka kwenye puru huwakilisha takriban theluthi moja ya wenye ugonjwa huo.
Wanasayansi katika Kituo cha Saratani ya Memorial Sloan Kettering wameonyesha kuwa mbinu mbili tofauti za matibabu zinaweza kufikia matokeo sawa: kiwango cha juu cha kuishi na hata tiba baada ya miaka mitano ya matibabu.
Katika utafiti huo, sehemu ya watu waliojitolea walio na uvimbe huu, walifanyiwa matibabu ya tiba ya mionzi ya chemotherapy na radiotherapy. Sehemu nyingine, yenye sifa sawa, iliamua tu kufanyiwa tiba ya chemotherapy pekee.
Matokeo yao yalilinganishwa na yalionyesha athari nzuri sawa: karibu 80% ya washiriki katika makundi yote mawili walikuwa hai na hawakuwa na ugonjwa ndani ya miaka mitano.
""Katika miaka ya hivi majuzi, tumepiga hatua kubwa katika matibabu ya ugonjwa huu,"" asisitiza mtaalamu wa saratani Virgílio Souza e Silva, kutoka Kituo cha Saratani cha A.C.Camargo, huko Sao Paulo.
Kwa maoni yake, data iliyotolewa ""inabadilisha kilichokuwepo miaka 20 iliyopita"", lakini haina maana kwamba matibabu ya radiotherapy yatatelekezwa kabisa.
""Baadhi ya watu wataendelea kunufaika na tiba ya mionzi. Kwa wengine, chemo pekee itatosha,"" anasema.
Wengine, chemo pekee itatosha"", anahakikishia.
Chanzo cha picha, Getty Images
Aina hii ya saratani huathiri baadhi ya seli za mfumo wa king na hili linajidhihirisha kwa vijana katika muongo wa pili au wa tatu wa maisha.
Katika hatua za juu zaidi za ugonjwa huo, matibabu ya kawaida yana chemotherapy na dawa inayoitwa brentuximab vedotin, kutoka kwa kampuni ya dawa Takeda.
Wataalamu kutoka Kituo cha Matibabu cha City of Hope, pia nchini Marekani, waliamua kupendekeza mbadala katika mpango huu.
Wamejaribu ikiwa brentuximab vedotin inaweza kubadilishwa na nivolumab (Bristol Myers Squibb), aina ya tiba ya kinga, kitengo kimoja na dawa zinazochochea mfumo wa kinga ya mgonjwa kutambua na kushambulia seli za saratani.
Takwimu za awali kutoka kwa utafiti huu zinaonyesha kuwa 94% ya wagonjwa waliopokea mpango mpya wa matibabu (nivolumab + chemotherapy) walikuwa bado hai katika miezi 12. Miongoni mwa wale ambao waliendelea na mchanganyiko uliopita (brentuximab vedotin + chemo), kiwango kilikuwa 86%.
Guilherme Perini, daktari wa magonjwa ya damu katika Hospitali ya Waisraeli ya Albert Einstein huko Sao Paulo, anahitimisha utafiti huo kama ""wa kihistoria"" na anaangazia kipengele kingine: kazi ilijumuisha wafanyakazi wa kujitolea wadogo, wenye umri wa miaka 12 na zaidi.
Faida nyingine ya nivolumab ilikuwa uvumilivu mkubwa wa wagonjwa kwa madhara. Waandishi wenyewe wanasema kwamba ni muhimu kuchunguza makundi yote mawili kwa muda mrefu, lakini wanaamini kwamba matokeo yaliyopatikana yanatumika kama msingi wa kubadilisha njia ambayo ugonjwa wa saratani ya Hodgkin lymphoma inavyotibiwa hii leo."
Je unajua cha kufanya mtoto wako anapokakamaa? degedege na dhana potofu inayoizunguka - bbc news swahili,"Chanzo cha picha, Getty Images
Ukuaji wa kila mtoto unatofautiana haijalishi ni wangapi umelea au uliobarikiwa nao kama mzazi.
Kila mtoto hukua kivyake na hakuna vile unavyoweza kusema kwamba aliyetangulia nilimfanyia hivi na naye huyu nitamfanyia vivyo hivyo.
Katika makala hii, tunaangazia moja ya hali ambazo zinaweza kuwa changamoto kwa mzazi wakati inapomkumba mtu wako lakini hasa kwa watoto.
Hali hii inafahamika kama degedege ambayo humfanya mtu kuanza kutetemeka mwili, kupoteza fahamu, au hata mdomo na macho kuanza kucheza cheza.
Tunachanganua hii ni hali gani? chanzo chake na tiba ya kwanza kwa mgonjwa tukiwa na daktari wa watoto na mwananurolojia yaani mtaalam wa neva Dkt. Yusuf Jamnagerwalla kutoka Tanzania.
Mara nyingi watu huchanganya degedege na kifafa lakini kulingana na daktari Jamnagerwalla ni hali mbili tofauti kama anavyosema.
“Degedege haifanani na kifafa, hapana, hiyo si kweli. Degedege zote sio kifafa lakini kifafa ni ugonjwa wa degedege”.
Anachomaanisha daktari Jamnagerwalla ni kwamba unaweza kupata degedege sababu isiwe eti ni ugonjwa wa kifafa, hapana, badala yake ikawa ni kwa sababu nyingine kwa mfano kama umepungukiwa glukosi kwenye mwili, pengine shida ya madini fulani, kama ini au figo imefeli, kama una kiharusi na sio lazima degedege hizo zitageuka na kuwa kifafa.
Chanzo cha picha, Getty Images
•  Kuwa na joto la kiwango cha juu (zaidi ya selsiasi 38)
•  Pengine kama mtoto aliumia ubongo wakati akiwa bado tumboni
•  Au kama alikosa oksijeni wakati mama anajifungua. Na hali hii inaweza baadaye kugeuka na kuwa kifafa
•  Akipata maambukizi yakaingia kwenye ubongo, mfano, kupata ajali.
Daktari Jamnagerwalla anasema asilimia kubwa ya watoto kuanzia umri wa miezi 5 hadi miaka 5 au 6. Wanapata degedege ya homa kali.
Na wakati joto linaongezeka kwa kasi mwilini, kuna uwezekano mkubwa mtoto akapata degedege, lakini pia huwezi kuhitimisha kwamba moja kwa moja mtoto atapata kifafa.
Daktari anafafanua kuwa: “Degedege inaweza kuwa kiwango fulani cha kifafa ikiwa tu degedege inajirudia zaidi ya mara mbili ndani ya saa 24”.
Mtoto anaweza kupiga kelele na kuanza kulia na ghafla akaanza kuchezesha macho au yakaenda juu, kisha ataanza kukakamaa na kutetemeka viungo vyote vya mwili na wakati huo akapoteza fahamu kabisa.
Mara nyingi hali hii inatokea kwa dakika mbili au tatu na inapozidi dakika 5, hiyo inakuwa ni hatari kwa maisha ya mtoto. Aina hii ya degedege kwa kiingereza inajulikana kama ‘Generalized tonic-clonic seizure’.
Aina ya pili, sehemu ya nusu ya mwili wa mgonjwa aidha itakakamaa au itacheza cheza. Kwa kiingereza inajulikana kama focal seizure. Katika aina hii ya degedege, sio lazima mtu apoteze fahamu.
Aina ya tatu ya degedege, unakuta mtoto au mtu mzima ghafla anatulia, yaani kama akili inasimama kidogo. Pengine kwa sekundę 20 au 30. Daktari Jamnagerwalla anasema ‘’Mwalimu anaweza kusema mtoto hana makini darasani lakini ukweli ni kwamba kipindi hicho huwa amepoteza fahamu na hatambui kilichotokea.” Aina hii ya degedege inafahamika kama absence seizure.
Atonic seizure ni aina nyingine ambapo ghafla misuli hulegea na mtu anadondoka. Hii inasemekana kuwa hatari sana kwa watoto kwa sababu akianguka anaweza kuumia kwenye ubongo au hata kupata majeraha kutokana na vitu vilivyokaribu naye.
Chanzo cha picha, SPL
Hadi kufikia hapo, ni dhahiri kwamba degedege ni hali ambayo inaweza kumtokea mtoto ama mtu yeyote.
Kama mzazi, unaweza kushtuka usijue la kufanya hasa ikiwa ni mara yako ya kwanza kuona hali ya mtoto ikibadilika kwa namna hii.
BBC imezungumza na mzazi ambaye hakutaka kutajwa jina lake, na tumempa jina Maya, watoto wake wawili wametokewa na hali hii.
‘’Hakika hali hii inapotekea huwa inatisha. Sio jambo rahisi kwa anayelishuhudia na huwezi kusema kwamba sababu uliwahi kuiona siku nyingine, basi leo utakuwa umezoea, moja kwa moja linalokujia akilini kama mzazi, unaanza kuona ni kama unaweza kumpoteza mtoto ndani ya sekundę chache sana.”
Chanzo cha picha, DKT YUSUF
Mara nyingi wazazi huwa wanashtuka. Lakini Daktari Jamnagerwalla anasihi walio na mtoto kipindi hicho, wasishtuke au kuanza kukimbia huku na kule, badala yake kukaa karibu na mgonjwa.
Fuatilia muda wa degedege unapoanza, na iwapo hali itazidi dakika tano unatakiwa kumkimbiza mtoto hospitalini.
‘’Degedege mbaya ni ile ya kukakamaa na kupoteza fahamu kwa mwili mzima, na ikipita muda wa dakika tano mpeleke mtoto katika kituo cha hospitali kilicho karibu na wewe wala sio kituo ulichozoea.
‘’Pia ni muhimu kumkinga mgonjwa akiwa katika hali hii asipate majeraha. Mfano, kunaweza kuwa na vitu vya ncha kali, visongeshe mbali vitu hivyo kwani vinaweza kumdhuru, anasema daktari Jamnagerwalla.
‘’Legeza kitu chochote kilichozunguka kwenye shingo yake, mfano, tai au kitambaa.
‘’Usiweke kitu chochote mdomoni. Sijawani kuona mtoto yoyote akikatika ulimialiye kwenye hali hii,” anasema daktari.
‘’Pia uzimzuie mtoto asikakamae. Hii ni makosa
‘’Na mgeuze mtoto upande mara tu unapoona degedege inakaribia kuisha.”
Unachostahili kufanya ni kumkimbiza mgonjwa kwa daktari haraka iwezekanavyo, punde tu anapopata degedege kwa mara ya kwanza hata kama itakuwa ni kwa sekundę chache.
Pia hata kama itakuwa sio mara ya kwanza, lakini hali hii inapozidi dakika 5. Ni muhimu kumuona daktari kwa sababu inaweza kuwa hatari zaidi kwa mtoto.
Unapofika hospitali, kunakuwa na fursa kupata matibabu ya kwanza ya kusitisha degedege na kufanyiwa uchunguzi kubaini hasa kiini cha hali hiyo na kupata matibabu.
1. Kurogwa
Kulingana na daktari Yusuf Jamnagerwalla idadi kubwa ya wazazi au waangalizi wa watoto huwa wanapata mshtuko mtu akiwa katika hali hii. Kuna wale ambao moja kwa moja hufikiri kwamba mtoto amerogwa.
Daktari anasema: ‘’Tuna shtuka kwa sababu tuna imani potofu. Tunaogopa mtoto amepata mashetani, au shida fulani au amerogwa”. Ukiwa na dhana hii unaweza kushindwa kutoa huduma ya kwanza kwa mtoto.
2. Mgonjwa atakula ulimi wake
Hii inatokana na dhana kwamba mtoto atang’ata ulimi.
Daktari anasema kamwe hili haliwezi kufanyika. ‘’ Ndio ataumia ulimi lakini sio kwamba utakatika. Kwahivyo, unapoweka vitu kama vile peni na kijiko, ulimi utarudi nyuma na hivyobasi, unaendelea kuziba mfumo wa kupitisha hewa kwenye mwili wake. Hii inamaanisha kuwa unahatarisha maisha ya mgonjwa zaidi hata kuliko ile degedege”.
3. Unapaswa kumzuia mgonjwa kukakamaa
Kamwe usimshike mtu au mtoto wakati anapitia hali hii kwa nia ya kumzuia kukakamaa. Kumshikilia kunaweza kusababisha jeraha la mfupa au misuli. Badala yake, hakikisha eneo linalozunguka halina vitu vinavyoweza kumdhuru.
4. Wakati wa kukakamaa, mtu huwa kwenye maumivu
Ukweli ni kwamba wakati wa degedege, mtu hana fahamu na hapati maumivu yoyote. Hata hivyo, watu wengine wanaweza kuwa na maumivu ya misuli na kupata uchovu baadaye.
5. Wenye degedege ni wagonjwa wa akili
Huo sio ukweli, haimaanishi kuwa mwenye degedege ana ugonjwa wa akili. Wanaakili timamu kabisa kama mtu mwingine yeyote.
6. Walio na degedege, wana kifafa
Hizi ni hali mbili tofauti. Degedege inaweza kuwa inatokana na chanzo tofauti kabisa wala sio kifafa.
7. Degedege ni ugonjwa wa kuambukiza
Hilo halina ukweli wowote. Unaweza kumtokea mtu yeyote, wakati wowote kulingana na visababishi tofauti."
Afya:  hivi ndivyo unavyoweza kukifanya kijusi kicheke tumboni?   - bbc news swahili,"Chanzo cha picha, Maabara ya utafiti wa vijusi, Chuo kikuu cha Durham
Kulingana na utafiti mpya uliofanywa nchini Uingereza uliowashirikisha wanawake 100 wajawazito na watoto wachanga, watoto katika mfuko wa uzazi  ""hutabasamu"" mama zao wanapoonja mboga za majani(kijani kibichi), na ""kugeuza nyuso"" wakati wanapokula kabichi.
Ikiwa ladha ya kabichi inakufanya ujisikie,basi  hauko peke yako.
Wanasayansi waligundua kuwa kijusi tumboni hutabasamu baada ya kula mboga za kijani kibichi, na kukunja uso baada ya kula kabichi.
Kulingana na Maabara ya Utafiti wa Watoto Wachanga katika Chuo Kikuu cha Durham huko Uingereza, huu ni ushahidi wa kwanza wa moja kwa moja uliorekodiwa unaoonyesha kwamba  kijusi hujibu kwa ladha tofauti.
Waliwapa wanawake 35 kidonge chenye unga wa karoti na wanawake wengine 34 kidonge chenye unga wa kabichi. Wanawake 30 waliobaki walijumuishwa katika kikundi cha udhibiti na hawakula chochote.
Kama ilivyoripotiwa na kundi hilo kwenye jarida la ""Psychological Science"", dakika 20 baada ya akina mama hao kumeza vidonge hivyo, uchunguzi wa 4D ulionyesha kuwa vijusi vya akina mama wengi waliopokea kabichi vilikuwa vimekunja uso, huku wale waliokula mboga za majani hawakutabasamu.
Hakuna matukio kama hayo yaliyojitokeza katika kikundi cha udhibiti kilicho na wanawake wajawazito 30 ambao hawakula chochote.
Chanzo cha picha, Getty Images
Uchunguzi wa awali umeonyesha kwamba mapendekeleo yetu ya vyakula fulani yanaweza kuanzia kabla ya kuzaliwa, kwa sababu maji ya amniotic ambayo yanazunguka kijusi yanaweza kuwa na ladha tofauti kulingana na chakula cha mwanamke mjamzito.
Hata hivyo, kulingana na matokeo ya  utafiti huu mpya kutoka Chuo Kikuu cha Durham, utafiti huu ulichunguza kwa mara ya kwanza jinsi watoto wasiozaliwa wanavyoitikia tofauti za ladha tofauti.
""Tunajua kutokana na tafiti zilizopita kwamba lishe ambayo kijusi hupata kutoka kwa lishe ya mama ni muhimu sana kwa ukuaji wa afya. Lakini hatujui ni lini hasa ladha inaanza,"" anasema Nadia Reisland, mkurugenzi wa Maabara ya Utafiti wa Mtoto  ya  Durham, na mwandishi mwenza wa utafiti.
""Watoto wanaozaliwa kabla ya wakati wanapendelea sukari mapema wiki ya 14 ya ujauzito,"" aliambia BBC.
""Katika jaribio letu, tulitoa vidonge vya unga kwa vijusi vya wiki 32 na 36, kwa sababu kwa wakati huu sura zao za uso huonekana kuwa ngumu zaidi.
""Tunataka kuendelea na utafiti wetu na kujua ikiwa wanapendelea ladha ya  karoti na kabichi baada ya kuzaliwa kwa njia sawa na walivyofanya wakiwa tumboni.
""Tuna matumaini kwamba baada ya kuzaliwa, watajifunza kuhusu mboga za kijani na kuwa na uwezo wa kula mboga za kijani kwa ajili ya chakula cha afya.""
Chanzo cha picha, Getty Images
Kulingana na Reisland, hii inaonyesha kuwa hisia ya ladha inaonekana mapema sana na inategemea urekebishaji wa mazingira ya chakula.
""Baada ya kupokea chakula hiki kutoka kwa mama mjamzito, hata baada ya kuzaliwa, atazoea chakula hiki na kuendelea kukila.""
Utafiti pia unaonyesha sababu nyingine kwa nini  kijusi hukataa ladha chungu.
""Tunaihusisha ladha chungu na hatari. Lakini kwa sababu sio ladha zote chungu zinaonyesha sumu, tunahitaji kujifundisha sisi wenyewe na watoto wetu kuondokana na fikra hizi. Baadhi ya vyakula vyenye uchungu ni vyema kwao.""
Hata hivyo, aliongeza kuwa, ingawa picha za ultrasound zinaonyesha kwamba watoto wachanga huitikia ladha chungu kwa njia sawa na watu wazima, bado haijulikani kile wanachohisi.
Tabasamu na  kukukunja uso  vinaonekana kwenye  kwenye ultrasound ""inaweza pia kuwa harakati za misuli kujibu ladha chungu,"" anasema Reisland.
Hata hivyo, aliongeza kuwa,  viinitete vinajulikana kubadili sura za uso.
Dk. Daniel Robinson, Profesa wa Idara ya masuala maisha ya vijusi katika Shule ya Tiba ya Chuo Kikuu cha Northwestern Feinberg, ambaye hakushiriki katika utafiti,
aliiambia NBC kuwa picha za ultrasound hazipaswi kufasiriwa kuwa zinaonyesha kijusi kikiwa na furaha au kuchukizwa.
Dk. Julie Mennella wa Kituo cha Monella cha Kuhisi Kemikali huko Philadelphia pia hakushiriki katika utafiti huo, lakini ni mtaalamu katika uwanja huo.
Gazeti la The Guardian lilimnukuu akisema kuwa utafiti huu unathibitisha matokeo ya awali kwamba watoto wanaweza kuhisi chakula ambacho mama zao wanakula kupitia ladha ya chakula katika kiowevu cha amnioni.
Chapisho hilo pia linamnukuu Katherine Forestell, profesa katika Chuo cha William and Mary huko Virginia, akisema kwamba jinsi kijusi kinavyoitikia chakula cha mama kinahitaji kuchunguzwa katika siku zijazo.
Beyza Ustun, aliyeongoza utafiti huo, anasema: “Tafiti nyingi zimeonyesha kwamba watoto hujifunza ladha na harufu wakiwa tumboni mwa mama.
""Tunafikiri kwamba kukabiliwa na chakula mara kwa mara kunaweza kuhatarisha fetusi kwa chakula hicho baada ya kuzaliwa, ambayo inaweza kuwa muhimu katika kufundisha tabia ya kula afya.""
Kwa hivyo, kwa mtazamo wa vitendo, utafiti huu unaweza kuwaongoza wazazi kuunda mazoea ya kula ya watoto wao ambao hawajazaliwa tangu mwanzo."
"Je, ni matatizo gani ya kiafya yanayowakabili wanaume wakati wake zao wanapojifungua - bbc news swahili","Chanzo cha picha, Getty Images
Watu wengi hufikiri kwamba huzuni baada ya kujifungua au wasiwasi ni hali ambayo huathiri wanawake pekee. Lakini kwa kweli, hali hii pia huwaathiri wanaume na tafiti zingine zinakadiria kuwa hutokea miongoni mwa  10% ya akina baba.
Kuna sababu nyingi za huzuni baada ya kujifungua kwa  wanaume kinyume na mabadiliko ya homoni pekee.
Hata kwa wanawake, homoni huchangia kwa kiasi kidogo katika huzuni unayoipata  baada ya kijifungua.
Kawaida hali hii hutokana na mambo kadhaa, ikiwa ni pamoja na ukosefu wa usingizi baada ya kuzaliwa kwa mtoto, ukosefu wa msaada, au matatizo ya kifedha.
Na hii inaweza kutokea kwa mtu katika umri wowote. Dalili za huzuni baada ya kujifungua ni sawa na huzuni ya kawaida.
Dalili zinaweza kuwa kwamba mtu huhisi kukosa motisha, kukosa usingizi, na kujihisi hana thamani, kukosa umakini, mabadiliko ya hamu ya kula au kupungua uzito au kuongezeka, na pia kufikiria kujiua.
Tofauti kuu kati ya unyonge wa kawaida na unyonge wa baada ya kujifungua ni kwamba ungonge wa kawaida unaweza kutokea wakati wowote baada ya kujifungua hutokea baada ya mtoto kuzaliwa. Ni kawaida kuhangaika na afya ya akili kidogo baada ya mtoto kuzaliwa.
Ni vyema kutambua kwamba hali hii inayojitokeza baada ya kujifungua inaweza kutokea wakati wowote baada ya mtoto kufika mwaka wa kwanza au miwili baada ya kujifungua, si tu katika miezi michache ya kwanza.
Kwa hiyo, ikiwa unahisi kuwa  unakabiliwa na hali hii baada ya kujifungua, ni muhimu kutafuta msaada, si tu kwa afya yako, lakini pia inaweza kuathiri uhusiano wako na mtoto wako.
Unahitaji kutafuta msaada kutoka kwa marafiki, familia au daktari wako.
Chanzo cha picha, Getty Images
Miongoni mwa mabadiliko ambayo yanaweza kukujia ni hasira nyingi. Wanaume wanaopambana na afya zao za akili wana hasira sana.
Ili kukabiliana na hasira hiyo, kuwa mtulivu na mvumilivu. Jaribu kuachilia; Hii inaweza kukusaidia kujisikia vizuri zaidi kuzungumza juu ya hisia zako.
Pia angalia unapozungumza kuhusu matatizo yako na unashiriki na nani.
Kwa mfano, baadhi ya watu wanaweza kuona ni rahisi kuzungumza kwenye mitandao ya kijamii au katika vikundi kwenye vifaa vya intaneti jambo ambalo linaweza kukufanya ujisikie vibaya zaidi na kuwa na matatizo. Ni rahisi na bora kupata programu ya afya ya akili.
Baadhi ya watu wanaona ni rahisi kutumia hii kuuliza maswali, kutafuta suluhu, na kuzungumza kuhusu hisia zao.
Kuna baadhi ya nyenzo ambazo ambazo zinaweza kukusaidia kukabiliana na uzazi.
Huzuni  wa baada ya kujifungua kwa wazazi ni kweli, na ni muhimu.
Kwa bahati nzuri, ikilinganishwa na miaka michache iliyopita, kuna ufahamu zaidi na msaada wa kukabiliana nao kuliko hapo awali."
Wagonjwa wa ghana wapo  hatarini kwani  wauguzi wanaelekea nhs nchini uingereza - madaktari - bbc news swahili,"Kuajiriwa kwa wauguzi na nchi zenye mapato ya juu kutoka mataifa maskini ""kuko nje ya udhibiti"", kulingana na mkuu wa moja ya vikundi vikubwa zaidi vya wauguzi duniani.
Maoni hayo yanakuja wakati BBC inapata ushahidi wa jinsi mfumo wa afya wa Ghana unavyotatizika kutokana na 'kuhama kwa wafanyikazi wenye ujuzi kutoka nchi hiyo hadi Ulaya'
Wauguzi wengi waliobobea wameondoka katika nchi hiyo ya Afrika Magharibi kwa ajili ya kazi zenye malipo zaidi nje ya nchi.
Mnamo 2022 zaidi ya wauguzi 1,200 wa Ghana walijiunga na rejista ya uuguzi ya Uingereza.
Haya yanajiri huku Huduma ya Kitaifa ya Afya (NHS) ikizidi kutegemea wafanyikazi kutoka nchi zisizo za EU kujaza nafasi zilizoachwa wazi.
Ijapokuwa Uingereza inasema kuajiri watu nchini Ghana hairuhusiwi, mitandao ya kijamii inamaanisha wauguzi wanaweza kuona kwa urahisi nafasi zinazopatikana katika ndani ya  NHS. Kisha wanaweza kutuma maombi ya kazi hizo moja kwa moja. Hali mbaya ya kiuchumi ya Ghana ni kigezo kikubwa.
Howard Catton kutoka Baraza la Kimataifa la Wauguzi (ICN) ana wasiwasi kuhusu ukubwa wa idadi inayoondoka katika nchi kama Ghana.
""Hisia yangu ni kwamba hali kwa sasa iko nje ya udhibiti,"" aliambia BBC.
""Tuna uajiri mkubwa unaoendeshwa hasa na nchi sita au saba za kipato cha juu lakini kwa kuajiriwa kutoka nchi ambazo ni baadhi ya nchi dhaifu na zilizo hatarini zaidi ambazo haziwezi kumudu kupoteza wauguzi wao.""
Mkuu wa wauguzi katika Hospitali ya Mkoa ya Greater Accra, Gifty Aryee, aliiambia BBC kitengo chake pekee cha wagonjwa mahututi kimepoteza wauguzi 20  waliohamia Uingereza na Marekani katika kipindi cha miezi sita iliyopita - na madhara yake ni makubwa.
""Huduma inaathirika kwani hatuna uwezo wa kuchukua wagonjwa zaidi. Kuna ucheleweshaji na inagharimu zaidi vifo - wagonjwa wanakufa,"" alisema.
Aliongeza kuwa wagonjwa waliougua sana mara nyingi walilazimika kushikiliwa kwa muda mrefu katika idara ya dharura kwa sababu ya uhaba wa wauguzi.
Muuguzi mmoja katika hospitali hiyo alikadiria kuwa nusu ya wale aliokuwa amehitimu nao walikuwa wameondoka nchini - na alitaka kujiunga nao.
BBC ilipata hali kama hiyo katika Hospitali ya Manispaa ya Cape Coast.
Naibu mkuu wa huduma za wauguzi wa hospitali hiyo, Caroline Agbodza, alisema ameona wauguzi 22 wakiondoka kwenda Uingereza mwaka jana.
""Wauguzi wetu wote wa wagonjwa mahututi, wauguzi wetu wazoefu, wamekwenda. Kwa hivyo tunaishia kutokuwa na chochote - hatuna wafanyikazi wenye uzoefu wa kufanya nao kazi. Hata kama serikali itaajiri, lazima tupitie uchungu wa kuwafunza wauguzi tena.""
Kliniki ndogo pia huathiriwa na uhamaji wa wafanyikazi kwa sababu hata muuguzi mmoja akitoka katika kituo kidogo cha afya inaweza kuwa na athari kubwa.
Katika Kliniki ya Afya ya Ewim huko Cape Coast, muuguzi mmoja ameondoka katika idara yao ndogo ya dharura na mwingine ameondoka katika kitengo cha wagonjwa wa nje. Wauguzi wote wawili walikuwa na uzoefu na walikuwa wamepata kazi nchini Uingereza.
Daktari mkuu huko, Dk Justice Arthur, alisema athari ni kubwa.
""Wacha tuchukue huduma kama vile chanjo ya watoto. Ikiwa tutapoteza wauguzi wa afya ya umma, basi watoto ambao wanapaswa kuchanjwa hawatapata chanjo yao na tutapata watoto kufa,"" aliambia BBC.
Alisema wagonjwa waliokomaa pia watakufa iwapo hakutakuwa na wauguzi wa kutosha wa kuwahudumia baada ya upasuaji.
Wauguzi wengi ambao timu ya BBC ilizungumza nao walitaka kuondoka Ghana kutokana na ukweli kwamba wangeweza kupata mapato zaidi kwingineko.
Katika kituo cha huduma za afya cha Kwaso karibu na jiji la Kumasi, Mercy Asare Afriyie alieleza kuwa alikuwa na matumaini ya kupata kazi nchini Uingereza hivi karibuni.
""Uhamisho wa wauguzi hautakoma kwa sababu ya hali duni za huduma. Mshahara wetu si kitu cha kuandika nyumbani na katika wiki mbili unautumia. Ni kutoka mkono hadi mdomo.""
Wauguzi wa Ghana waliambia BBC kwamba nchini Uingereza wanaweza kupokea zaidi ya mara saba ya wanayopokea nchini Ghana.
Perpetual Ofori-Ampofo  kutoka Chama cha Wauguzi na Wakunga cha Ghana alisema mfumo wa afya wa nchi yake unahitaji msaada zaidi.
""Ukiangalia idadi, basi sio maadili kwa Uingereza kuajiri kutoka Ghana kwa sababu idadi ya wauguzi wa kitaalamu ikilinganishwa na wauguzi wanaofunzwa au wauguzi wasaidizi ni tatizo kwetu,"" alisema.
Lakini aliongeza kuwa haikuwezekana kuwazuia wauguzi kuondoka kwani uhamiaji ni haki na kwamba serikali ya Ghana ilihitaji kufanya zaidi kuwashawishi kubaki. Wizara ya afya katika mji mkuu, Accra, ilikataa kutoa maoni.
Ghana iko kwenye orodha ya Shirika la Afya Ulimwenguni ya nchi 55 zilizo hatarini, ambazo zina idadi ndogo ya wauguzi kwa kila mtu ikilinganishwa na  idadi ya watu. Orodha hiyo - iliyopewa jina na wengine kama ""orodha nyekundu"" - imeundwa ili kuzuia uandikishaji wa utaratibu katika nchi hizi.
Hivi majuzi serikali ya Uingereza ilitoa pauni milioni 15 ($18.6m) kwa Ghana, Nigeria na Kenya ili kusaidia kuongeza nguvu kazi zao za afya.
Lakini nchi hiyo inajulikana kuwa inaangazia kupata mkataba rasmi na Ghana ambapo inaweza kuwa na uwezo wa kuajiri kwa vitendo zaidi kwa ajili ya kuipa serikali ya huko kiasi cha fedha kwa kila muuguzi.
Tayari ina makubaliano sawa  na hayo na Nepal.
Lakini Bw Catton wa ICN alihoji kama inatosha.
Aliiambia BBC kwamba anaamini kuwa mikataba kama hiyo ""inajaribu kuunda hali ya heshima ya kimaadili badala ya kuakisi gharama halisi kwa nchi ambazo zinapoteza wauguzi wao"".
Mkurugenzi wa Wafanyakazi wa Afya wa WHO, Jim Campbell, alieleza BBC kwamba Brexit imekuwa sababu ya Uingereza kugeukia nchi za Afrika kwa wauguzi kujaza nafasi za NHS.
""Soko la ajira lina ushindani mkubwa duniani kote na, baada ya kufunga soko la ajira linalowezekana kutoka kwa uhuru wa Ulaya wa kutembea, tunachoona ni matokeo ya hilo katika suala la kuvutia watu kutoka Jumuiya ya Madola na mamlaka zingine."""
"Je, watoto wanaotokana na dna za watu watatu tofauti wanahaki ya kujua waliochangia kuzaliwa kwao? - bbc news swahili","Chanzo cha picha, Getty Images
Idadi ya watoto wanaozaliwa kwa msaada wa mbinu inayotajwa kitaalamu kama pioneering technique ambapo huzaliwa kutokana na maumbile kutoka kwa watu watatu inaongezeka. Lakini inafungua mjadala mpya juu ya haki gani wanapaswa kuwa nazo watoto hawa.
Utaratibu wa uzazi wa msingi unaotumia vinasaba (DNA) kutoka kwa watu watatu ili kuzuia magonjwa mbalimbali 'mitochondrial' yenye kuathiri watoto imesababisha kuzaliwa kwa watoto kadhaa wenye afya katika nchi nyingi duniani kote - ikiwa ni pamoja na, hivi karibuni, nchini Uingereza.
Mbinu hiyo mpya, inayoitwa tiba ya upandikizaji ya mitochondrial, inatoa matumaini kwa wanandoa ambao wamepoteza watoto kwa sababu mbalimbali ikiwemo magonjwa adimu. Lakini pia imekabiliwa na upinzani, kwa sehemu kwa sababu ya wasiwasi mpana kuhusu michakato inayohusisha marekebisho ya kijeni kwa wanadamu.
Huku baadhi ya watoto wa kwanza kuzaliwa kwa kutumia mbinu hii ya 'mitochondrial' wakifikisha umri wa miaka saba mwaka huu, mbinu hiyo inazidi kusambaa duniani, wadhibiti na wazazi pia wanakabiliwa na maswali ya kimaadili kuhusiana na utambulisho na asili ya watoto wanaozaliwa.
Swali moja muhimu linaloulizwa ni kama watoto wanapaswa kuwa na haki ya kujua utambulisho watu waliohusika kuchangia vinasaba kwa mbinu ya  mitochondrial vilivyowezeshwa wao kupatikana.
Wataalamu wanasema kwamba utafiti uliopo juu ya njia zilizothibitishwa zaidi za utungaji mimba unaosaidiwa na wafadhili au waliojitolea kuchangia, kama vile manii na uchangiaji wa yai unaweza kusaidia kujibu maswali hayo - na kutafuta njia bora ya kuhakikisha ustawi wa kihisia wa watoto wanaozaliwa kwa njia hiyo.
Chanzo cha picha, Alamy
Mitochondria ni sehemu maalum ndani ya seli zetu ambazo hubadilisha nishati inayopatikana kutoka kwenye chakula kuifanya kuweza kutumika kuipa nguvu miili yetu. Lakini haiwezi kufanya hivyo ikiwa inavitu ambavyo vinasababisha magonjwa. Kawaida tunarithi mitochondria kutoka kwa mama zetu, kama mama amebeba mitochondria yenye hitilafu anaweza kuirithisha kwa watoto wake.
Tiba ya upandikizaji wa Mitochondrial ni aina ya IVF inayochanganya DNA kutoka kwa mama na baba ndani ya yai lililotolewa na mwanamke mwingine ambayo ina mitochondria yenye afya, ambayo haina shida wala hitilafu yoyote.
Mimba itakayopatikana itakuwa imebeba Vinasaba ama DNA kutoka kwa wazazi wawili, lakini pia hubeba kiasi kidogo cha vinasaba vya urithi kutoka kwa mtu wa watu aliyechangia yai - karibu 0.1%.
Wataalamu wanasisitiza kwamba mtoto atakayezaliwa haipaswi kuchukuliwa kama mtoto aliyetokana na ""wazazi watatu"", anapaswa kutambulika kama mtoto wa ""watu watatu"": Wana wazazi wawili, na mfadhili ama mchangiaji mmoja.
Ulimwenguni kote, sheria zinazozunguka utaratibu huo bado zinaendelea. Uingereza imeanzisha sheria na kanuni za kuruhusu mbinu za kubadilisha mitochondrial, na inasalia kuwa mojawapo ya nchi chache ambazo zimeihalalisha waziwazi mfumo huo wa uzazi. Australia pia ilihalalisha utaratibu huo mnamo 2022.
Nchini Marekani, utaratibu huo umepigwa marufuku kabisa: utafiti wa kimatibabu kwa kutumia mbinu za upandikiza wa mitochondrial kwa wanadamu hauwezi kuendelea kisheria baada ya Mamlaka ya Chakula na Dawa kuelezea wasiwasi wake wa usalama.
Nchini Canada, utaratibu huu pia umepigwa marufuku. Hata hivyo, watu wamepata njia za kukwepa vizuizi hivyo kwa kuhusisha nchi zilizo na sheria nyepesi au zisizo na sheria. Mnamo 2016 alizaliwa mtoto wa kiume wa wanandoa raia wa Jordani waishio MArekani kwa njia hii ya mitochondrial, ambayo sehemu ya mchakato wake ilifanyika Mexico.
Tofauti na DNA ya wazazi wawili, DNA ya mitochondrial ya wafadhili yenyewe hairithishi ama haileti athiri kwa vitu kama nywele au rangi ya macho, au utu. Tofauti hii, na ukweli kwamba ni sehemu ndogo tu ya nyenzo za kijeni kutoka kwa wafadhili wa mitochondrial, imekuwa na matokeo muhimu.
Nchini Uingereza, mwanamke ambaye hutoa mayai yake kwa ajili ya kupandikizwa kwa njia hii ya mitochondrial hachukuliwi kuwa mzazi wa kimaumbile wa mtoto atakayezaliwa, na mtoto huyu hawezi kuomba kumjua mwanamke aliyetoa ama changia yai lake. Kuanzia umri wa miaka 16, mtoto anaweza kufanya hivyo, kwa kufahamishwa tu taarifa chache ambazo hazitamtambulisha aliyechangia mitochondrial, atajua vichache tu kama vile maelezo kuhusu historia ya kimatibabu ya mtoa yai na historia ya kimatibaby ya familia ya mtoa yai.
Kichume chake uchangiaji wa manii na yai, sasa ni jambo lililo wazi kwa utambulisho nchini Uingereza pekee (mtoto anaweza kutuma maombi ya kujua utambulisho wa mchangiaji manii ama yai ama wote akiwa na umri wa miaka 18).
John Appleby, mhadhiri wa masuala ya tiba katika Chuo Kikuu cha Lancaster, nchini Uingereza, hakubaliani na uamuzi wa Uingereza kuzuia mchangiaji wa mitochondrial kutojulikana kisheria. Anasema kuwa watoto waliopatikana kwa kupitia mchango wa mitochondrial wanapaswa kuwa na haki ya kujua utambulisho wa mtu aliyechangia kuzaliwa kwao, kama wanavyofanya nchini Uingereza katika kwa upandikizaji wa manii na yai. Ni ruhusa kwa waliochangia manii na yai kutambulika lakini mtu wa tatu hairuhusiwi kutambulika.
“Ushahidi wa kisaikolojia hadi sasa unaonyesha kuwa baadhi ya watu walitunga mimba kwa kutumia mayai, mbegu za kiume au viinitete, wanaona ni muhimu kujua taarifa za kutambua wafadhili wao,” anasema. ""Wana tabia ya kueleza sababu kadhaa kwa nini, kuanzia kutaka kumshukuru mfadhili 'mtu aliyemchangia, kutaka kutafuta ndugu wengine, au kwa sababu ni muhimu kujenga uhusiano na wafadhili wao na ikiwezekana kukutana nao.""
Chanzo cha picha, Getty Images
Utafiti kuhusu familia zilizoundwa kwa usaidizi wa uchangiaji wa manii unatoa mwanga zaidi juu ya manufaa ya uwazi, na inaweza kusaidia inapokuja katika kufikiria jinsi mtoto wa watu watatu wa IVF aina ya mitochondrial anaweza kuhisi siku moja kuhusu mtu wa tatu aliyemchangia.
""Nadhani ni jambo kubwa kwamba wazazi ambao kwa kawaida wangepoteza mtoto kutokana na ugonjwa wa mitochondrial sasa wana fursa ya kuzaa mtoto mwenye afya,"" anasema Nanette Gartrell, daktari wa akili na mtafiti mkuu katika Utafiti wa Kitaifa wa Familia ya wapenzi wa jinsia moja (lesbian) nchini Marekani. Utafiti huo ulioanza katika miaka ya 1980, umefuata kundi la akina mama wawanaojihusisha na mapenzi ya jinsia moja ambao walipata watoto kupitia uchangiaji wa mbegu za kiume, na pia kufuata ukuaji na ustawi wa watoto hadi utu uzima. Gartrell anasema matokeo ya utafiti yana mafunzo muhimu zaidi, kwa mfano linapokuja suala la uwazi kuhusu njia zlizotumika kupatikana kwa watoto.
""Watoto waliotungwa mimba na wazazi walio wachache kwa njia ya usaidizi wa teknolojia ya uzazi wanajua kuhusu mimba zao tangu utotoni,"" anasema Gartrell. Akina mama katika utafiti, kwa mfano, sikuzote walikuwa wazi na kuwaeleza watoto wao kuhusu asili yao. Wakiwa watu wazima, takribani nusu ya watoto waliotungwa mimba katika utafiti huo waliripoti uhusiano mzuri na wafadhili wao (watu waliochangia manii), huku 20% walitaka kuwa karibu zaidi.
Kwa sasa, mfumo huu mpya wa upandikizaji wa mitochondrial ni kama kujenga msingi mpya kabisa au kuleta kitu kipya kabisa - kuunda aina mpya kabisa ya mwanadamu. Lakini kama tafiti hizi za teknolojia zingine za uzazi zinavyopendekeza, watoto wenyewe wanaweza kutoshtushwa sana na asili yao kuliko umma.
Kwa muda gani umma utaikubali mbinu hii inayokua kwa kasi ya uzazi, hata hivyo, inaweza kuendelea kutofautiana kutoka nchi hadi nchi - kwa vile jamii bado zinaonyesha mitazamo tofauti kuhusu njia ambayo angalau yenye muda mrefu ya upandikizaji wa kawaida wa mbegu na manii peke kutoka kwa watu wawili (IVF) na si watatu."
Fahamu ni namna gani mwanadamu huanza kupoteza uwezo wake wa kusikia - bbc news swahili,"Chanzo cha picha, Science Photo Library
Wakati wa mchana, wengi wetu hutumia vipokea sauti au ‘headphones’ vinavyobanwa kichwani kuzuia kelele za usafiri au ofisini.
Lakini je, inaathiri vipi usikilizaji wetu, mwandishi wa BBC Future anatujuza alichogundua.
Huu ni mchakato wa taratibu. Mara ya kwanza, gitaa katika wimbo wako unaopenda huanza kusikika kwa sauti ambayo haitoshi, na unaongeza sauti.
Majadiliano katika mfululizo hayaeleweki. Na lazima ujitahidi zaidi kusikia kile marafiki zako wanasema kwenye baa yenye kelele.
Kusikia hakupotei ghafla, lakini polepole. Kulingana na wataalamu, mtindo wetu wa maisha wa kisasa unachangia kuzeeka mapema kwa vinavyosaidia kusikia, haswa kutokana na matumizi ya mara kwa mara ya vichwa vya sauti kwa kusikiliza muziki na kutazama video.
Kwa kuongezea, kizazi kipya siku hizi kinakabiliwa zaidi na tatizo kuliko hapo awali.
""Matukio mengi na matukio katika maisha yetu yanaambatana na kelele kubwa ambazo mtu anaweza asijue hadi wakati itakapokuwa tayari amechelewa sana,"" anasema mtaalamu wa magonjwa ya kusikia Jill Grunwald wa Kituo cha Matibabu cha Chuo Kikuu cha Vanderbilt huko Nashville, Tennessee.
""Kuna kelele nyingi za burudani karibu nasi: wachezaji wa kibinafsi, matamasha, baa, sinema zinaweza kuwa kelele sana. Katika maisha yetu ya kila siku, mara kwa mara tunakabiliwa na kelele nyingi,"" anaelezea.
Chanzo cha picha, Getty Images
Mihadhara ya Jill Grunwald katika Shule ya Muziki ya Vanderbilt juu ya tishio la kupoteza kusikia. Anaeleza kuwa kujiweka katika hali ya kusikiliza chochote maskioni kwa sauti kubwa kwa muda mrefu ni sababu ya kuhatarisha hali kwa kila mtu, bila kujali umri.
Pia kuna sababu ya kuamini kwamba upotezaji wa kusikia unaosababishwa na kelele sasa unaendelea katika umri mdogo.
""Wakati mwingine athari za kelele katika miaka ya vijana hazionekani, lakini baada ya muda athari mbaya huonekana,"" Grunwald anasisitiza.
Taasisi ya Kitaifa ya Marekani ya Usalama na Afya Kazini (NIOSH) na Chama cha Usalama na Afya Kazini (OSHA) wameweka kikomo cha kawaida cha udhihirisho wa sauti cha desibeli 85.
Karibu na sauti hii, tunasikia sauti za trafiki nyingi kutoka kwa gari.
Kusikiliza kwa muda mrefu kwa mazingira ya sauti ya juu bila shaka huongeza hatari ya kupoteza uwezo wa kusikia kwa muda.
Hii inaweza kutokea mara moja, lakini wakati mwingine dalili hazionekani kwa miaka mingi.
Karibu na kiwango hiki cha sauti, tunasikia sauti za trafiki nyingi kutoka kwa gari.
Kujiweka katika hatari ya kusikilza muda mrefu kwa mazingira ya sauti ya juu zaidi bila shaka huongeza hatari ya kupoteza kusikia kwa muda. Hii inaweza kutokea mara moja, lakini wakati mwingine dalili hazionekani kwa miaka mingi.
Wakati wa uchunguzi uliofanywa katika Chuo Kikuu cha Leicester nchini Uingereza, iligunduliwa vipokea sauti vingi vya masikioni  husababisha shinikizo la sauti la desibel 120.
Hii ni hatari sana, kwa sababu kelele inayozidi desibel 110 ""huzuia seli za neva za ‘sheath ya myelin’, ambayo inafanya kuwa ngumu kusambaza mawimbi ya umeme kutoka kwa masikio hadi kwa ubongo.""
Uharibifu kama huo hauwezi hautarekebishwa.
Chanzo cha picha, UNSPLASH
""Vyombo vya umeme huzalisha takriban desibeli 90,"" anasema Dk. Todd Ricketts, profesa na mwenyekiti wa Idara ya Utafiti wa Usikivu na Hotuba katika Kituo cha Matibabu cha Chuo Kikuu cha Vanderbilt.
""Minyororo ni takriban desibeli 100. Klabu ya usiku yenye sauti kubwa sana au tamasha kubwa inaweza kuwa desibeli 105.""
""Mfumo wa sauti wenye nguvu kwenye gari unaweza kufikia desibeli 120 au hata zaidi. Ikiwa uko umbali wa mita kutoka kwa bunduki, ni desibeli 140, karibu na kiwango hicho au hata chini kidogo ndio kiwango cha maumivu.""
Watu wengi hupata mabadiliko ya muda katika kiwango cha kusikia, wakati baada ya tamasha kubwa au klabu, sauti ya kusikia hupungua kwa siku chache na kisha inarudi.
Hii hutokea kama matokeo ya mchakato wa kemikali ambao viungo vya kusikia hujilinda.
Sauti hupoteza kwa sababu nywele ndogo kwenye sikio la ndani huchakaa.
Ili kurejesha, unahitaji kupumzika mahali pa utulivu mpaka kusikia kurudi, na jaribu kuepuka mabadiliko hayo katika siku zijazo.
Ukiwa katika umri mdogo mara nyingi ulikuwa katika sehemu zenye kelele kubwa, ukifika mtu mzima kawaida utakumbana na kuzorota kwa uwezo wa kusikia - ingawa inaweza kutokea hata mapema.
Chanzo cha picha, UNSPLASH
Mnamo 2013, kituo cha AsapScience kilichapisha video kwenye YouTube inayoitwa "" Masikio yako yana umri gani?"" Huenda usipende jibu. Labda masikio yako yana umri wa miaka 20 kuliko wewe.
Ikiwa una wasiwasi juu ya hali ya kusikia kwako, unaweza kutumia programu za bure ili kupimauwezo wake mwenyewe.
Hii inaweza kuwa hatua ya awali kabla ya kutembelea mtaalamu wa sauti.
Kwa wale walio na upotezaji wa kusikia usio muhimu, kifaa cha Soundhawk kimetengenezwa. Inakuwezesha kutofautisha sauti fulani katika maeneo yenye watu wengi (kwa mfano, katika baa na migahawa)
kwa kutumia vichwa viwili vya sauti na maikrofoni ndogo. Picha:
Teknolojia hii ilitengenezwa na daktari wa upasuaji wa otolaryngologist Rodney Perkins. Kifaa hufanya kazi kupitia Bluetooth, na sauti yake inaweza kubadilishwa kwa kutumia programu ya Soundhawk.
Kwanza, jizoeze kusikiliza muziki kwa sauti ya chini. Nenda kwa mipangilio yaani simu smartphone yako na uweke kikomo cha juu cha sauti sio zaidi ya 70%. Kwa hivyo hutashawishika kusikiliza muziki kwenye decibel hatari.
Iwapo utaenda kwenye tamasha au tamasha la muziki, usisite kuleta viunga vya masikioni - kwa sababu umati unaweza kukusogeza karibu na spika wakati wowote.
Kwa ajili ya kusikiliza muziki, nunua vipokea sauti vya masikio vilivyofungwa ambavyo vinafunika masikio kabisa, badala ya kuingizwa kwenye mfereji wa sikio. Huenda hii ndiyo njia rahisi zaidi ya kuhakikisha kwamba nyimbo unazozipenda zinakupendeza kwa muda mrefu iwezekanavyo."
Kuna hatari gani za kuwa baba ukiwa na umri wa juu? - bbc news swahili,"Muigizaji Al Pacino ana mtoto  akiwa na  miaka  zaidi ya themanini. Je! Sayansi inasema nini juu ya athari za kuwa baba ukiwa na umri wa juu , kupoteza mimba na hatari ya ugonjwa?
Inaonekana akina baba wanazeeka. Katika baadhi ya matukio, kwa kiasi kidogo kabisa.
Wiki hii, wawakilishi wa mwigizaji Al Pacino, mwenye umri wa miaka 83, walithibitisha kuwa ana mtoto na mpenzi wake mwenye umri wa miaka 29 Noor Alfallah. Atajiunga na klabu ya waliopata watoto  baadaye maishani  kama  nyota mwenzake  na baba wa mara kwa mara Robert De Niro, ambaye mwezi uliopita alithibitisha kuwa ana mtoto wake wa saba akiwa na umri wa miaka 79
Wawili hao kwa hakika si baba wa kwanza wazee: waigizaji wengine kadhaa wa kiume, wanamuziki, na hata marais wa Marekani wamepata watoto baadaye maishani wakiwa na umri wa juu. Na umri wa wastani wa baba wapya kwa ujumla umekuwa ukiongezeka kwa miaka mingi. Kati ya 1972 na 2015, uliongezeka kwa miaka 3.5 : wastani wa baba nchini Marekani ana umri wa miaka 30.9, na 9% ya baba walikuwa na umri wa miaka 40 wakati mtoto wao anazaliwa.
Baba mwenye umri mkubwa zaidi kuwahi kutokea, angalau  kulingana na Guinness World Records , alikuwa na umri wa miaka 92 - ingawa  madai yasiyo rasmi kuhusu hata wanaume wazee zaidi ya hapo  mara kwa mara huibuka.
Hata hivyo, kuwa baba mkubwa hubeba hatari fulani.
Mnamo Desemba 2022, watafiti kutoka Chuo Kikuu cha Utah na taasisi nyingine walichapisha mapitio ya kina ya ""umri wa kina baba"" na athari zake kwa uzazi, matatizo katika ujauzito na afya ya utotoni.
Ingawa tafiti nyingi hazingejumuisha wanaume wengi wa umri wa Pacino, kutokana na jinsi walivyo nadra, ushahidi unaonyesha kwamba mbegu za kiume za miaka arobaini na hamsini tayari zina ubora wa chini katika suala la kiasi, hesabu na mabadiliko . .
Mabadiliko haya yanamaanisha kwamba umri mkubwa wa uzazi ""unahusishwa sana na hatari kubwa ya sio tu kuwa na utasa lakini pia kupoteza mimba baada ya mimba ya asili"", watafiti wanaandika. Tafiti nyingi, zinasema, zimeonyesha kuwa baba wa umri mkubwa huongeza hatari ya kuharibika kwa mimba.
Kisha kuna hatari ya ugonjwa baada ya kuzaliwa. Imejulikana tangu miaka ya 1950 kwamba baba wa umri wa juu  wana uwezekano mkubwa wa kupata watoto walio na ugonjwa wa jeni achondroplasia . Lakini tangu wakati huo, uhusiano na hali zingine tofauti umeibuka.
""Imezidi kudhihirika kuwa umri mkubwa wa uzazi,  unahusishwa na…madhara duni ya kiafya kwa watoto,"" watafiti wa Utah wanaandika.
Watafiti katika Chuo Kikuu cha Stanford, kwa mfano, waligundua baba wa umri mkubwa walihusishwa na hatari za kuzaliwa kwa uzito mdogo na kifafa kwa watoto wachanga. Umri wa uzazi wa juu pia unahusishwa na viwango vya kuongezeka kwa kansa mbalimbali za utoto, pamoja na kasoro za moyo za kuzaliwa.
Inafaa kukumbuka, hata hivyo, kwamba kama tafiti nyingi zinazochunguza uhusiano kati ya afya na sababu zinazowezekana, njia hazieleweki. Kuna uwezekano wa kuwepo  mambo mengine magumu ambayo huchukua jukumu, kama vile mtindo wa maisha ya wazazi na uchafuzi wa mazingira .
Hata hivyo, watafiti wamegundua kwamba kadiri wanaume wanavyozeeka, wanaweza kupata mabadiliko na uharibifu wa DNA katika chembe zinazounda mbegu ambazo zinaweza kupitishwa kwa kizazi kijacho .
Masomo kama haya yanasababisha mabadiliko katika njia ambayo madaktari na wanasayansi wanafikiria juu ya uzazi kwa ujumla zaidi. Kihistoria, kumekuwa na tabia ya kuzingatia mwanamke na umri wake wakati wanandoa wana matatizo ya kushika mimba. Hakika, utafiti mwingi umezingatia uzazi wa wanawake . Lakini sasa inakuwa wazi kwamba ingawa uzazi wa kiume unaweza kupungua polepole zaidi, na baadaye maishani kuliko wanawake, umri wa baba bado ni muhimu.
Kwa sasa, kesi za Pacino na De Niro - na wanaume wengine katika miaka ya sabini, themanini na tisini - zimesalia kuwa nadra.
Tangu miaka ya 1970, idadi ya  akina baba wa Marekani wenye umri wa chini ya miaka 30 imepungua kwa 27%, wakati idadi ya baba wenye umri wa miaka 45-49 iliongezeka hadi 52%.
Ikiwa mwelekeo wa sasa utaendelea, tiba - ikiwemo pia mitazamo ya kijamii - bila shaka italazimika kubadilika."
Afya: kipimo cha saratani tofauti  chaonyesha matumaini halisi katika utafiti uingereza  - bbc news swahili,"Chanzo cha picha, Getty Images
Uchunguzi wa damu kwa zaidi ya aina 50 waliokuwa na saratani umeonyesha matumaini halisi  katika jaribio la taarisi ya huduma za afya nchini Uingerza NHS, watafiti wanasema.
Vipimo hivyo vilifichua  saratani mbili kati ya tatu miongoni mwa watu 5,000 ambao walikuwa wamemtembelea daktari wao na dalili zinazoshukiwa, huko Uingereza au Wales.
Katika 85% ya visa hivyo  chanya, pia ilibainisha tovuti ya asili ya saratani.
Kipimo cha  Galleri huangalia  mabadiliko tofauti katika vipande vya kanuni za kijeni zinazojitokeza kutoka kwa saratani tofauti.
Kugundua saratani inayoweza kutibika mapema kunaweza kuokoa maisha.
Kipimo hicho kinasalia  kuwa ""kazi inayoendelea"", watafiti, kutoka Chuo Kikuu cha Oxford, wanasema, lakini kinaweza kuongeza idadi ya saratani zilizotambuliwa.
Mara nyingi, wagonjwa wana dalili, kama vile kupoteza uzito, na sababu mbalimbali zinazowezekana na huhitaji vipimo vingi na kumuona daktari  hospitalini mara kwa mara.
Zaidi ya 350 ya wale walioshiriki utafiti – na la muhimu zaidi  kwa wagonjwa walio na dalili zinazoshukiwa kuwa za saratani – waligunduliwa kuwa na saratani, kwa kutumia njia za kitamaduni kama vile vipimo na biopsy. Takriban:
Ingawa si sahihi vya kutosha ""kubaini au kutobaini saratani"", jaribio hilo lilikuwa muhimu sana, mtafiti mkuu wa wagonjwa Prof Mark Middleton aliambia BBC News.
""Kipimo kilikuwa sahihi kwa asilimia 85 katika kugundua chanzo cha saratani - na hiyo inaweza kusaidia sana kwasababu mara nyingi huwa haionekani mara moja unapokua na mgonjwa mbele yako kubaini ni  kipimo gani kinahitajika ili kuona kama dalili zake ni za  saratani au la,"" alisema.
""Kwa ubashiri huo kutoka  uliotokana na kipimo, tunaweza kuamua ikiwa tutaagiza vipimo vya jumla au skani na kuhakikisha kuwa tunafanya kipimo sahihi mara ya kwanza.""
Matokeo yatawasilishwa katika mkutano wa Jumuiya ya Marekani ya Kliniki za maradhi ya saratani mjini Chicago.
NHS pia imekuwa ikitumia kipimo cha Galleri, kilichotengenezwa na kampuni ya California ya Grail, kwa maelfu ya watu bila dalili, ili kuona ikiwa kinaweza kugundua saratani zilizofichwa.
Matokeo ya awali yanatarajiwa mwaka ujao - na, ikiwa kitafaulu, NHS nchini Uingereza inapanga kupanua matumizi ya kipimo hicho kwa watu milioni moja zaidi katika mwaka  2024 na 2025.
Jaribio hilo ni zuri sana katika kupata saratani ambazo hazionekani wazi kama vile saratani ya kichwa na shingo, utumbo, mapafu, kongosho na koo.
Dk David Crosby, kutoka Utafiti wa Saratani UK, alisema: ""Matokeo ya utafiti yanaonyesha kuwa kipimo hiki kinaweza kutumika kuwasaidia madaktari kufanya tathmini ya kimatibabu - lakini utafiti zaidi unahitajika, katika jaribio kubwa, ili kuona kama inaweza kuboresha tathmini ya daktari na hatimaye matokeo ya mgonjwa.""
Mkurugenzi wa kitaifa wa saratani katika taasisi ya  NHS Prof Peter Johnson alisema: ""Utafiti huu ni hatua ya kwanza ya kupima njia mpya ya kutambua saratani haraka iwezekanavyo, ikifanywa na NHS - kugundua saratani mapema ni muhimu na kipimo hiki kinaweza kutusaidia kupata saratani zaidi katika hatua ya awali na kusaidia kuokoa maelfu ya maisha."""
Wanawake wasioona wanaogundua saratani ya matiti mapema india - bbc news swahili,"Chanzo cha picha, Priti Salian
Katika chumba kitupu katika kituo cha afya kinachoendeshwa na serikali huko Vapi, mji ulioko kusini-magharibi mwa jimbo la Gujarat nchini India, Meenakshi Gupta ameshikilia mchoro wa titi la mwanamke huku kanda tano za mwelekeo zenye alama ya Braille zikiwa zimebandikwa juu yake.
Akizungumza na mwanamke aliyeketi kitandani, anasema: ""Nitabandika kanda hizi zinazofaa ngozi kwenye titi lako na kutumia ncha za vidole vyangu kuliangalia kama kuna kasoro zozote.""
Gupta anamtaka mwanamke huyo avue nguo zake za juu, atumie kitakasa mikono, na kuanza uchunguzi wa kawaida. Akigawanya kifua katika sehemu nne kwa kanda hizo, yeye hutumia dakika 30 hadi 40 kupapasa kila sentimita ya titi kwa shinikizo tofauti, kabla ya kuandika matokeo yake kwenye kompyuta yake.
Pamoja na historia ya matibabu ya mgonjwa, Gupta baadaye atatuma matokeo yake kwa daktari kwa uchunguzi wa upungufu wowote na ushauri juu ya tathmini zaidi.
Gupta ni mchunguzi wa kitabibu wa Delhi (MTE), taaluma mpya na inayoibukia kwa wanawake vipofu na wasioona nchini India na Ulaya. Yeye ni mhitimu wa chuo kikuu, kipofu tangu kuzaliwa, amefunzwa kwa miezi tisa katika uchunguzi wa matiti unaogusa, aina maalum ya uchunguzi wa kimatibabu wa matiti.
Upofu wa Gupta hautokani na jukumu lake, lakini jambo ambalo linasaidia sana kazi yake.
Uchunguzi umethibitisha kuwa kwa kukosekana kwa habari ya kuona, akili za vipofu zinaweza kukuza usikivu mkubwa katika kusikia, kugusa na hisia zingine na kazi za utambuzi.
Frank Hoffmann, daktari wa magonjwa ya wanawake kutoka Ujerumani ambaye alianzisha wazo la MTE amegundua kwamba wakati wa uchunguzi wao wa kina, MTE zinaweza kupata uvimbe mdogo kama milimita 6-8.
Kulingana na utafiti wake ambao haujachapishwa, hiyo ni chini ya uvimbe wa milimita 10-20 ambayo madaktari wengi wasio na ulemavu wa kuona wanaweza kupata wakati wa uchunguzi.
Nchini India, MTE 18 wamefunzwa tangu 2017. Baadhi yao kwa sasa wanafanya kazi katika hospitali za Delhi na Bengaluru na wachache wameajiriwa na Chama cha Kitaifa cha Kituo cha Kitaifa cha Vipofu cha India cha Mafunzo ya Wanawake na Ulemavu (NABCBW), shirika lisilo la kiserikali huko Delhi ambalo pia hutoa mafunzo.
Lakini mazoezi ya kutoa mafunzo kwa MTE yanarudi nyuma zaidi, kwa wasiwasi wa Hoffmann mwenyewe kuhusu uwezo wake wa kugundua uvimbe.
""Siku zote nilikuwa na wasiwasi kwamba kama daktari wa magonjwa ya wanawake sikuwa na wakati wa kutosha wa kutumia uchunguzi wa matiti na ningeweza kukosa uvimbe mdogo,"" anasema.
Madaktari wengi wana muda mchache wa kufanya uchunguzi wa dakika 30-40, lakini mfanyakazi aliyefunzwa ambaye si mtabibu na mwenye hisia iliyoboreshwa ya kugusa anaweza kuwekwa kufanya hivyo, alisema.
Mnamo mwaka wa 2010 wazo la Hoffmann lilianzishwa na kuwa Discovering Hands, biashara ya kijamii yenye makao yake makuu Mülheim, nchini Ujerumani, ambayo huwafunza wanawake vipofu na wenye ulemavu wa kuona kama MTE.
Utafiti wa kwanza uliopitiwa na rika uliochunguza uwezekano wa mbinu hii ulionesha kuwa matokeo ya MTE yalikuwa sawa na yale ya madaktari.
Hoffmann aliona uwezekano wa mbinu hiyo kuwa na athari pana zaidi ya Ujerumani, kama mbinu bora na ya bei nafuu.
Viwango vya saratani ya matiti vinatia wasiwasi kote ulimwenguni, na saratani ya matiti ya kike ndiyo saratani inayotambuliwa zaidi mnamo 2020.
Chanzo cha picha, Priti Salian
Nje ya Ujerumani, nchi yenye idadi kubwa ya MTEs ni India. Hapa, saratani ya matiti ndio sababu kuu ya vifo kutoka kwa saratani kati ya wanawake katika majimbo mengi.
Kesi nyingi - 60% - hugunduliwa katika hatua ya III au IV ya ugonjwa huo, na hivyo kupunguza viwango vya kuishi kwa kiasi kikubwa.
Utafiti mmoja uliripoti kiwango cha jumla cha kuishi kwa miaka mitano kwa wanawake wa India kuwa 95% kwa wagonjwa wa hatua ya I, 92% kwa hatua ya II, 70% kwa hatua ya III na 21% tu kwa wagonjwa wa hatua ya nne.
Katika nchi zenye mapato ya juu, zaidi ya 70% ya saratani ya matiti hugunduliwa katika hatua ya I na II. Kwa jumla, kiwango cha miaka mitano cha kuishi kwa saratani ya matiti nchini India ni karibu 52% dhidi ya karibu 84% nchini Marekani.
Ukosefu wa huduma za matibabu, vifaa visivyo na vifaa, na hofu ya matumizi ya nje ya mfukoni husababisha ucheleweshaji wa kutafuta matibabu, na hivyo kupunguza uwezekano wa kupona.
Mnamo mwaka wa 2017, Discovering Hands ilipanuka hadi India kupitia NABCBW, ambayo wafanyakazi wake walipata mafunzo kutoka Ujerumani ili kutoa mafunzo kwa MTEs.
Inatarajiwa kuwa njia hii mpya ya kugundua saratani inaweza kuwa na faida kadhaa juu ya mbinu zilizopo.
Utafiti wa hivi majuzi wa miaka 20 wa India ulihitimisha kuwa uchunguzi wa matiti unaofanywa kila baada ya miaka miwili na wahudumu wa afya ya msingi unaweza kusaidia kupata saratani ya matiti katika hatua zake za awali.
Hii inaweza kupunguza vifo kutokana na ugonjwa huo kwa karibu 30%, kwa wanawake zaidi ya 50, utafiti ulihitimisha, hata hivyo hakuna upunguzaji mkubwa wa vifo ulioonekana kwa wanawake chini ya miaka 50.
Uchunguzi wa matiti pia ni njia ya bei nafuu, na kuifanya iwe rahisi kutekeleza katika hali ya chini na. nchi za kipato cha kati.
Mipango ya uchunguzi wa kimatibabu ya uchunguzi wa matiti ipo nchini India, lakini viwango vya ushiriki ""havitoshi sana"", kulingana na Utafiti wa hivi majuzi wa Kitaifa wa Afya ya Familia, ambao hutoa data ya kitaifa kuhusu mienendo ya idadi ya watu na viashirio vya afya.
Kwa ujumla, chini ya 1% ya wanawake walikuwa wamefanyiwa uchunguzi wa saratani ya matiti kati ya 2019 na 2021 kote India.
Hivi sasa, MTE wa India hufanya kazi na madaktari wa upasuaji ambapo wanachunguza wanawake wanaokuja kwa uchunguzi wa kawaida.
Wengine wamekuwa wakisafiri na kambi za uchunguzi wa saratani ya matiti zilizofanywa na NABCBW katika maeneo ya vijijini, nusu ya mijini na mijini huko Mumbai, Delhi, Vapi, na Bengaluru.
Hadi sasa, MTE 14 zimekagua jumla ya zaidi ya wanawake 2,500 katika kambi na takriban 3,000 katika hospitali. Pia wanashiriki katika kampeni za uhamasishaji wa saratani ya matiti zinazofanywa katika biashara, shule na vyuo vikuu, ambapo pia hutoa mitihani.
Wimbi jipya la utafiti kuhusu kazi za MTE za India linatia matumaini. Malhotra alifanya utafiti kwa wanawake 1,338 waliochunguzwa na MTEs kabla ya janga hili, akilinganisha matokeo ya MTEs na matokeo ya radiolojia ya wanawake sawa.
Malhotra aligundua kuwa MTEs walikuwa na uwezekano mkubwa wa kugundua saratani mbaya, kwa 78% (unyeti ni kipimo cha ""chanya za kweli""). Idadi ya saratani mbaya ambazo MTEs zilikosa (""hasi za uwongo"") ilikuwa ndogo sana, kwa 1%.
Usahihi sio jambo pekee ambalo MTE huleta kwenye meza. Hukusanya data muhimu kuhusu tabia za maisha kama vile kuvuta sigara na unywaji pombe, kunyonyesha, hedhi na historia ya saratani katika familia kabla ya kumchunguza mwanamke, jambo ambalo humpa daktari habari muhimu kuhusu hatari yake ya kupata ugonjwa huo.
Kama sehemu ya mazoezi yake, huleta usikivu wa mwanamke kwa yote anayoyachunguza, kama vile kutokwa na chuchu na ulinganifu kati ya matiti. Mwishoni mwa uchunguzi, MTE inafundisha mgonjwa njia sahihi ya kufanya uchunguzi wa matiti.
Labda muhimu zaidi, MTE husaidia kupunguza usumbufu ambao wanawake hupata kutokana na kuvuliwa nguo kwa uchunguzi wa matiti na daktari ambaye hana ulemavu wa kuona.
Hii inaweza uwezekano wa kuongeza ushiriki katika uchunguzi. Sulekha Paswan, mama wa nyumbani ambaye alifanyiwa uchunguzi wa matiti na Gupta huko Vapi, alisema alipata utaratibu huo kwa Gupta kuwa mzuri zaidi. Na kwa muda na bidii ambayo Gupta aliiweka katika uchunguzi huo, Paswan alifikiri alikuwa makini kabisa.
Chanzo cha picha, Priti Salian
Kufikia sasa, Hoffmann amepeleka mafunzo ya Discovering Hands hadi India, Austria, Colombia, Mexico, Nepal na Uswizi. Wakati wa janga , wakati MTE haikuweza kufanya kazi, wengi walichukua kazi zingine.
Nchini Amerika Kusini na Nepal, programu sasa imesitishwa. Ujerumani, ambapo programu imeendeshwa tangu 2010 ina wafunzwa wanne na MTE 53 wanaofanya mazoezi katika hospitali na kliniki 130, na kituo cha Discovering Hands kilichojitolea huko Berlin.
Austria ilikuwa imefunza MTEs mwaka wa 2015 lakini kwa miaka michache ya kwanza walihusika tu katika utafiti. Tangu 2021, MTEs tatu zinafanya kazi katika mbinu sita za uzazi na radiolojia huko Vienna, na wengine watatu katika mafunzo. Uswizi pia inatoa mafunzo kwa MTEs tatu.
Nchini India, jumla ya MTE 18 wamefunzwa, ingawa shinikizo la janga la Covid-19 limemaanisha sita tu ndio wanafanya mazoezi kwa sasa. Wanafunzi wengine wanane wa MTE, hata hivyo, wako katika mafunzo huko Delhi na Bengaluru na wanatarajiwa kuhitimu mwaka huu.
Shalini Khanna, mkurugenzi wa NABCBW anaeleza kuwa idadi ya wafunzwa ni ndogo kutokana na gharama kubwa ya mafunzo na kwa sababu wanawake wengi wasioona katika mpango huo wanatoka katika mazingira ya kipato cha chini, na wanaweza kuwa na haja kubwa ya kujikimu wao wenyewe na wao. familia.
Urefu na ukali wa mafunzo wakati mwingine humaanisha wakati mwingine wanapendelea kujiunga na kozi fupi au kuacha mafunzo katikati.
Rajendra Badwe, mkurugenzi wa Hospitali ya Tata Memorial, Mumbai, mojawapo ya hospitali kubwa za saratani nchini India, anasema ili kupunguzwa, modeli ya MTE inahitaji utangazaji zaidi miongoni mwa jumuiya ya matibabu, na kutambuliwa na kuungwa mkono na serikali.
Hospitali ya Tata Memorial inashughulikia mbinu ya pande mbili ili kuongeza modeli ya MTE nchini India.
""Tunapanga kuungana na mashirika na watu binafsi ambao wanaweza kupata wanawake vipofu kwa ajili ya kuwapatia mafunzo, na kuzungumza na serikali kuhusu kuunganisha MTE katika mpango wa uchunguzi wa saratani ya matiti kwa umma,"" Badwe anasema.
Gupta anadhani kwamba upanuzi wa modeli ya MTE unaweza kusaidia wasichana zaidi vipofu kupata kazi ya heshima, na pia kuondoa hadithi kuhusu hali hiyo. ""Labda basi siku moja watu wataacha kutuuliza jinsi unavyosafiri, jinsi unavyotumia kompyuta yako ya mkononi, na kuelewa kwamba huwa hatuendi hospitalini kutibiwa. Tunaweza kwenda huko kufanya kazi,"" anasema."
Mesa: mji wa kwanza wa marekani unaoweza kufikiwa kwa urahisi na watu wenye tatizo la usonji ‘autism’  - bbc news swahili,"Chanzo cha picha, Brent_1/Getty Images
Likizo zinaweza kuwa za mfadhaiko kwa watu wa aina mbalimbali ya matatizo ya neva, lakini mji wa Mesa, Arizona, unazingatia maslahi ya kila mtu aweze kufurahia safari wakati wa likizo yake.
Mnamo 2018, Marc Garcia alishtushwa na sura ya kushangaza na ukosefu wa subira ambao wafanyakazi walikuwa wamekosa kwa mtoto wake mwenye tatizo la usonji.
Mkurugenzi Mkuu Mtendaji na rais wa ofisi ya utalii alipotembelea mji wa Mesa kusini ya kati mwa Arizona, aliapa kurudi kuhakikisha wasafiri wa aina mbalimbali za matatizo ya neva waliotembelea jiji hilo watakuwa na uzoefu bora zaidi katika safari yao kuliko safari ilivyokuwa kwa familia yake.
Kwa kweli, kusafiri kunaweza kuwa na mfadhaiko sana kwa watu wa aina mbalimbali za neva hivi kwamba 87% ya familia zenye watu wenye tatizo hili hazichukui likizo, kulingana na utafiti wa Autism Travel.
Uzito unahusisha mchakato mzima hadi usafiri - ikiwa ni pamoja na kelele za kupita kiasi, na usumbufu katika utaratibu ikiwa mgonjwa  hatadhibitiwa na kushughulikiwa kwa huruma.
Lakini miji kama vile Mesa hatimaye unatoa mafunzo na vifaa vya ufikiaji wa sehemu mbali mbali ili kila mtu aweze kufurahia safiri yake.
Kama sehemu ya kuanzia, Garcia alifanyia kazi kupata ofisi nzima ya utalii na kupata mafunzo na kuthibitishwa na shirika la IBCCES, ambalo linafanya kazi ya kutoa mafunzo ya matatizo ya utambuzi na uthibitisho kwa wataalamu ili waweze kuwa na vifaa sahihi na elimu ya kuwezesha watu wenye matatizo ya neva katika mazingira tofauti.
Kwa biashara kama vile hoteli, mikahawa na vivutio mbali mbali, hii inamaanisha kuwa wafanyikazi wamefunzwa kuelewa tatizo la usonji ni nini, jinsi ya kuelewa watu wenye usonji, changamoto wanazopitia na uwezekano wa kuwa na hisia za kawaida, na jinsi ya kuwasiliana nao kwa ufanisi zaidi.
Mnamo mwaka wa 2020, mtoto mmoja kati ya 36 aligunduliwa kuwa na hali ya usonji nchini Marekani, kulingana na Vituo vya Kudhibiti Magonjwa, na Shirika la Afya Ulimwenguni linakadiria mtoto mmoja kati ya 100 ana hali ya usonji duniani kote, idadi ambayo inazidi kuongezeka mwaka hadi mwaka, na kuifanya kuwa ya haraka zaidi kuongezeka duniani.
Pamoja na kushiriki takwimu na elimu kuhusu usonji, mafunzo ya shirika la IBCCES pia yanatoa mwongozo wa vitendo kuhusu njia za kuwashughulikia vyema watu wa aina mbalimbali wenye matatizo ya neva.
Chanzo cha picha, Richard Cummins/Alamy
""Kwa mfano, baadhi ya watu hujifunza zaidi katika kiwango cha mwonekano, ili kuweza kuwashughulikia zaidi kupitia vipeperushi, vijitabu na ramani,"" alisema Zoey Shircel wa Visit Mesa, na mtaalamu wa usafiri wa wenye tatizo la usonji aliyeidhinishwa.
Anasema pia kwamba ilimfundisha kuwa watu wengine wanaweza kuhitaji muda zaidi wa kuchukua habari, kama vile kivutio kilipo au ni nini cha kufanya.
Mafunzo hayo yalimfungua macho kuona ni wasafiri wangapi wanaweza kukabiliana na changamoto zisizoonekana.
""Kabla ya kuthibitishwa sikugundua watu ambao wanaweza kuwa na ulemavu uliojificha,"" alisema.
""Lakini baada ya kujifunza kuhusu uthibitisho huo, watu zaidi wako wazi kuzungumza kuhusu kile wanachoweza kuhitaji au ni msaada gani wa ziada tunaweza kutoa, bila kuwa na hofu au aibu.""
Mesa lilikuwa jiji la kwanza nchini Marekani kupitisha mpango wa Hidden Disabilities Sunflower mwaka wa 2021, ulioanzishwa kwa mara ya kwanza nchini Uingereza, huku ofisi ya utalii ikitoa vivutio vingine kama bangili za alizeti bila malipo kwa wageni.
Chanzo cha picha, Dave G Houser/Alamy
Baada ya kuona mafanikio ya uhakiki wa vyeti katika ofisi ya utalii, jiji zima la Mesa lilielewa thamani ya kujumuisha kila mmoja na kuanza kufanya kazi ya kupata 80% ya wafanyikazi wanaowasiliana na umma moja kwa moja - wakiwemo wafanyikazi wa mbuga na burudani, polisi na maafisa wa usalama wa umma na wazima moto - kuhakikisha wamefunzwa na pia kuwa na Kituo rasmi cha Udhibiti wa Autism (CAC).
Mnamo Novemba 2019, jiji hilo likawa jiji la kwanza la Udhibiti wa Usonji ulimwenguni, na ofisi zingine za utalii na miji imeanza kufuata mkondo huo.
Mjini Mesa, zaidi ya biashara na mashirika 60 tofauti yamekamilisha mafunzo ya kuwa na Kituo rasmi cha Udhibiti wa Autism (CAC). Wageni wanaweza kuona matokeo ya hili katika maeneo kama vile Jumba la Makumbusho la Arizona la Historia Asili ambalo hutoa mwongozo muhimu wa athari za hisia za matunzo mbalimbali, ambayo yanaweza kufikiwa mtandaoni au kutazamwa katika kila mlango wa kwenye makumbusho.
""Makumbusho ni sehemu maalum ambapo watu huja kujifunza, kupumzika na kupata kumbukumbu na marafiki na familia,"" Alison Stoltman, naibu mkurugenzi katika jumba hilo la makumbusho alisema.
""Hata hivyo, angahewa zinazosisimua sana zinaweza kuwa kikwazo kwa baadhi, kuzuia ufikiaji wake.""
Chanzo cha picha, Richard Cummins/Alamy
Kwa Jennifer Hedgepeth, mratibu wa huduma za matukio katika Kituo cha Sanaa cha Mesa, mafunzo aliyopokea yalikuwa ya kibinafsi hasa kwa kuwa ana mtoto mwenye tatizo la usonji.
""Vipengele vingi vya mafunzo vilikuwa vitu ambavyo tayari nilijua, lakini ilikuwa vizuri kujifunza kuhusu baadhi ya mambo hayo kwa undani zaidi,"" alisema. ""Pia ni vizuri sana kujua wafanyakazi wenzangu wote na jiji la Mesa wanapokea mafunzo sawa.""
Ingawa maonyesho yanayoonyeshwa katika Kituo cha Sanaa cha Mesa yanaweza kutofautiana katika uhamasishaji wa hisia, kituo hiki hutoa malazi kama vile blanketi zenye uzani na vipokea sauti vinavyobanwa kichwani vinavyoweza kusaidia wakati wa onyesho, pamoja na nafasi zenye utulivu iwapo mtu atahitaji muda wa kutoka nje.
""Ikiwa unasafiri kwenda nchi ya kigeni na hauongei lugha hiyo, kujua kuwa unaweza kupata mtu kama mkalimani kunaweza kukusaidia kupitia uzoefu wako kwa njia bora,"" Hedgepeth alisema."" Ikiwa watu wanakuja kutembelea kwenye nafasi yako ya utendaji, wanapaswa kuhisi kuwa na raha na usalama.""
Mji wa Mesa pia hutumika kama lango la kuingilia, kwa kuwa inapakana na Msitu wa Kitaifa wa Tonto ulio karibu.
Ndani ya mipaka ya jiji, Mbuga za Mesa na Wilaya ya Burudani (pia kituo cha CAC iliyoidhinishwa) hutoa huduma zinazoweza kufikiwa.
Ili kutoa njia ya kuingiliana na vivutio na mikahawa ambayo ni rafiki kwa wenye tatizo la usonji kote jijini, Visit Mesa imeweka pamoja na Autism GeoTour inayofanya familia na wageni kufichua maeneo yaliyofichwa yanayoweza kufikiwa hata na wenye tatizo la sonji.
Ingawa imepiga hatua kubwa katika ufikiaji, mji wa Mesa hauko tayari kupunguza kasi wakati wowote hivi karibuni, ikiweka lengo la kuwa jiji linalofikika zaidi duniani na wenye matatizo ya neva."
"""nilikuwa nikiuchukia uso wangu lakini sasa najivunia"" - bbc news swahili","Chanzo cha picha, JONO LANCASTER/INSTAGRAM
""Wazazi wangu walionizaa walishtushwa na sura yangu na waliniacha saa 36 baada ya kuzaliwa kwangu. Hiyo ilikuwa ngumu.""
Jono Lancaster alizaliwa West Yorkshire, kaskazini mwa Uingereza, miaka 37 iliyopita, akiwa na hali inayoitwa Treacher Collins syndrome.
Ugonjwa huu unaanza tangu mtoto akiwa tumboni na husababishwa na mabadiliko ya jeni yanayohusika na uundaji wa protini, ambayo huchukua jukumu muhimu wakati wa ujauzito katika jinsi mifupa na tishu hukua.
Matokeo yake, uso unaweza kuwa na kasoro kama vile mifupa ya mashavu iliyobapa, taya ndogo sana, masikio madogo au hayapo kabisa, mteremko wa chini wa mwanya kati ya kope la juu na la chini, na nywele kwenye ngozi ya kichwa ambazo zinashuka hadi kwenye mashavu, kulingana na Maktaba ya Kitaifa ya Tiba ya Marekani.
""Sina mifupa ya mashavu, hivyo macho yangu yanaonekana hivi,"" Lancaster anasema kwenye kamera ya BBC. Na anapogusa masikio yake, anasema, “Nayaita ‘masikio yangu madogo ya Bart Simpson.’”
Akiwa na umri wa wiki mbili, mwanamke anayeitwa Jean alikutana naye hospitalini. Alipokuwa na umri wa miaka 5, Jean alifanikiwa kumuasili.
""Katika mchakato huo wote, alichukua watoto wengine, wote wenye ulemavu tofauti,"" Jono anakumbuka.
Chanzo cha picha, Jono Lancaster
Lancaster alianza shule kama mtoto mwingine yeyote, lakini akiwa kijana ilimbidi avumilie dhihaka na uonevu kutoka kwa wanafunzi wengine.
""Watoto wakubwa walikuwa wakiimba kunihusu,"" anasema.
""Nilitaka kuwaumiza kama vile nilivyoumia. Nilikuwa mahali penye giza na hasira nilipowafikiria wazazi wangu walionizaa.""
""Nikitazama nyuma, nina kumbukumbu nyingi sana za kipekee kutoka shule ya upili, lakini nyuma ya nyakati hizo nilikuwa nikijaribu kadiri niwezavyo kujihisi kama wengine,"" anakiri.
Mtazamo wake mbaya wa kibinafsi uliongezeka kadiri miaka ilivyokuwa inasonga.
""Nilipokua, wengine walianza kuchumbiana, lakini hilo halikutokea kwangu. Hapo ndipo nilipoanza chuki nyingi kwa uso wangu,"" anasema.
Siku moja alitaka kuwasiliana na wazazi wake wa kumzaa, ili kuwaambia kwamba alikuwa mzima na alikuwa na furaha, hivyo pamoja na mama yake Jean wakaandika barua.
Wiki chache baadaye alipokea jibu lililotiwa saini na wote wawili: ""Hatutaki mawasiliano yoyote nawe. Matukio ya baadaye yatapuuzwa. ""
""Kukataliwa na watu hao wawili tena, iliniumiza.""
Miaka michache iliyopita aliombwa atoe hotuba shuleni. Ilikuwa hapo kwamba, alipoona majibu ya watoto, alifikiri kwamba anapaswa kutumia muda zaidi kuonyesha mfano wake.
""Nilikuwa nimesimama kwenye uwanja wa michezo na watoto kadhaa wakanijia mbio na kusema, 'Jono, Jono, Jono, unaweza kutuonyesha kifaa chako cha kusikia?', 'Jono, Jono, ninaishi na babu na bibi yangu,'' Jono, sijui kwa mama na baba yangu', 'Jono, ninaonewa kwa A, B au C'"".
Pale pale kwenye uwanja huo wa michezo, nilijiambia, 'Ninahitaji kufanya hili zaidi.'""
Kwa sababu hii, Lancaster tayari ameigiza katika filamu mbili za kumbukumbu na katika miaka miwili iliyopita amekuwa akifanyia kazi kwenye kitabu chake cha kwanza, kiitwacho ‘Not All Heroes Wear Capes’.
""Inahusu mashujaa ambao nimekutana nao maishani mwangu na jinsi hatimaye nikawa shujaa mwenyewe. Kwa sababu ukweli ni kwamba, maisha yangu yamejawa na upendo mwingi na vituko vingi.""
Ugonjwa huu pia unajulikana kama ugonjwa wa Franceschetti-Zwalen-Klein au mandibulofacial dysostosis, na ni adimu sana. Jina lake limetokana na Edward Treacher Collins, daktari wa macho wa London ambaye kwa mara ya kwanza alielezea ulemavu huu katika fasihi ya matibabu mwanzoni mwa miaka ya 1900.
Huduma ya Kitaifa ya Afya ya Uingereza inasema ni hali ya kuzaliwa ambayo, kulingana na jeni iliyobadilishwa, inaweza kurithiwa kutoka kwa mzazi mmoja au wote wawili.
Dalili ni tofauti sana na zinaweza kuwa kali au wastani - karibu kutoonekana -, ambayo ina maana kwamba idadi ya ugonjwa huu inayoripotiwa ni ya chini sana. Kwa vyovyote vile, inakadiriwa kuwa kuna kesi 1 katika kila uzazi 50,000.
Kwa ujumla inaonekana kwenye mashavu, macho, masikio na taya.
Inaweza pia kumaanisha kwamba mtoto huzaliwa na mdomo uliogawanyika na ana shida ya kupumua na kula.
Pia, hali isiyo ya kawaida katika miundo ya sikio la nje na la kati inaweza kusababisha kupoteza kusikia na matatizo ya kuzungumza.
Watoto walio na ugonjwa huo lazima wafuatiliwe na daktari na wanaweza kufanyiwa upasuaji ili kurekebisha kasoro za kuzaliwa.
Matatizo ya ubongo na akili kama vile udumavu wa mikrosefali yaaani ukuaji wa kichwa usio kawaida, linasema Shirika la Kitaifa la Marekani la Magonjwa Adimu."
Rais museveni apitisha sheria dhidi ya wapenzi wa jinsia moja uganda - bbc swahili,
"Afya: alijaribu kupata mtoto kwa miaka 7, akazaa watoto 5 mara moja  - bbc news swahili","Chanzo cha picha, RIMS
Ankita Kumari na Prakash Kumar Saw kwa sasa wako katika hali nzuri ya furaha katika hospitali ya Taasisi ya Rajendra ya Sayansi ya Tiba (RIMS) huko Ranchi kwa kuwa wana watoto  baada ya karibu miaka saba ya ndoa. Lakini katika furaha hii kuna wasiwasi fulani pia.
Madaktari wanasema watoto na mama yao wanaendelea vizuri, lakini watalazimika kukaa hospitalini wiki chache zijazo.
Binti zao huwekwa kwenye viingilizi katika chumba cha wagonjwa mahututi cha ICU cha hospitali mbili tofauti.
Ankita Kumari amelazwa katika hospitali ya RIMS tangu Mei 7 na anaendelea na matibabu katika kitengo cha Daktari Bingwa wa Magonjwa ya Wanawake na Madaktari wa Uzazi Dk Sasibala.
Wakati wa uchunguzi wa ujauzito, daktari alimwambia kwamba alikuwa na watoto wengi tumboni mwake.
Alasiri ya tarehe 22, ghafla alianza uchungu na ndani ya nusu saa alijifungua wasichana watano mmoja baada ya mwingine.
Dk. ambaye ni sehemu ya timu ya Dkt. Sasibala Bulupriya alisema kuwa hii ni mara ya kwanza kwa watoto watano kuzaliwa kwa wakati mmoja huko Rims. Hapo awali, mwanamke mmoja alizaa watoto wanne kwa wakati mmoja, lakini rekodi hiyo sasa imevunjwa.
Akizungumza na BBC, Dkt Bulupriya alisema, “visa kama  hivi  hutokea lakini hii haishangazi sana. Uzazi kama huo unatokea ulimwenguni kote. Ni mchakato wa kawaida kwa yai zaidi ya moja kuunda kwenye kiinitete. Hii haileti hatari, lakini ikiwa zaidi ya kiinitete kimoja kitatokea kutoka kwa mayai hayo, kuna hatari ya kuzaa kabla ya wakati na watoto wenye uzito mdogo.""
Chanzo cha picha, RAVIPRAKASH/BBC
""IVF sio muujiza kwa wale ambao hawawezi kuwa wazazi kawaida.""
“Ankita hajaweza kuwa mama kwa miaka saba iliyopita. Kwa hivyo alifanya IVF kutoka hospitali ya Hazaribagh. Kwa miezi kadhaa wenzi hao walikuwa chini ya uangalizi wa madaktari.
Uchunguzi  ulionyesha kuwa kijusi kilikuwa na viinitete vingi, kwa hivyo vilitumwa kwa RIMS.""
""Ankita alikuwa na ujauzito wa wiki 28 alipokuja kwetu. Tulitaka siku zake ziwe kamili, lakini alianza kupata hali ya  uchungu wa uzazi mapema. Jambo zuri kuhusu hilo ni kwamba alijifungua kawaida, bila upasuaji.""
“Mkuu wetu Dk. Neelam na timu yake walimzalisha Ankita. Watoto wake watatu walizaliwa wima na wawili juu chini. Wakati huo huo, hali ya Ankita ilikuwa shwari. Ikiwa hali yake itaendelea hivi, tutamwachia baada ya wiki chache. Lakini huenda binti zake wakalazimika kukaa hospitalini kwa majuma machache.”
Ankita mwenye umri wa miaka 27 anaishi katika kijiji cha Malakpur wilayani Chatra katika jimbo la Jharkhand. Mumewe Prakash Sav ni mwendeshaji wa gari la  kubebea matuna, kazi anayofanya kujipatia riziki.
Hapo awali, alikuwa akifanya kazi katika hoteli fulani. Anauza matunda tangu alipoacha kazi. Yeye ndiye mkubwa kati ya ndugu zake.
Akizungumza na BBC, Prakash Sav alisema, ""Sikuwahi kufikiria kuwa ningekuwa na binti watano kwa wakati mmoja. Tumefurahi kupata mtoto baada ya miaka mingi ya ndoa lakini sasa tuna wasiwasi pia juu ya kuokoa maisha ya wasichana hawa. Nimelazimika kuwalaza wasichana wawili waliozaliwa katika hospitali ya kibinafsi kwani hakuna vitanda vinavyopatikana Rims. Wasichana watatu waliobaki wako Rimes.
Chanzo cha picha, RAVIPRAKASH/BBC
""Swali langu ni kwamba ikiwa mke wangu alilazwa hapa kwa siku 16 zilizopita basi kwa nini hospitali ya RIMS haikupanga kitanda kuokoa binti zangu.
Kila mtu alijua kuwa mke wangu alikuwa na watoto watano tumboni mwake. Jana usiku ghafla niliambiwa kuwa hakuna nafasi hapa NICU, unapaswa kuwapeleka watoto wawili hospitali ya kibinafsi. Mimi ni maskini, siwezi kumudu hospitali binafsi.”
Uongozi wa Rims haujatoa maoni yoyote rasmi kuhusu  madai ya Prakash. Lakini madaktari wanaofanya kazi katika idara ya watoto wanasema kuwa vitanda vya NICU vilikuwa vimejaa. Kwa hiyo wasichana hao wawili waliombwa kulazwa NICU ya hospitali ya kibinafsi.”
Chanzo cha picha, SALOUM ARBY
Daktari mkuu kwa sharti la kutotajwa jina alisema, ""Idadi ya vitanda katika NICU ni ndogo. Watoto wachanga tayari wamelazwa huko. Hawawezi kuondolewa huko kwani hali zao ni mbaya.""
Aliongeza, “Ankita amejifungua kabla ya wakati wake, na kuongeza kuwa kuna utaratibu wa kuwahifadhi watoto katika kifaa cha kuhifadhia watoto waliozaliwa kabla ya muda wao (inkubator) kwa hiyo shutuma za baba yao si sahihi.
Alimshauri awapeleke watoto wake katika hospitali ya kibinafsi ili kuokoa maisha yao. Kipaumbele chetu ni kuwatendea watoto, sio kumdhulumu mtu yeyote”, aliongeza
Baba yao  Prakash alilalamika kuwa  alitumia pesa nyingi sana huko Ranchi kwa matibabu, malazi, chakula na dawa hivi kwamba alilazimika kuchukua mkopo.
Kwa mujibu wa kitabu cha recodi ya dunia  cha Guinness Book, rekodi ya kuzaa watoto wengi zaidi kwa wakati mmoja inashikiliwa na Halimah Cisse wa Mali.
Alizaa watoto 9 kwa wakati mmoja katika mwaka wa 2021. Kulikuwa na wasichana 5 na wavulana 4."
Ufahamu 'udhaifu' katika mwili wako unaokosolewa na wanasayansi - bbc news swahili,"Chanzo cha picha, Getty Images
Sigmund Freud alitaja uwepo wa nadharia mbili za kisayansi zilizoathiri sana saikolojia ya binadamu: Ya kwanza, ni kwamba dunia si kitovu cha ulimwengu.
Pili, ingawa dunia iliundwa angalau miaka bilioni 4.5 iliyopita, wanadamu wamekuwa wakiishi kwenye sayari hii kwa muda mfupi sana.
Kabla yake, kulikuwa na kila kitu duniani isipokuwa binadamu.
Na jambo la kushangaza ambalo linahitaji kuongezwa ni kwamba sisi binadamu sio wakamilifu, hatujakamilika tuna mapungufu makubwa. Hii inamaanisha kwamba muundo wa kimwili au muundo wa binadamu.
Wanasayansi wameona katika tafiti mbalimbali, baada ya mageuzi mengi, 'kasoro' kadhaa zilizobakia katika mwili wa mwanadamu.
Na hizi ni baadhi ya kasoro hizo kati ya nyingi.
Chanzo cha picha, Getty Images
Mfano wa kwanza wa jinsi mwili wa mwanadamu alivyo na kasoro kisayansi ni kwenye mfumo wa uzazi wa kiume.
Ingekuwa bora kama kiungo hiki kingelindwa kama mapafu au moyo, ksingekuwa wazi, kingefichwa na kinaonekana wakati wa kujamiana tu.
Tatizo ni kwamba mbegu za kiume, haziwezi kukua vizuri kwa joto la kawaida la mwili, yaani nyuzi joto 36.5.
Wanyama wengine, hasa wale ambao hawana damu joto, kama vile vyura, viungo vyao vya uzazi vya kiume vinalindwa vyema kwa ndani.
Hata wanyama wengine wenye damu joto, kama vile tembo, wana viungo vya uzazi ambavyo ni salama kabisa.
Chanzo cha picha, Getty Images
Bila shaka mfano mwingine wa jinsi mwili wa mwanadamu ulivyo na kasoro kisayansi ni 'mgongo'.
Je, huwezi kupata mtu ambaye hajawahi kukutana tatizo au kuumwa mgongo katika maisha yake.
Mifupa ya mgongo hukaa kando kando ili kuunda upinde unaoshikilia vyema muundo wote wa mwili wa mnyama pamoja akiwemo binadamu.
Lakini kwa kuwa binadamu ni aina ya mnyama mwenye miguu miwili, pingili za mgongo zimepangwa kihalisi katika safu za 'longitudinal'.
Kutokana na aina hii ya mpangilio, vingili katika sehemu ya chini ya mwili 'vertebrae' inapaswa kubeba uzito zaidi.
Ndio maana tatizo la maumivu ya kiuno na mgongo kwa binadamu ni la kawaida sana.
Jicho la mwanadamu pia ni mfano wa udhaifu wa mwili wa mwanadamu.
Retina ya binadamu imefunikwa. Kazi ya retina ni kunasa au kupokea taarifa nyepesi na kutuma taarifa hizo kwenye ubongo wetu kupitia mshipa wa macho.
Shida ni kwamba hakuna vipokezi vya picha katika hatua ambapo neva ya macho huvuka retina, hii inamaanisha kuwa tuna 'sehemu isiyoonekana' au 'upofu' katika kila jicho.
Wanyama wengine hawana madoa machoni kama sisi, kwa mfano Pweza.
Katika macho ya pweza, nyuzinyuzi za macho ziko nyuma ya retina, hivyo neva ya macho haihitajiki kupeleka taarifa nyepesi kwenye ubongo.
Kwa sababu hii, hakuna doa achoni pa pweza kama ilivyo kwa binadamu.
Chanzo cha picha, Getty Images
Ukosefu wa hewa ni sababu kuu ya kifo kisicho cha kawaida katika spishi za wanyama zenye afya.
Mwaka jana, idadi ya watu waliokufa kutokana na kukosa hewa ilikuwa mara mbili zaidi ya idadi ya watu waliokufa kwa ajali za gari huko nchini Hispania.
Mirija ambayo hubeba chakula na hewa katika miili yetu imeunganishwa kwa namna hatari katika sehemu kadhaa za mwili.
Pharynx ni kiungo muhimu sana. Pharynx ni kama bomba ambalo huanzia puani kwa ndani kwenda chini ya shingo na koo.
Kwa kawaida, maji na chakula vinakwenda kwenye kitu kinaitwa esophagus wakati hewa inakwenda ama kupitia kwenye trachea.
Lakini kuna wakati mwingine mambo yanaweza kwenda vibaya katika mfumo huu.
Ikiwa hata kiasi kidogo cha chakula kinaingia kwenye trachea kwa bahati mbaya wakati wa kula, inaweza kusababisha madhara makubwa kama vile kifo kwa kukosa hewa.
Na hii inathibitisha kwa mfano binadamu hawezi kula zabibu kwa haraka kwa sababu mwili wake haujaundwa vizuri kisayansi.
Chanzo cha picha, Getty Images
Muhimu: Kisayansi yapo mapungufu mengi ya kimwili na kimfumo ambayo hayaingiliani na kiimani. Na kwa mantiki hii, makala haya hayana sababu ya kukosoa uumbaji, kutokana na imani za wanadamu, bali kuonyesha dhana ya kisayansi katika mwili wa mwanadamu."
Changamoto za kujifungua vitani: 'tunategemea mwanga wa simu kufanya upasuaji' - bbc news swahili,"Huku mapigano makali yanayoikumba Sudan yakiingia mwezi wa pili, akina mama wa Sudan wanakabiliwa na matatizo yasiyofikirika wakati wa kujifungua. Kupunguzwa kwa nguvu kunamaanisha madaktari wachache wa magonjwa ya wanawake ambao wamesalia katika mji mkuu unaokumbwa na vita, Khartoum, wanategemea taa za simu za mkononi kutekeleza sehemu za upasuaji. Hicho ni kipengele kimoja tu cha matatizo mengi yanayowakabili."
Mwanamke aliyesafiri kwa saa saba kwa ngamia ili kujifungua - bbc news swahili,"Chanzo cha picha, SADAM ALOLOFY/UNFPA
Wakati Mona alipopata uchungu, ngamia alikuwa tegemeo lake.
Mona, 19, alitarajia safari ya kilomita 40 (maili 25) hadi hospitali ingechukua saa nne kutoka nyumbani kwake juu ya milima ya mawe. Lakini bila barabara - kuteseka kwa uchungu wa uzazi na katika hali mbaya ya hewa - ilichukua saa saba badala yake.
""Kwa kila hatua ambayo ngamia alipiga mbele, nilipatwa maumivu makali,"" alisema.
Ngamia aliposhindwa kwenda mbali zaidi, Mona alishuka na kusogea sehemu ya mwisho ya safari yake kwa miguu na mumewe.
Kaskazini-magharibi mwa mkoa wa Mahweet nchini Yemen, hospitali ya Bani Saad ndiyo kituo pekee cha afya kilichosalia kwa maelfu ya wanawake. Kutoka kwenye nyumba ya Mona, katika kijiji cha Al-Maaqara, kituo kinaweza kufikiwa tu kupitia milima kwa kutumia ngamia au kwa miguu.
Akiwa anang'ang'ania safari yake, Mona alihofia usalama wake na wa mtoto wake ambaye hajazaliwa.
""Barabara ilikuwa ya mawe,"" alisema, akikumbuka ""safari ya kuchosha kimwili na kiakili"".
""Kuna wakati niliomba Mungu anichukue na amlinde mtoto wangu ili niepuke maumivu.""
Chanzo cha picha, SADAM ALOLOFY/UNFPA
Mona hana kumbukumbu ya kufika hospitali lakini anakumbuka kujawa na matumaini baada ya kusikia kilio cha mtoto wake mikononi mwa wakunga na wapasuaji.
Yeye, pamoja na mume wake, walimpa mtoto mvulana huyo jina la Jarrah kwa jina la daktari mpasuaji aliyewaokoa.
Barabara za kwenda hospitali kutoka vijiji vya karibu ni nyembamba. Baadhi yao wamesambaratika au kuzuiwa kutokana na vita vya miaka minane kati ya vikosi vinavyounga mkono serikali vinavyoungwa mkono na muungano unaoongozwa na Saudi Arabia na waasi wa Houthi wanaoungwa mkono na Iran.
Wanawake, wanafamilia, au wenzi mara nyingi huwasaidia wanawake wajawazito kwa saa nyingi kupitia milima hadi hospitalini.
Salma Abdu, 33, ambaye alikuwa ameambatana na mama mjamzito, alisema kuwa nusu ya safari yake alimuona mama mjamzito ambaye alifariki usiku akiwa njiani.
Salma anawataka watu kuwahurumia wanawake na watoto.
""Tunahitaji barabara, hospitali, maduka ya dawa, tumekwama kwenye bonde hili, waliobahatika kujifungua salama, wengine wanakufa, pia wamevumilia masaibu ya safari,"" alisema.
Baadhi ya familia zinaweza kulipia hospitali lakini hazina fedha za kufika huko.
Mwanamke hufariki kila baada ya saa mbili wakati wa kujifungua kutokana na sababu zinazoweza kuzuilika nchini Yemen, kwamujibu wa Hicham Nahro wa Shirika la Umoja wa Mataifa la Idadi ya Watu Duniani (UNFPA) nchini Yemen.
Bw. Nahro alisema mara nyingi ilikuwa kisa kwamba wanawake katika maeneo ya mbali ya Yemen hawakufanyiwa uchunguzi wa mara kwa mara au kutafuta usaidizi isipokuwa wanapoanza kuvuja damu au kuwa na maumivu makali.
Chanzo cha picha, SADAM ALOLOFY/UNFPA
Chini ya nusu ya watoto wanaozaliwa wanasaidiwa na daktari mwenye ujuzi na ni theluthi moja tu ya watoto wanaojifungua katika kituo cha afya, kulingana na UNFPA. Theluthi mbili ya wakazi wa Yemen wanaishi umbali unaofanya watumie zaidi ya saa moja kufika kwenye hospitali ya umma iliyo karibu inayofanya kazi kikamilifu.
Mfumo wa afya wa Yemen ulikuwa ukijitahidi hata kabla ya vita. Mzozo huo, hata hivyo, umesababisha uharibifu mkubwa kwa hospitali na barabara za Yemen, na kufanya familia kusafiri kwa taabu.
Hospitali hazina wafanyakazi wenye sifa, vifaa na madawa, uwekezaji wa barabara na miundombinu umekwama.
Ni moja tu kati ya vituo vitano vinavyofanya kazi vinaweza kutoa huduma za uhakika za afya ya uzazi na mtoto, kwa mujibu wa UNFPA.
Hadithi ya Mona ni mojawapo tu ya visa vingi vya ugumu wa maisha vinavyowakabili akina mama wajawazito nchini Yemen. Umiliki wa magari haufikiwi na watu wengi wa kawaida nchini Yemen, ambapo 80% ya watu wanategemea misaada.
Mume wa Hailah alitumia pesa kidogo alizohifadhi alipokuwa akifanya kazi Saudi Arabia ili kuhakikisha mke wake anaweza kusafiri hadi hospitali kwa pikipiki ya kuazima.
Maji yalipokatika, shemeji yake alimfunga kwenye baiskeli na kuanza safari, lakini njiani alianguka.
Walipofika katika kituo cha afya cha Hadaka huko Dhamar, Hailah alihamishwa haraka hadi kwenye wadi ya upasuaji.
""Nilidhani ulikuwa mwisho,"" alisema kijana huyo wa miaka 30. ""Hakukuwa na njia kwa ajili yangu na mtoto wangu ambaye hajazaliwa kuishi.""
Alionywa katika hatua za mwanzo za ujauzito kwamba kujifungulia nyumbani hakukuwa chaguo kutokana na hatari ya kutokwa na damu nyingi na matatizo mengine ya ujauzito.
Daktari katika kituo cha afya alisema Hailah na mtoto waliokolewa saa 11.
Alimwita mtoto wake wa kike Amal, linalomaanisha ""tumaini"" kwa Kiarabu.
""Nilikaribia kupoteza mtoto na maisha yakapoteza maana kutokana na vita vya laana, lakini mtoto huyu alinipa matumaini,"" alisema.
Huku ufadhili wa kimataifa ukipungua, vituo kama hospitali ya Bani Saad vinabanwa zaidi kifedha. Wafanyakazi katika kituo hicho wanahofia mustakabali wa akina mama na watoto wachanga huku wakilazimika kutanguliza wale wanaoweza kuokoa."
Afya: ugonjwa wa nadra  na 'ajabu' ambao hufanya ngozi kukua kwa kasi - bbc news swahili,"Chanzo cha picha, RHIANNON MORGAN
Katika umri wa miaka 26, Rhiannon Morgan amezoea kutazamwa sana na wageni.Yeye ni mmoja wa watu wachache nchini Uingereza wanaoishi na hali adimu ya ngozi ya kijeni inayoitwa epidermolytic ichthyosis.
Ngozi yake hukua haraka sana, na hivyo kumfanya awe rahisi kupata malengelenge na kusababisha matatizo makubwa ya kutembea.
Morgan anatumai kuwa kuongeza ufahamu wa aina hizi za ulemavu unaoonekana kutasaidia kukuza uwakilishi sahihi zaidi na shirikishi wao katika utamaduni.
Maisha ya Rhiannon yametiwa alama na maoni kuhusu hali yake ya kushangaza. Katika duka kubwa, watu wangemuuliza ikiwa alichokuwa nacho kilikuwa cha kuambukiza.
Chanzo cha picha, RHIANNON MORGAN
""Ingawa ninatabasamu na kuichukulia kirahisi, kuishi na tofauti inayoonekana kunachosha na unaweza kuwa mpweke sana,"" anasema.
Na anakumbuka kwamba ""wageni na wafanyakazi wenzangu walifikiri ni jambo la kawaida kuniuliza ikiwa nilikuwa nimeteketezwa kwa moto wa nyumba.""
Ngozi ya mwanamke huyu mchanga hukua haraka sana kwa sababu ya hali isiyo ya kawaida ya maumbile, ambayo pia humfanya apate maambukizo, malengelenge.
Husababisha matatizo makubwa ya kuetembea , hasa katika viungo na mikono, na mara nyingi hulazimika kuzunguka kwenye kiti chake cha magurudumu chenye injini.
""Mimi hutumia karibu saa tano kila siku kutunza ngozi yangu,"" aeleza Rhiannon, anayeishi Bridgend, kusini-magharibi mwa Uingereza.
Chanzo cha picha, RHIANNON MORGAN
Aligunduliwa na hali hii adimu wakati wa kuzaliwa, wakati wakunga waligundua kuwa ngozi yake ilitoka kwa kupanguzwa tu.
""Nilipozaliwa, nilionekana kuwa na glavu mikononi mwangu na soksi miguuni mwangu, ambayo ilikuwa ishara ya mahali ambapo ingeathiriwa zaidi,"" anasema.
""Nilikuwa na bahati sana kugunduliwa nilipozaliwa kwani niliweza kupata matibabu niliyohitaji tangu mwanzo.""
Lakini, tangu wakati huo, anadai kuwa na uzoefu wa vikwazo vya kijamii vya kuishi na tofauti inayoonekana.
""Baadhi ya wanafunzi wenzangu hata walikataa kuketi karibu nami,"" anadai.
Hilo liliathiri sana jinsi alivyojiona katika miaka yake ya shule, na akiwa tineja, kuepuka vioo kukawa jambo la kawaida.
""Ilikuwa hali isiyo ya kawaida ya kiafya, kwa hivyo nilipoangalia, katika tafakari yangu ningeona mtu ambaye sio wa kawaida,"" anaongeza.
Chanzo cha picha, RHIANNON MORGAN
Nyingi  ya safari zake hospitalini zilijaa wanafunzi na washauri. Alivumilia miaka ya kutazamwa na kioo na wageni.
Alisema hii ""ilichukua athari"" kwa afya yake ya akili na maoni yake juu ya mwonekano wake mwenyewe.
Alipokuwa na umri wa miaka 13, alienda kwenye mkutano wa matibabu ambapo, alisema, alilazimishwa kuketi kitandani akiwa amevalia chupi na fulana. Huko ilimbidi azungumze kwa zamu za kupokezana na ""madaktari wapatao 100"" ambao walitaka kujifunza yote kuhusu ngozi yake.
""Wengine walikuwa wazuri, wengine walikosa adabu.
Lakini anaeleza kuwa hali yake haijamletea uzoefu mbaya tu.
""Pia imenipa uwezo mwingi. Ninaweza kuwahurumia wengine, kuona urembo mahali ambapo wengine hawawezi, na uzoefu wa ulimwengu kwa njia ya kipekee,"" Rhiannon anasimulia.
""Singebadilika kwa chochote,"" anasema.
Chanzo cha picha, RHIANNON MORGAN
Mwanamke huyu mchanga anaelezea hadithi yake ya kampeni ya hisani ya Changing Faces ya ""This is Me"" ya Wiki ya Usawa wa Uso.
Anatumai kampeni hii itaongeza ufahamu wa magonjwa yanayoonekana na kuhimiza uwakilishi mzuri zaidi katika utamaduni.
Kulingana na uchunguzi wa umma uliofanywa na Focaldata, asilimi 33 ya Waingereza wanakumbuka kuona mtu aliye na tofauti inayoonekana kwenye televisheni.
Changing Faces ni shirika la kutoa misaada la Uingereza linalosaidia mtu yeyote aliye na kovu, alama au hali inayoathiri mwonekano wake. Ilimsaidia Rhiannon alipokuwa na umri wa miaka 17 kujaribu kujipodoa akielekea darasa la sita.
""Nilijifunza jinsi ya kupaka rangi ngozi yangu ili kupunguza uwekundu na ni bidhaa gani maalum za mapambo husaidia kulainisha ngozi yangu,"" anasema.
""Pia nilipata mtu wa kuzungumza naye ambaye angesikiliza bila kuhukumu wasiwasi wangu wa ngozi.""
Changing Faces ilisema katika taarifa yake: ""Wakati tunasubiri chapa, biashara na vyombo vya habari kupata habari, wanaharakati wetu wa Changing Faces na mabalozi wa kujitolea, akiwemo Rhiannon, wanaonyeshwa kwenye mitandao ya kijamii wakisema 'Huyu au huyu ni mimi' na kuigiza, kama vielelezo ambavyo wao, na wengi wanataka kuona zaidi."""
Ishara 4 zinazoonyesha kuwa unahitaji miwani mpya kwa wenye matatizo ya macho - bbc news swahili,"Chanzo cha picha, Getty Images
Dk. Mark T. Dunbar, mkurugenzi wa huduma za macho katika Taasisi ya Macho ya Bascom Palmer katika Chuo Kikuu cha Miami (Marekani) - inayotambuliwa kama mojawapo ya kliniki bora za macho nchini Marekani - anapendekeza kwamba ukaguzi huo uwe wa kila mwaka.
""Katika hali fulani, unaweza kuipata kila baada ya miaka miwili, lakini inapaswa kuwa kila mwaka,"" Dunbar aliambia BBC Mundo,
Chanzo cha picha, MARK DUNBAR
Pamoja na umuhimu wa kuhakikisha macho yako yanaona vizuri, wapo wengi wetu ambao huchukulia afya ya macho yetu kuwa ya kawaida, ama kwa sababu tunaona vizuri au kwa sababu, wakati fulani, tulienda kwa daktari wa macho kuchukua miwani na tukaacha kufuatilia tena afya ya macho.
Na pia ""Sisi ambao tumekuwa tukiona vizuri kwa maisha yetu yote tumechukulia hili kuwa jambo la kawaida,"" anasema Dunbar.
""Sisi wenye umri wa miaka 40 au 50 ambao hatujawahi kupimwa macho.""
Dunbar anaeleza baadhi ya ishara zinazoonyesha kuwa ni wakati wa kwenda kwa daktari wa macho, ama kwa mara ya kwanza au kubadilisha miwani yako.
Chanzo cha picha, Getty Images
Kwa mujibu wa Dk. Dunbar, ""Wakati ghafla unajaribu kusoma ishara za barabarani na huwezi kuiona hadi uwe umeifikia kabisa, kwa kawaida hiyo ni ishara ya onyo.""
Kama kamera, macho yako yanahitaji kuelekeza nuru kwenye retina ili kuona vizuri.
Unapokuwa na tatizo kama vile kutoona karibu, mwanga huelekezwa mbele ya retina, ambayo inaweza kufanya vitu vilivyo mbali, kama vile ishara za barabarani, vionekane na ukungu.
Kuendesha gari katika hali hii inaweza kuwa changamoto hasa usiku.
Kile kinachofanywa na miwani kwenye macho yako ni kuongeza sio tu mwanga unaoingia, lakini pia kwamba usambazaji wake unafanywa kwa usahihi katika uso wote.
Kwa kuongeza, teknolojia mpya ya lenzi ya kuzuia kuakisi husaidia kupunguza mwangaza ili uweze kuona kwa uwazi zaidi.
Chanzo cha picha, Getty Images
Ukijipata unapata tabu sana unaposoma vitabu au wakati unaangalia skrini ya simu yako, hata ikiwa umevaa miwani, ni ishara kwamba unahitaji kumuona daktari wa macho ili akupe tiba mpya.
Ugonjwa wa Presbyopia  huu hutokea kadiri unavyozeeka na lenzi ya macho yetu hupoteza uwezo wa kunyumbulika, hivyo kufanya iwe vigumu kuzingatia vitu vilivyo karibu.
Dk. Dunbar anadokeza kwamba afya ya jicho inaweza kuwa nzuri, lakini tatizo liko katika kunyumbulishwa kwa mwanga. Ikiwa haijaangaziwa vizuri kwenye retina, picha inaweza kuonekana kuwa na ukungu.
Miwani hurekebisha tatizo hilo na kuzuia kujivuta sana kwa jicho wakati wa kujaribu kusoma.
Chanzo cha picha, Getty Images
Ikiwa utagundua kwamba uwezo wako wa kuona unabadilika badilika siku nzima, hii inaweza kuwa ishara nyingine kwamba unahitaji kubadilisha lenzi zako.
Dk. Dunbar anaeleza kuwa moja ya sababu kuu ya macho kujivuta sana kwa macho kunaosababishwa na uchovu wa misuli ya macho.
Ukizingatia katika eneo moja kwa muda mrefu, kama vile unapofanya kazi kwenye skrini, macho yako yanaweza kuchoka na uwezo wako wa kuzingatia unaweza kupungua.
""Unapofanya kazi ambayo inahitaji unatuliza akili yako kabisa kwa kazi hiyo, kama kufanya kazi kwenye kompyuta, au kutazama filamu, au kusoma kitabu, kasi yetu ya kupepesa macho hupungua, labda hadi nusu ya kawaida.""
Hali hii inaweza kuwa mbaya zaidi, ikiwa macho yako yanajivuta sana, ukijaribu kukabiliana na upungufu fulani wa kuona ulio nao, na kukuacha ukiwa na macho yamechoka, na kuona vibaya zaidi kuelekea mwisho wa siku.
Ikiwa hii ndio hali yako, labda ni wakati wako wa kutembelea daktari wa macho.
Chanzo cha picha, Getty Images
Mabadiliko ya kuono ya haraka katika jicho moja au yote mawili inaweza kuwa ishara kwamba kuna jambo lisilo la kawaida linaloendelea.
Kulingana na Dk. Dunbar, ""Ikiwa huoni vizuri, kubadilisha miwani yako inaweza kuwa kitu muhimu zaidi.""
Kwa mfano, kupoteza uwezo wa kuona kwa muda mfupi kunaweza kuwa ishara ya mtoto wa jicho, kama Dk. Dunbar anavyosema, inaweza kusababisha ugumu wa kuona vizuri, shida ya kuendesha gari usiku, na ugumu wa kutuliza akili kwa kazi fulani.
“Kwa teknolojia tuliyonayo hivi sasa, upasuaji wa mtoto wa jicho kunaweza kufanya kwa dakika 15,” anasema mtaalamu huyo.
Katika hali mbaya zaidi, afya ya macho inaweza pia kusaidia kutambua matatizo makubwa zaidi kama vile kisukari na shinikizo la damu, ambayo inaweza kusababisha mabadiliko katika mishipa ya damu ya jicho."
Kwa nini unaweka vidole kwenye pua yako? - bbc news swahili,"Chanzo cha picha, Getty Images
Wengi wetu hufanya hivi, lakini hawakubali. Iwapo watashikwa moja kwa moja, watahisi aibu au kujutia kufanya hivyo.
Na ikiwa wataona wengine wakifanya hivyo hadharani, watahisi kuchukizwa. Kutambuliwa kwa usahihi.
Wote kama binadamu kuna wakati unajipata umeweka kidole kwenye pua.
Je, hii ni tabia mbaya?  Na kwanini.
Kuweka kidole kwenye pua yako kunafahamika kama Rhinotylexomania kwa Kiingereza.
Thompson na Jefferson mnamo 1995 wamefanya utafiti juu ya hili huko Marekani.
Alichunguza watu 1000 baada ya kuwatumia barua pepe. Watu 254 walijibu barua pepe hii. Asilimia 91 kati yao wakakiri kuweka kidole kwenye pua zao.
Kati ya hao, asilimia 1.2 walikiri kufanya hivyo kila saa.
Wote walisema kuwa tabia ya kuweka vidole kwenye pua inaharibu maisha yao ya kila siku.
Baadhi ya watu hata walisema kwamba wameweka vidole vyao kwenye pua zao kiasi kwamba waliharibu kiini kinachotenganisha pua ya kulia na ya kushoto.
Utafiti huo haukuwa wa kina sana kwasababu ni asilimia 25 tu ya watu walioshiriki katika uchunguzi huo.
Ikiwa uchunguzi ungetumwa kwa watu ambao tayari walikuwa na nia ya kuweka vidole kwenye pua, wangeweza kupata majibu bora zaidi.
Hakika hii ni tabia ambayo inahitaji kukabiliwa. Lakini inaweza kusemekana kuwa watu wengi wanaifanya.
Chanzo cha picha, Getty Images
Miaka mitano baadaye Chittaranjan Andrade na BS Srihari, watafiti wa Taasisi ya Kitaifa ya Afya ya Akili na Neuroscience, Bangalore, walifanya utafiti.
Utafiti wao uligundua kuwa tabia hii ni ya kawaida kati ya vijana ikilinganishwa na watu wazima.
Utafiti mwingine ulifanywa miongoni mwa watu matajiri, wenye tabaka la kati na chini huko Bengaluru.
Jumla ya vijana 200 walichunguzwa. Wengi wao walisema kwamba wana tabia hii. Imebainika kuwa hii itafanyika mara nne kwa siku.
Asilimia 7.6 ya vijana walikiri kufanya hivyo mara 20 kwa siku. Asilimia 20 walikubali kwamba ni tatizo kubwa.
Wengi wao walisema kwamba hutumia vidole vyao kupunguza kuwasha kwenye pua au kuondoa uchafu.
Asilimia 12 ya watu walisema kwamba ni vizuri kufanya hivyo.
Wanafunzi tisa walisema sio tu wao huweka vidole kwenye pua bali pensili.
Tabia hii haina umri maalum. Pia haubagui jinsia. Inatokea sana hata kwa watoto.
Kando na hii, pia kuna wale wenye tabia ya kula kucha na kuvuta nywele zao.
Mara nyingi wasichana huchukizwa na tabia hii.
Chanzo cha picha, Getty Images
Kuweka vidole kwenye pua yako sio hatari sana.
Lakini katika baadhi ya matukio kuweka vidole kwenye pua husababisha matatizo mengi makubwa.
Srihari na Andrade waliwahi kupata kisa kimojakama hicho ambapo  mwanamume mmoja alifanyiwa upasuaji.
Upasuaji wenyewe ulihusisha mishipa iliyokuwa imefura kwenye pua.
Ilibainika kuwa kidonda hakikupoa kwasababu ya kuchokora pua kwa kutumia vidole kila mara.
Katika kisa kingine, kulikuwa na mwanamke mwenye umri wa miaka 53. Alikuwa anaweka kidole chake kwenye pua yake kiasi kwamba kutoboa tishu.
Mwingine mwenye umri wa miaka 29 alikuwa na tabia ya kuvuta nywele za pua.
Mara nyingi, hii hufanya pua kupata majeraha. Na akalazimika kupata dawa ya krimu ili vindonda vipowe.
Tabia ya kuchora pua kwa vidole sio kwamba ni hatari sana kwasababu haisababishi magonjwa mengine.
Haimaanishi kuwa ni salama kabisa.
Kulingana na utafiti uliofanywa na watafiti wa Uholanzi mwaka 2006, kuweka vidole kwenye pua kunaweza kusababisha maambukizi ya bakteria.
Watu wenye tabia ya kuweka vidole kwenye pua zao wana uwezekano mkubwa wa kupata maambukizi ya bakteria yajulikanayo kwa jina S.Aureaus.
Hadi kufikia sasa, hakuna jibu na wazi kwanini baadhi ya watu hupenda sana kufanya tabia hii ya kuchukiza.
Pia kuweka vidole kwenye pua inaonekana kama ishara ya uvivu.
Bado baadhi ya watafiti wanafanyia kazi tafiti kujua hasa chanzo cha  tabia hii."
Jinsi simu janja zinavyoathiri afya ya akili ya watoto - bbc news swahili,"Chanzo cha picha, Getty Images
Ikiwa unafikiri kuwapa simujanja au vishkwambi watoto katika umri mdogo itaongeza ujuzi wake au kuongeza uelewa wake wa ulimwengu wa kidigitali, basi unafikiri vibaya, Shirika lisilo la kiserikali la Marekani 'Sapien Labs' limeeleza.
Tangu 2016, shirika hili linafanya kazi juu ya dhamira ya kuelewa akili ya watu.
Katika kipindi cha Corona, wakati elimu ya watoto ilipoanza mtandaoni, mjadala ulizidi kuwa ni muda gani watoto wanapaswa kuwa kwenye simu?
Mjadala ulianzia kwenye faida na hasara.
Wakati huo huo, kulikuwa na video nyingi kwenye mitandao ya kijamii pia.
Kwa mujibu wa ripoti ya hivi karibuni ya Sapien Labs, watoto wanapopewa simu janja katika umri mdogo, akili zao huanza kuonesha athari tofauti wanapobalehe.
Ripoti hii imeandaliwa baada ya kuzungumza na vijana 2,76,969 kutoka nchi 40 na utafiti huu ulifanyika katika mwezi wa Januari hadi Aprili mwaka huu.
India pia imejumuishwa katika nchi hizi 40.
Imesemwa katika ripoti hii kwamba asilimia 74 ya wanawake, ambao walipewa simu za kisasa wakiwa na umri wa miaka 6, walikuwa na matatizo ya afya ya akili katika ujana wao.
Kiwango cha wanawake hawa kilikuwa cha chini katika MCQ (Tathmini ya Afya ya Akili).
Kati ya wasichana waliopewa simu hizi wakiwa na umri wa miaka 10, asilimia 61 walipata alama za chini au duni kwenye MCQs.
Hali kama hiyo ilikuwa ya asilimia 61 ya wasichana wenye umri wa miaka 15.
Chhavi (jina limebadilishwa) ana hadithi sawa na yeye ni mama wa mabinti wawili.
Kwa kawaida alikuwa na shughuli nyingi za nyumbani na ili binti yake asimsumbue sana, alimkabidhi binti yake mwenye umri wa miezi 22 simu ya kisasa.
Chhavi alimpa binti yake simu baada ya kuweka vibonzo kwenye YouTube na alianza kufanya kazi za nyumbani.
Mzunguko huu uliendelea hadi binti mkubwa aliporudi kutoka shuleni.
Ingawa Chhavi hakuwahi kufikiria kuwa simu iliyokabidhiwa mikononi mwa binti yake ingekuwa shida kwake.
Mwanasaikolojia Dk Pooja Shivam anasema kwamba Chhavi alipomleta binti yake, aliweza kuzungumza kulingana na umri wake kulikuwa na wasiwasi mwingi ndani yake.
Anasema, ""Kwa saa saba hadi nane, alikuwa akikaa tu kwenye simu. Chhavi alimfikira kwenye YouTube. Lakini fikiria ni nini angekuwa anatazama kwenye YouTube kutoka hapo, tunaweza kukisia tu.
''Alikuwa akiogopa, alikuwa na wasiwasi. Wakati mgeni alikuja nyumbani, alizoea kuanza kupiga kelele, alikuwa akiogopa. Hii ni pamoja na kutozungumza na kuwa mkaidi. Baada ya hapo tulimtoa mtoto kwenye simu  kisha ushauri ukaanza.""
Wataalamu wanaamini kwamba siku hizi wazazi wanawapa simu mikononi watoto mithili ya pacifiers (chuchu ya plastiki) katika umri mdogo.
Chanzo cha picha, DISHANT_S
Kwa mujibu wa wanasaikolojia, vitu elfu kadhaa vinafikia ubongo wetu kupitia ishara.
Mtu anapotumia simu janja, anapata video na sauti, huku baadhi ya mambo kama hayo yanaingia akilini, jambo ambalo huleta msisimko na udadisi ndani yake. Na inafanya kazi kama sumaku.
Kwa hivyo katika hali kama hii, unafikiri kwamba nini kitatokea wakati mtoto anapata uzoefu wa namna hii?
Dk. Pankaj Kumar Verma pia anaendesha Kliniki ya masuala ya akili ya Rejuvenate.
Akijibu swali hili, anasema hata wakati wa Corona, tuliona kwa watoto kuwa na hasira kutokana na kuongezeka kwa muda wa kuwa kwenye skrini na kufungiwa tu majumbani, na pia kuwa wenye wasiwasi na mfadhaiko.
Anaeleza zaidi, “Ubongo tayari unakua kwa watoto wadogo. Hajui anachokiona ni kizuri au kibaya kwake. Pili, ikiwa anajisikia vizuri baada ya kutazama vibonzo, ubongo hutoa kemikali dopamine ambayo humfanya ajisikie furaha.
Mtindo wa kidijitali umefanya watoto wawe na uraibu kwa namna fulani.Athari yake pia itakuwa kwamba wakati anapaswa kusoma, kucheza, kuchanganyika na marafiki, basi anawasahau na kubaki amezama tu kwenye smartphone, ambayo inampa dopamine. Kwa njia hii anaishi katika ulimwengu wa bandia.
Katika hali kama hiyo, wanaingizwa katika hali ya akili kama hofu, kuchanganyikiwa, wasiwasi na inawaathiri kwa muda mrefu. Kwa upande mwingine, watoto ambao maendeleo yao hufanyika wakati wanaishi katika kitambaa cha kijamii, hawafanyi hivyo na hii ina athari mbaya kwao katika siku zijazo.
Mwaka jana, serikali kuu ilikuwa imetoa miongozo mipya na mikali kuhusu kampuni za mitandao ya kijamii.
Wakati huo huo, idadi ya watumiaji wa mtandao nchini India inaweza kuongezeka hadi milioni 900 mnamo 2025.
Wataalamu wanaamini kwamba teknolojia ina pande mbili. Ingawa inaweza kuwa chanzo kikubwa cha habari, pia ina madhara yake. Katika hali hiyo, ni muhimu sana kuitumia kwa usawa, ambayo mara nyingi watu husahau.
Wataalam hutoa ushauri huu kwa wazazi:
Waweke watoto wadogo mbali na simu janja.
Amua wakati wa kumpa mtoto simu au vishkwambi.
Ikiwa mtoto anabishana kuhusu rafiki mwingine kuwa na simu, basi zungumza naye na uelezee.
Ikiwa watoto wanapaswa kushikamana na marafiki zao, basi weka simu ya mezani nyumbani au umpe simu kama hiyo ya mkononi ili tu kuzungumza na kutuma ujumbe.
Ikiwa simu ni muhimu kwa masomo ya mtoto, basi udhibiti muda wa kuwa kwenye skrini ufanyike.
Kazi hutolewa mtandaoni shuleni, kwa hivyo nunua kichapishi cha wino (printer) kwa sababu itakuwa nafuu kwako kuliko hasara kwa mtoto.
Imesemwa katika ripoti hii kwamba kadiri watoto wanavyopata simu janja, ndivyo afya yao ya akili inavyoathiriwa."
"Je, mlo wako unaathiri uwezo wako wa kupata ujauzito? - bbc news swahili","Chanzo cha picha, Getty Images
Ukitembelea kurasa mbalimbali kwenye mitandao ya kijamii inayojihusisha na masuala ya afya ya uzazi moja ya mada kuu inayojadiliwa kwa kina  mtandaoni, ni aina gani ya chakula inayofaa kutumika  ili kusaidia kuongeza  uwezo wa kubeba ujazito kwa haraka.
Ukiachilia mbali matumzi makubwa ya  virutubisho vinavyosaidia kubeba ujauzito kuna aina nyingi ya vyakula  vinavyoweza kusaidia kwenye afya ya uzazi na ujauzito.
Ukiachilia mbali maelezo mengi ya afya ya uzazi na sera za wafanyabiashara kuhusu suala la uzazi, kuna ushahidi gani  halisi wa kutumia vyakula fulani ili kuimarisha uzazi kwa wanaume na wanawake pamoja na ukuaji mzuri wa  mtoto aliye tumboni ?
Jambo la kwanza, linapokuja suala la kusaidia ujauzito salama na ukuaji wa mtoto aliye  tumboni, virutubisho fulani vinaweza kusaidia kuleta  mabadiliko kama vile vitamini ya Folic acid. Vitamini hivi  vikitumika  kabla na wakati wa ujauzito, imeoneshwa kusaidia kuzuia tatizo la anencephaly, inayoathiri ubongo wa mtoto na bifida tatizo linaloathiri mgongo wa mtoto.
Kwa sababu matatizo haya huwa yanaanza mapema kipindi cha ujauzito mara nyingi hata kabla ya mwanamke kujua kwamba ana ujauzito, Vituo vya Kudhibiti na Kuzuia Magonjwa vya Marekani vinapendekeza kwamba wanawake wote walio katika umri wa kuzaa wanywe mikrogramu 400 (mcg) za folic Acid  kila siku.
Kuimarisha vyakula vikuu kama vile nafaka zenye asidi ya foliki kunaweza kutoa ulinzi wenye nguvu zaidi, kwa sababu mimba nyingi hazijapangwa.
Inakadiriwa kuwa, mnamo 2019, mipango madhubuti ya matumizi ya Folic Acid kwa asilimia 22 ili kuweza kuzuia matatizo ya ubongo na uti wa mgongo kwa watoto wadogo kote ulimwenguni.
Folic Acid inaweza kuwa na faida ya nyingi pale mwanamke anayetaka kupata mimba akitumia.
Vipi kuhusu vyakula vingine na virutubisho? Kuna kitu kama ""lishe ya uzazi"" ambayo itasaidia kwenye safari ya kupata mimba?
Chanzo cha picha, Getty Images
Ili kujibu swali hilo, inasaidia kuondoa hali ya kutopata ujauzito utasa. Nchini Marekani, baada ya mwaka mmoja wa kufanya tendo la ndoa  bila kinga,  asilimia 15 ya wanandoa hawawezi kubeba  mimba.
Kuna sababu nyingi za hali hii kutokea . Kwa upande wa wanawake, kiungo cha uzazi kinaweza kushindwa kuzalisha mayai yenye afya, au yai haliwezi kusonga kutoka kwenye kiungo cha uzazi kwenda kwenye tumbo, kwa mfano, kutokana na kuziba kwa mirija ya uzazi yaani fallopian.
Hata kama yai litafanya safari hiyo kwa mafanikio, basi huenda lisishikane na utando wa tumbo la uzazi, au lisiishi mara linaposhika.
Kwa upande wa mwanaume, ubora wa mbegu za kiume  ni muhimu kwa uzazi.
Hii ni pamoja na uwezo wao wa kutembea kwa ufanisi, umbo na ukubwa wao,
Sababu mbalimbali zinaweza kutishia ubora wa mbegu za kiume, ikiwa ni pamoja na matatizo ya kimazingira kama vile uchafuzi wa mazingira . Hata baada ya vipimo, sababu ya kutobeba ujauzito haiwezi kuwa wazi kila wakati: karibu  asilimia 15 hali ya kutobeba mimba  hubakia bila kuelezewa.
Ingawa hakuna chakula cha mtu binafsi au kirutubisho kitakuwa suluhu ya haraka kwa mojawapo ya masuala haya yanayoweza kutokea, wataalamu wanasema lishe inaweza kuwa na jukumu la manufaa katika mchakato wote wa kujaribu kupata mimba na zaidi.
Kwa wazi zaidi, lishe bora ni muhimu. Matokeo ya utapiamlo yanaweza kuwa mabaya kwa afya ya kabla ya kujifungua.
Bila shaka matokeo yanayojulikana zaidi katika eneo hili yanatokana na utafiti wa watoto waliotungwa wakati wa kile kinachoitwa ""Kipindi cha baridi cha njaa cha Uholanzi"" cha 1944; njaa ya miezi minane ambayo ilitokea wakati Wanazi walipoacha kutoa chakula nchini Uholanzi mwishoni mwa Vita vya Pili vya Dunia.
Akina mama walikuwa wakiishi kwa milo yenye mafuto gramu 400 tu kwa siku, sehemu ya ulaji unaohitajika kwa ujauzito wenye afya. Watoto waliotungwa mimba wakati huo walikabiliwa na aina mbalimbali za madhara ya kiafya, ikiwa ni pamoja na kuwa wafupi kwa kimo  na wembamba kuliko waliozaliwa kabla au baada yao, na kuwa na vichwa vidogo. Wakiwa watu wazima, walikuwa na viwango vya juu vya unene wa kupindukia, kisukari na wengine kufa wakiwa wachanga zaidi.
Chanzo cha picha, Getty Images
Kwa wale ambao wanaweza kupata chakula cha kutosha, bado ni muhimu kupata mchanganyiko sahihi wa virutubisho. Ingawa mijadala kuhusu vyakula vyenye manufaa mara nyingi huzingatia uzazi wa mwanamke, kumekuwa na ufahamu unaokua wa jinsi chakula kinaweza pia kuathiri uzazi wa kiume.
Utafiti wa  mwaka 2015 wa wanandoa wanaopitia IVF uligundua kuwa ulaji wa nyama kwa  wanaume, na haswa aina ya nyama waliyokula, iliathiri urutubshaji,. Kula kuku zaidi kulikuwa na matokeo mazuri  katika viwango vya kutunga mimba, ambapo kula nyama iliyochakatwa (kama vile nyama ya nguruwe na soseji) kulikuwa na athari mbaya. Wanaume ambao walikula nyama iliyosindikwa kidogo zaidi, wastani wa chini ya moja nukta tano  kwa wiki, walikuwa na nafasi ya hadi asilimia  82% ya kuwapa  ujauzito wenzi wao - wakati wanaume ambao walikula nyama iliyosindikwa zaidi, kwa wastani wa 4.3 kwa wiki, walikuwa na hadi asilimia  54 tu ya uwezo wa kuwapa ujauzito wenzi wao.
Hata baada ya kupata mimba, lishe ya baba inaweza kuathiri ukuaji wam toto tumbo japo sio moja kwa moja.
Utafiti ulioongozwa na watafiti katika Chuo Kikuu cha Queensland nchini Australia umeonyesha kwamba kile ambacho akina baba hula kina athari ya kudumu kwa afya ya wakati ujao ya watoto wao ambao hawajazaliwa. Watafiti hao walichambua  data ya lishe kutoka kwa karibu wanandoa 200 wanaopokea huduma ya ujauzito katika hospitali kubwa zaidi ya uzazi ya Australia, Hospitali ya Mama wa Mater huko Brisbane. Utafiti huo uligundua kuwa ulaji wa chakula cha wanaume huathiri sana ule wa wanawake, na hivyo iliathiri mtoto anayekua. Uchunguzi mwingine unaonyesha kwamba uzito wa baba unaweza kuwa na athari kati ya vizazi, kuathiri uzito wa mtoto.
""Afya ya wanaume na lishe kwa ajili ya uzazi hazizingatiwi, lakini ni muhimu sana,"" anasema Shelley Wilkinson, mtaalamu wa lishe ambaye alikuwa mmoja wa waandishi wa utafiti wa Chuo Kikuu cha Queensland na sasa anafanya kazi katika kliniki ya uzazi   Lifestyle, kliniki ya kibinafsi nchini Australia ambayo inashughuliki masuala ya uzazi. ""Kwa kweli inaweza kuathiri afya ya wajukuu wao.""
Chanzo cha picha, Getty Images
Wilkinson pia anaangazia umuhimu wa kushughulikia mabadiliko yoyote kama wanandoa. ""Ikiwa mtu mmoja anakutana na miongozo ya lishe, mtu mwingine ana uwezekano mkubwa wa kuwa vile vile,"" anasema. ""Tunapaswa kuzingatia kusaidia wanawake na wanaume kufanya mabadiliko yenye afya. Vinginevyo, tunapoteza nusu ya vita.""
Badiliko moja la manufaa linaweza kuwa kuongeza kiwango cha mafuta katika mlo wa wanandoa mradi tu ni aina sahihi ya mafuta. Mafuta yenye afya hupatikana katika karanga, , parachichi na mafuta ya mizeituni. Hata hivyo, asidi ya mafuta ya trans  ambayo inaweza kutoka kwa vyanzo vya asili au viwanda, na kwa mfano hupatikana katika margarine, donuts, vyakula vya kukaanga na vyakula vingine vilivyotengenezwa - vinahusishwa na hatari kubwa ya utasa.
Lishe yenye wingi wa mimea pia inaweza kuwa na manufaa. Watafiti katika Shule ya Harvard ya Afya ya Umma walitathmini mlo wa kundi la wanawake 18,555 zaidi ya miaka minane, walipojaribu kupata ujauzito au kupata mimba. Kutumia protini inayotokana na mimea kama vile kunde, badala ya protini zinazotokana na nyama kama vile nyama nyekundu, kulihusishwa na hatari ya chini ya zaidi ya asilimia 50 ya hali ya kutopata ujauzito.
Waandishi wa hakiki ya  mwaka 2021 ya utafiti kuhusu uhusiano unaowezekana kati ya lishe na uzazi kwa  wanawake walihitimisha kuwa, ingawa mapendekezo yao yalilenga wanawake, ""mifumo ya lishe na lishe bila shaka ni muhimu kwa uzazi pande zote mbili , mwanaume na mwanamke.
Watafiti walitoa dondoo za  kina za athari za virutubishi vya mtu binafsi na vyakula vilivyomo. Pia walisisitiza umuhimu wa kuhusisha mtaalamu wa lishe katika huduma ya wanandoa wanaopanga  kupata ujauzito. Kwa ujumla, walipendekeza kuwa  vyakula kama vile mboga, matunda, tambi  na mkate wa nafaka nzima ni vyanzo vya mafuta yenye afya kama vile samaki wenye mafuta; na kunde, mayai na nyama konda kwa ajili ya protini. Pia walionyesha jukumu muhimu la virutubisho fulani ambavyo wakati mwingine vinaweza kupuuzwa: hizi ni pamoja na iodini, ambayo husaidia maendeleo sahihi ya mtoto alie tumboni  na mama mjazito.
Chanzo cha picha, Getty Images
Kwa pombe, ushauri ni wazi na thabiti katika utafiti wote. CDC inasema: ""hakuna kiwango salama kinachojulikana cha matumizi ya pombe wakati wa ujauzito au wakati wa kujaribu kupata mimba."" Hii inatumika kwa aina zote za pombe, pamoja na divai zote na bia. Ushauri ni kuepuka kabisa.
Ikiwa una wasiwasi wowote au maswali kuhusu mlo wako na jinsi unavyoweza kuathiri uzazi wako, hatua bora ni kushauriana na mtoa huduma wako wa afya. Na ingawa baadhi ya vyakula vinaonekana kuwa na nafasi nzuri katika uzazi, ni muhimu kutozidisha nguvu zao.
Wilkinson anasema kuwa watu walio na matatizo ya   uzazi mara nyingi wanatafuta chakula kimoja cha kukuza uzazi  lakini ni bora kulenga mtindo wa ulaji wa afya kwa ujumla. ""Katika vyumba vya mazungumzo ya uzazi, kuna mazungumzo mengi kuhusu nanasi kuwa aina fulani ya chakula cha kichawi cha rutuba ikiwa unajaribu kupata mimba. Hata hivyo, hakuna chakula kimoja au kirutubisho kinachofanya kazi hivyo."""
Waridi wa bbc: ninaishi na virusi vya ukimwi na nimekuwa na wapenzi wasio na maambukizi - bbc news swahili,"Na Anne Ngugi
BBC Swahili
Chanzo cha picha, Doreen
Sio kawaida kwa mwathiriwa yeyote wa ugonjwa ambao ni sugu kujitokeza kuzungumzia hadharani kuhusu mahangaiko anayopitia, ila kwake Doreen Moraa mwanamke mwenye umri wa miaka 30 kutoka Kenya anayeishi na virusi vya HIV amepiga moyo konde na kuzungumzia waziwazi changamoto na maisha kwa macho ya anayeishi na virusi vya HIV vinavyosabaisha ugonjwa wa ukimwi.
Japo Doreen alifahamishwa kuhusiana na hali yake pindi alipohitimisha miaka 13, anasema kuwa safari imekuwa ndefu mno hasa kwa kuwa yeye ni miongoni mwa watoto wanaozaliwa na kuambukizwa na mama.
Kwa hiyo tafsiri yake ya mwanzo kuhusu virusi na mtazamo wa jamii kuhusiana na ugonjwa wa Ukimwi kwa ujumla ulikuwa unampa hofu mno hapo mwanzo.
Kwahiyo hata wakati anavunja ungo alikuwa na wasiwasi mwingi kuhusu jinsi maisha yake yatakavyokuwa.
Mojawapo wa sehemu katika maisha yake alikuwa ana wasiwasi nayo ilikuwa ni jinsi gani atamudu kuwa na mpenzi .
”Kando na kuwa nilikumbwa na unyanyapaa mwingi wakati jamaa zangu walifahamu kuhusu hali yangu , nilikuwa najiuliza basi itakuwa vipi wakati nitaingia ulimwengu wa mapenzi  ” Doreen anasema.
Chanzo cha picha, Doreen
Wakati mmoja anakumbuka alikutana na mwanaume mmoja ambaye walianza kufahamiana, mwanadada huyu tayari alikuwa amemfahamisha kuwa yeye alikuwa anaishi na virusi lakini mwanaume huyo alikataa kata kata na kumweleza kuwa hana muonekano wa mwanamke anayeishi na HIV.
Kilichofuata ni wao wawili kuelekea kituo cha kupima virusi vya HIV, na kama Doreen alivyotarajia matokeo yake yaliashiria HIV+ na matokeo ya rafiki wake yalikuwa ni HIV-.
Mwanadada huyu anakumbuka jinsi mambo yalivyobadilika ghafla kuanzia wakati huyo rafiki yake alimweleza kuwa alikuwa na shughuli nyingi sana na kuanzia wakati huo hakumtafuta tena.
Chanzo cha picha, Doreen
Ila mwanadada huyu anakubali kuwa amekuwa kwenye mahusiano kadhaa ya kimapenzi na wanaume ambao hawana virusi, na kujamiana nao, Anaelezea  kuwa kuna hatua ambazo wao wamekuwa wakichukua ili kuhakikisha Doreen hatawaambukiza virusi hivyo.
Nilipomuuliza ni vipi inawezekana kwamba huwaelezea wanaume kuwa ana virusi na bado wanakubali kuwa na uhusiano naye.
”Sio kitu cha kustaajabisha sana kusikia kuwa nimekuwa na urafiki na wanaume ambao hawana virusi, na mahusiano yamekuwa kama kawaida. kwangu mimi nadhani kuwa jamii haijaelemishwa vya kutosha kuhusiana na HIV na jinsi mtu anaweza kuambukizwa ”Doreem anasema.
Japo kwa wakati huu alitueleza kuwa hayuko kwenye mahusiano yoyote ila ana matumaini katika siku za usoni kufunga ndoa na kuwa na familia yake.
Katika Familia yake Doreen, ni yeye na mamake wanaoishi na virusi vya HIV.
Mwanadada huyu anasema kuwa baba yake  hakuwa na virusi  ilhali mama alipatikana na virusi hivyo, anaeleza kuwa mahangaiko kati ya mama na binti wake yalikuwa hasa ni jinsi  gani watapona.
Doreen anakumbuka kuwa mara nyingi, waliandamana na mama yake katika maeneo tofauti kutafuta tiba, kwa mfano maombi, kutumia majani na bidhaa tofauti wakiwa na matumaini watapona .
”Nakumbuka wakati mmoja tulisafiri nchi jirani kupata tiba ya kienyeji, na mimi niliacha hata kutumia dawa zangu kwa miaka 2 nikiwa na matumaini kuwa nitapona , mwisho wa siku sikupona bali kinga ya mwili wangu ilidhoofika sana wakati huo ”anakumbuka Doreen.
Na kwa hayo anawasihi watu wanaoishi na virusi vya HIV kufuata maagizo ya kutoka hospitalini hasa kuhakikisha kuwa wanameza dawa kila siku. Kingine chochote ambacho hakijafanyiwa uchunguzi anapuuza na kusema kuwa watu wasihatarishe maisha yao.
Kwa sasa Doreen ni mwanaharakati nchini Kenya, akifanya kazi na vijana na watoto ambao wanazaliwa na virusi. Mwisho wa siku hawaelewi kinachofanyika kwa hiyo yeye huchukua jukumu la kutoa ushauri nasaha na  jinsi vijana wanaweza kumudu maisha wakiwa wameathirika."
Bomu chafu: marekani yajaribu dawa mpya ya kuzuia mionzi wakati wa mlipuko wa kinyuklia - bbc news swahili,"Chanzo cha picha, Getty Images
Marekani, wameanza kujaribu njia mpya ya kuondoa dutu hatari za mionzi kutoka kwa mwili wa binadamu. Inachukuliwa kuwa dawa ya HOPO 14-1 itaweza kugeuza baadhi ya dutu hatari ambayo hutumiwa katika uundaji wa kinachojulikana kama ""mabomu machafu"", ikiwa ni pamoja na urani yaani uranium.
Ikiwa dawa hiyo itapatikana kuwa salama na yenye ufanisi, inaweza kulinda dhidi ya madhara yanayoweza kutokea kutokana na ajali za nyuklia au mashambulizi ya kigaidi.
Karibu watu 40 wa kujitolea watakunywa dozi mbalimbali za dawa.
Madaktari watafuatilia madhara yatakayojitokeza na afya za watu wa kujitolea.
Matokeo ya awamu ya kwanza ya utafiti huo yanatarajiwa mwaka wa 2024, wanasema viongozi wa utafiti kutoka SRI International yenye makao yake California (iliyofadhiliwa na shirika la serikali la Taasisi za Kitaifa za Afya (NIH).
""Bomu chafu"" pia huitwa kilipuzi chenye mionzi. Wakati bomu kama hiyo inalipuka, uchafuzi wa mionzi katika eneo jirani hutokea.
Tume ya Kudhibiti Nyuklia ya Marekani haizingatii ""bomu chafu"" kama silaha ya nyuklia au silaha ya maangamizi makubwa.
Wingu la mionzi kutoka kwa bomu chafu linaweza kutoweka ndani ya vitalu vichache au kilomita kadhaa kutoka eneo la mlipuko, wakati eneo la uchafuzi baada ya mlipuko wa silaha ya nyuklia linaweza kuenea makumi ya maelfu ya kilomita za mraba.
Hata hivyo, mionzi bado inaweza kuharibu vinasaba au DNA, tishu, na viungo vya mtu, na kusababisha magonjwa, ikiwa ni pamoja na saratani.
Kwa hiyo, wanasayansi wanatafuta dawa ambayo inaweza kukabiliana au angalau kupunguza athari za mionzi.
Dawa mbili za sindano sasa zimetengenezwa ili kuwasaidia watu wanapoathiriwa na dutu za kemikali ya mionzi aina ya plutonium, americium au curium.
Wanasayansi wamejua kwa miaka mingi kwamba tembe za iodini zinaweza kutumika kulinda dhidi ya athari za mionzi – zilizopewa watu mwaka wa 1986 baada ya ajali katika kiwanda cha nyuklia cha Chernobyl.
Dawa nyingine, Prussian blue (potasiamu hexacyanoferrate), inaweza kusaidia kuondoa mionzi ya cesium na thallium kutoka kwa mwili wa binadamu.
Ikiwa HOPO 14-1 itathibitika kuwa na ufanisi, madaktari wataweza kutoa ulinzi dhidi ya urani na neptunium pamoja na plutonium, americium na curium.
Bado hakuna shambulio moja la ""bomu chafu"" lililofanikiwa ulimwenguni, ingawa kumekuwa na majaribio kama hayo.
Kulingana na Taasisi ya Utafiti wa Pamoja wa Ulinzi wa Kifalme wa Uingereza (RUSI), mnamo 1996, waasi wa Chechnya walitega bomu na baruti na mionzi ya caesium-137 katika Hifadhi ya Izmailovsky ya Moscow.
Aligunduliwa na huduma za usalama na hakukuwa na madhara.
Mnamo 1998, mashirika ya kijasusi ya Urusi yaligundua na kutegua bomu chafu lililotegwa karibu na njia ya reli huko Chechnya, shirika hilo lilisema katika ripoti."
Mjasiriamali wa teknolojia anayelipa mamilioni 'kurejesha nyuma' umri wake - bbc news swahili,"''Kibiolojia, nimekula chumvi kiasi cha haja. Sikio langu la kushoto ni la mtu wa miaka 64 na ukaguzi wa ubora wake unasema nina miaka 18. Mapigo ya moyo wangu ni wa  mtu wa miaka 37 na uwezo wangu wa kupumua vyema ni wa kijana miaka 18.''
Hii ni kauli ya mjasiriamali wa teknolojia Bryan Johnson ambaye anatumia mamilioni ya dola kwa mwaka kujaribu kurejesha nyuma umri wake halisi wa kibiolojia.
Muonekano wa mwili wake hauendani na miaka aliyoishi duniani.
''Nasema kwa utani kwamba nataka kuwa kama kijana wa miaka 18. Mwanangu wa kiume ana umri wa miaka 17, kwa hivyo kila wakati namtania nikimwambia: ''Nitakapokuwa mdogo nataka kuwa kama wewe''.
''Laiti tungepunguza umri wa uzee na hata kuubadilisha, tungebadilisha maana ya kuwa binadamu,'' Brayan anaongeza.
Kundi la wataalamu linaojumuisha madaktari 30 na wanasayansi linamfanyia   Byan vipimo vya mara kwa mara na kumtibu.
''Nilikuwa nikiamka mara kwa mara usiku kwenda msalani, lakini nilipofanya hivyo nilipata usingizi wa hali ya chini. Kwa hivyo tulinunua mashine iliyonisaidia kuimarisha utendakazi wa kibofu changu mkojo ili nisiamke usiku kwenda chooni. Na ilifanya kazi.''
Bryan pia anasema madaktari wake wametumia karibu miaka 22 kubadilisha umri wa ngozi yake.
Mashine inayofanya kazi hiyo inapiga picha kadhaa za muonekano wa uso wake na kutoa karibu ripoti 10 za zinazonesha ukubwa wa pua yako na uso mzima kwa ujumla.
''Msikio yangu pia yana hitilafu kidogo kwa hivyo tunatumia mashine maaluma ya kushughulikia hilo,'' aliambia BBC.
Anasema mashine hiyo inasaidia kufuatilia mara kwa mara uwezo wake wa kusikia.
''Tunafanya teknolojia ya ufufuaji, kujaribu kuboreaha usikivu wangu tena’’.
Bryan anasema juhudi hizo hazijapata ufanisi wa kuridhisha lakini anajitahidi kufikia lengo lake ijapoku anakiri sio rahisi.
Mjasiriamali huyo hata hivyo anafurahia kuona hatua aliyopiga katika mpango wake huo usio kuwa wa kawaida.
''Ni watu wachache wamevutiwa na jambo hili hasa watafiti kwani ni mwanzo mpya wa kuendeleza pale nitakapofikia. Lakini pia kuna wale walionikosoa sana. Hata hivyo nawapenda.’’
Daktari  Jordan Shlaine, muanzilishi wa kliniki ya kibinafsi anasema haelewi kwa nini watu wanafanya mzaha na afya yao.
''Ikiwa ni salama na haifai kama vitamini au baadhi ya vitamini utakuwa unacheza kamari na pesa zako. Lakini kama haijathibitishwa kuwa salama utakuwa unahatarisha maisha yako,’’ aliongeza Dkt Shlaine.
Brayan kwa upande wake anakubaliana na wale wanaohoji kile ninachofanya lakini anasisitiza- ‘’Tunafanya hili kwa kuzingatia umakini wa hali ya juu kwa sababu tunafanya vipimo vya kila aina kwa ushauri wa kitaalamu.’’
Daktari Eric Verdin,Rais na Afisa Mkuu Mtendaji wa Taasisi ya The Buck anadhani Brayan ni mwanzilishi wa kweli. Kuna wasiwasi na bila shaka tunasubiri kuona kutakachotokea.
Kwa sasa vipimo vyake vinaonyesha anaendelea vyema na anadai kuridhishwa navyo."
Afya: je unafahamu faida na madhara ya kutumia  dawa za vitamini bila ushauri wa daktari? - bbc news swahili,"Chanzo cha picha, MIRAGEC/GETTYIMAGES
Kutumia  virutubisho vya lishe ili kukidhi upungufu wa virutubishi mwilini sio jambo geni, lakini je unafahamu faida na  madhara yake?
Virutubisho hivi au vitamini vinaweza kupatikana madukani  katika aina nyingi tofauti – dawa za maji, tembe, vinywaji au hata vya poda - ambazo zinaweza kupunguza upungufu wa virutubishi mwilini mwako  kama vile vitamini, madini, kalsiamu, chuma na protini.
Hata hivyo, madaktari wanasema kwamba virutubisho hivi haviwezi kuwa sawa na  lishe bora. Wanasema kuwa hali ya kutumia virutubisho hivyo imeongezeka kwa wanawake wenye umri wa zaidi ya miaka 30.
Dkt Sunila Garg aliimbia BBC kuwa, ""virutubishi hivi au Multivitamins pia ni muhimu kwa walaji mboga, lakini 'kiwango kimoja hakiwezi kuwa sawa kwa watu mbali mbali’’ hivyo wagonjwa watumiaji wanapaswa kuchukua virutubisho kwa ushauri wa daktari badala ya wao wenyewe.""
Dkt Raj Aron aliiambia BBC kwamba katika kazi yake hukutana na wanawake wagonjwa wenye umri wa miaka 30 hadi 40 ambao huanza kutumia multivitamini peke yao. Hata hivyo, hii haipaswi kufanyika kwa sababu pia ina madhara.
Akielezea kuhusu sula hilo, Dkt Seema Gulati wa Taasisi ya Kitaifa ya Kisukari, Unene na Cholesterol nchini India (NDOC) alisema, “Imezoeleka mijini kuwa watu hujitibu au kwenda kwenye maduka ya dawa kwa kuelewa ugonjwa wao wenyewe.”  . Iwe dawa ya maumivu au vitamini, jambo ambalo wakati mwingine haliwaponyi.""
Kulingana naye, ""Matumizi ya dawa kwa kupata taarifa kutoka Google, au taarifa kutoka kwenye mitandao ya kijamii yanaongezeka. Dawa nyingi zinapatikana  bila hata idhini ya madaktari jambo ambalo lina madhara’’
Chanzo cha picha, PETER DAZELEY/GETTYIMAGES
Madaktari hawa wote wanasema kwamba kirutubisho anachopendekeza daktari na kiasi anachopendekeza daktari kinapaswa kutumiwa kwa vile hakuna faida ya kutumia virutubisho kupita kiasi kilichoagizwa na daktari.
Wakati huo huo, madaktari wanasema kwamba matumizi  virutubisho hivi  kupita kiasi yanaweza pia kuacha athari kwenye mwili.
Vitamini- Dkt Seema Gulati anaeleza kuwa kuna vitamini nyingi zinazoyeyushwa na mafuta, kama vile vitamini E na Omega 3.
Kutumia vitamini hizi bila ushauri wa daktari,  kunaweza kusababisha kurundikwa kwake mwilini. Hii inaweza kuwa na athari mbaya kwa mwili.
Kiwango kikubwa cha Vitamin A na Vitamin E- kunaweza kusababisha   matatizo kama vile kutapika, kushindwa kuona vyema n.k.
Wakati, vitamini E inaweza kupunguza shinikizo la damu, lakini pia inaweza pia kuathiri mapafu, anasema Dkt. Seema Gulati ambaye ni mkuu wa kituo  kinachofanya kazi ya utafiti kuhusu lishe na utendaji wa mwili. Anashauri zitumike kwa kadri ya muda ulivyoshauriwa na daktari.
Kulingana naye, vitamini nyingi huyeyuka mwilini na zikiingia mwilini kwa wingi, pia hutolewa kupitia kinyesi.
Chanzo cha picha, Science Photo Library
Vitamin B- Vitamini hii husaidia katika kutengeneza chembechembe nyekundu za damu mwilini. Pia hufanya kazi ya kuimarisha ubongo na seli za neva. Kutokana na  upungufu wake mwilini mtu anaweza kuwa na athari zifuatazo:
Ngozi huanza kugeuka njano.
Kuhusi Udhaifu .
Kupungua kwa gesi, kuvimbiwa na kupoteza hamu ya kula .
Tatizo la mapigo ya moyo na ugumu wa kupumua .
Vitamini hizi zinapatikana katika aina mbili, ambazo kipimo chake ni kidogo. Wakati huo huo, vitamini vhizi pia hupewa wagonjwa wa kisukari, lakini iwapo watatumia virutubisho hivi kwa muda mrefu bila sababu yoyote, basi inaweza kuwa na madhara.
Vitamin D - Dkt. Raj Aron anaeleza kuwa upungufu wake unaonekana kuanzia kwa watoto hadi vijana. Sababu kuu ya hilii ni kufanya shughuli nyingi za ndani.
Jua linachukuliwa kuwa chanzo asili cha Vitamini D, lakini sasa watu hawawezi kutoka. Ikiwa mionzi ya jua itafikia mwili wakati wa shughuli za kimwili, basi vitamini D hiyo pia husaidia katika kunyonya kalsiamu katika mwili.
Wanapendekeza kwamba tunapaswa kutumia Vitamini D kwa miezi mitatu tu, lakini watu huongeza muda huu. Katika hali hiyo, unaweza kuwa na matatizo ya ugumu wa kupumua, matatizo ya uzagwaji wa chakula mwilini, uchovu, kizunguzungu, kuchanganyikiwa, kukojoa mara kwa mara, shinikizo la damu  na madhara mengineyo.
Chanzo cha picha, OKSANA SHUFRYCH
Dkt Seema Gulati anasema licha ya kwamba watu wanakuwa makini kwa afya zao na pia wanajitahidi kufuata mpangilio wa chakula miili yao inachokihitaji (kufanya diet), Kutokana na hili uwiano wa chakula kinachohitajika  huharibika na vitamini pia hupotea kutoka kwa chakula.
Madaktari wanasema kuwa lishe bora haipaswi kulinganishwa na virutubisho, kwani lishe bora husaidia kupunguza mapungufu yote ya virutubisho mwilini.
Ingawa wakati umri wa mwanamke unapoanza kuongezeka zaidi ya 30,  virutubisho hivi  husaidia, ni muhimu kuzingatia kuwa vinapaswa kutumiwa tu kwa ushauri wa daktari. Mbali na hayo, yeye pia anashauri yoga na mazoezi"
Fahamu kwanini wanawake wengi wanaathirika na maradhi ya ubongo - bbc news swahili,"Chanzo cha picha, COURTESY: LISA MOSCONI
""Wanawake ni kazi za sanaa. Nje na ndani. Mimi ni mwanasayansi wa neva na ninazingatia eneo la ndani, hasa ubongo wa mwanamke.""
Ilikuwa kwa maneno haya kwamba Lisa Mosconi alianza TedTalk yake yenye jina la ""Jinsi Menopause (ukomo wa hedhi) inavyoathiri Ubongo"".
Bi. Mosconi ni profesa mshiriki wa sayansi ya neva na mkurugenzi wa Mpango wa Kuzuia Magonjwa ya Alzheimer (ugonjwa wa kupoteza kumbukumbu) katika Kituo cha Matibabu cha Chuo Kikuu cha Cornell cha Weill Cornell huko New York.
Kwa miaka mingi, alijikita katika kusoma akili za wagonjwa walio hai na akaangalia tofauti kati ya akili za wanawake na wanaume.
""Ninaweza kukuhakikishia kwamba hakuna kitu kama ubongo wa jinsia. Pinki na buluu, Barbie na Lego. Haya yote ni uvumbuzi ambao hauhusiani na jinsi ubongo wetu unavyotengenezwa,"" anasema.
BBC Mundo ilimuuliza daktari kuhusu matokeo ya utafiti wake na kuhusu kitabu chake ""The XX Brain"", baadhi ya nukuu ambazo tunachukua katika mahojiano yafuatayo.
Matatizo mbalimbali ya neva na akili huathiri wanaume na wanawake kwa viwango tofauti na kwa uwiano tofauti.
Utafiti wangu unaonesha kuwa tofauti hii inatokana na ukweli kwamba ubongo wa wanaume na wanawake huzeeka tofauti, ambayo huathiri afya ya ubongo.
Kwa mfano, wanawake wana uwezekano mara mbili ya wanaume kugunduliwa kuwa na matatizo ya wasiwasi au mfadhaiko na uwezekano mara tatu wa kupata matatizo ya kinga ya mwili ambayo huathiri ubongo, kama vile sclerosis nyingi.
Chanzo cha picha, Getty Images
Zaidi ya hayo, wanawake wana uwezekano mara nne zaidi wa kuteseka na maumivu ya kichwa na kipandauso.
Wanawake pia wana uwezekano mkubwa wa kupata meningiomas, aina ya uvimbe wa ubongo, na wana uwezekano mkubwa wa kupata kiharusi hatari.
Wanawake huathirika zaidi na ugonjwa wa Alzeima, kisababishi kikuu cha shida ya akili ulimwenguni kote, ambayo huathiri zaidi ya watu milioni 35.
Kwa kushangaza, karibu wagonjwa wawili kati ya watatu wenye ugonjwa wa Alzheimer ni wanawake, ambayo ina maana kwamba kwa kila mwanaume mwenye ugonjwa wa Alzheimer, kuna wanawake wawili.
Licha ya takwimu hizi, hakuna magonjwa haya ambayo yameainishwa kama ""afya ya wanawake"".
Hivi sasa, tunapozungumzia ""afya ya wanawake"", ni afya ya uzazi ambayo tunazungumzia. Ili kutoa wazo, mwanamke mwenye umri wa miaka sitini ana uwezekano wa karibu mara mbili wa kupata ugonjwa wa Alzheimer baadaye maishani kuliko kupata saratani ya matiti.
Ingawa saratani ya matiti inatambuliwa kihalali kama shida ya kiafya ya wanawake, ugonjwa wa Alzheimer hautambuliwi.
Hadi leo, afya ya ubongo wa wanawake inasalia kuwa mojawapo ya maeneo ambayo hayajasomewa, ambayo hayajachunguzwa vizuri, yasiyotibiwa na yanayopatiwa ufadhili kidogo.
Ni muhimu kushughulikia tofauti hii na kupanua wigo wa afya ya wanawake ili kujumuisha masuala haya muhimu.
Wengi wanafikiri kuzeeka ni mchakato, lakini sivyo ilivyo kwa akili za wanawake.
Ubongo wa wanawake hupitia mabadiliko makubwa kwa nyakati maalumu: kuvunja ungo, ujauzito na kukoma kwa hedhi.
Chanzo cha picha, Getty Images
Lakini, na huu ni ukweli wa kuvutia na mzuri, wanasayansi wanaamini kwamba kupungua huku ni njia ya ubongo kuondokana na neurons zisizohitajika na kuunda nafasi kwa uhusiano mpya unaowezesha mabadiliko ya uzee. mtu mzima baada ya kubalehe, na kuelekea mama baada ya ujauzito.
Kwa hivyo, akili za kike huwa ndogo lakini zenye ufanisi zaidi wakati wa hatua hizi muhimu.
Tuna sababu ya kuamini kwamba uboreshaji sawa pia hutokea wakati wa kukoma kwa hedhi.
Akili za wanawake zinaonekana kuwa na ""cerebral reserve"" (hifadhi ya ubongo ) kubwa kuliko za wanaume.
Chanzo cha picha, Getty Images
Hifadhi ya ubongo ni uwezo wa ubongo wa kupinga magonjwa, uharibifu, au hata kuzeeka.
Kadiri uwezo wa ubongo unavyozidi kuwa mkubwa, ndivyo uwezekano wa mtu kupungua atadhihirisha matatizo ya utambuzi au tabia zinazohusiana na uzee au ugonjwa.
Kwa mfano, wanawake hufanya vizuri zaidi kuliko wanaume kwenye vipimo vya kumbukumbu, bila kujali umri, na hata baada ya kuendeleza shida ya akili.
Kinyume chake, hifadhi kubwa ya ubongo inaweza kuficha dalili za mapema za shida ya akili, na kusababisha baadhi ya wanawake kugunduliwa wakiwa wamechelewa sana kupata matibabu madhubuti.
Wengi wetu tunajitahidi kuunda zana za utambuzi wa mapema ambazo zinatilia maanani kipengele hiki.
Ubongo wa wanawake hutumia estrojeni. Siku baada ya siku, molekuli za estrojeni huingia moja kwa moja kwenye ubongo, zikitafuta ""vipokezi"" maalum ambavyo vimeundwa kwa usahihi wa homoni hii.
Chanzo cha picha, BSIP/UIG VIA GETTY IMAGES
Vipokezi ni kama kufuli ndogo zinazosubiri ufunguo sahihi wa molekuli (estrogen) kuwezesha. Ni taswira ya kustaajabisha kwa wazo muhimu: akili za wanawake zimeunganishwa ngumu kupokea estrojeni.
Inapofika, hushikamana na vipokezi hivi na, kwa kufanya hivyo, huwasha shughuli nyingi za seli.
Kujua hili hurahisisha kuelewa jinsi kukoma hedhi kunaweza kusababisha msururu mbaya kama huo wa athari za ubongo.
Kwa hiyo dalili za kukoma hedhi ni matokeo magumu ya ubongo uliojaa vipokezi, ambavyo hupokea kidogo mafuta wanayohitaji kufanya kazi.
Wakati wa kukoma hedhi, ovari huacha kutoa homoni za estrojeni na progesterone, ambayo huashiria mwisho wa miaka ya rutuba ya mwanamke.
Hata hivyo, homoni hizi pia zina jukumu katika kudhibiti utendaji wa ubongo na ubongo, kwa upande wake, hudhibiti kutolewa kwao. Hii inaonesha kwamba wanakuwa wamemaliza kuzaa sio tu mchakato wa uzazi, lakini pia mchakato wa neva.
Chanzo cha picha, Getty Images
Dalili nyingi za kukoma hedhi, kama vile  kutokwa na jasho usiku, wasiwasi, mfadhaiko, kukosa usingizi, kuchanganyikiwa kiakili na matukio ya kupoteza kumbukumbu, huanzia kwenye ubongo badala ya kwenye ovari, hivyo kuzifanya kuwa dalili za mishipa ya fahamu. Lakini mtazamo huu mara nyingi hupuuzwa.
Nilipoanza kutafiti athari za kukoma hedhi kwenye ubongo, hakuna mtu aliyezungumza kuhusu hilo. Watu wachache walijua uhusiano kati ya wanakuwa wamemaliza kuzaa na ubongo, si tu ovari.
Ninajivunia sana kwamba kiungo kati ya kukoma hedhi na afya ya ubongo wa wanawake sasa ni mada ya mazungumzo ya kawaida.
Ningewaambia, ""Nakusikia. Uko sahihi. Sio kichwani mwako na wewe si wazimu.""
Pia ningewaambia kwamba hakuna mtu anayepaswa kuteseka kutokana na kukoma kwa hedhi. Ingawa dalili zinatisha na zinachanganya, ni muhimu kukumbuka kuwa kuna suluhisho.
Chanzo cha picha, Getty Images
Tuna zana nyingi ambazo zinaweza kulengwa kulingana na mahitaji na mapendeleo ya kila mwanamke.
Wagonjwa wetu wengi wanavutiwa na tiba ya uingizwaji wa homoni wakati wa kukoma hedhi (pia huitwa HRT), wengine katika dawa zisizo za homoni, na bado wengine wanapendelea tiba asili na marekebisho ya mtindo wa maisha.
Matibabu haya yote ni ya manufaa, ni suala la kutafuta mkakati bora kwa kila mtu.
Katika kitabu chake, anatoa takwimu za kutisha: ""Mwanamke mwenye umri wa miaka 45 ana nafasi moja kati ya tano ya kupata ugonjwa wa kupoteza kumbukumbu wakati wa maisha yake, wakati mwanaume wa umri huo ana nafasi 1 tu kati ya 10.
Kwa miongo kadhaa, imejulikana kuwa baada ya kuzeeka, kuwa mwanamke ndio sababu kuu ya hatari ya ugonjwa wa Alzheimer's.
Chanzo cha picha, Getty Images
Mpaka hivi karibuni, jambo hili lilihusishwa na muda mrefu wa kuishi wa wanawake ikilinganishwa na wanaume, ugonjwa wa Alzheimer's unaoelekea kuathiri watu wazee.
Hatahivyo, maelezo kamili zaidi ni kwamba sababu kadhaa huchangia hatari kubwa ya Alzheimer's kwa wanawake, na kuzeeka kwa homoni kuwa jambo kuu.
Hivi karibuni tulipendekeza ""dhahania ya estrojeni katika ugonjwa wa Alzheimer's"", ambayo inategemea uthibitisho kwamba homoni za kike, haswa estradiol, zina athari ya kinga kwenye ubongo kwa kuulinda dhidi ya kuzeeka na magonjwa.
Kupungua kwa estradiol baada ya kukoma hedhi kunaweza kuamsha mwelekeo wa maumbile ya mwanamke kwa ugonjwa wa Alzeima na, wakati huo huo, hufanya mwili wake na ubongo wake kuathiriwa zaidi na ushawishi mbaya kutoka kwenye dawa, mazingira na mtindo wa maisha.
Kwa maneno mengine, utafiti wetu unapendekeza kuwa kukoma hedhi kunaweza kutumika kama kichochezi cha shida ya akili kwa baadhi ya wanawake.
Afya hiyo ya katikati ya maisha ndiyo kitabiri bora zaidi cha afya yao katika uzee na maisha yao yote.
Kwa hivyo ninawahimiza wanawake wote, wanapofikisha miaka 40, kutanguliza afya ya ubongo wao na kukumbuka kuwa kujitunza sio ubinafsi.
Tunatumai kazi yetu itakuhimiza kutunza ubongo wako mzuri wakati wa kukoma hedhi na baada ya hapo.
Kuna mambo kadhaa ambayo kila mwanamke anaweza kufanya ili kulinda afya ya ubongo wake, bila kujali umri: kuacha kuvuta sigara, kuwa na shughuli za kimwili, kula chakula chenye mimea mingi, kupunguza msongo wa mawazo, kupata usingizi wa kutosha na kuepuka sumu ya mazingira. Hizi ni njia nzuri za kudumisha afya ya ubongo na kupunguza hatari ya shida ya akili katika siku zijazo.
Inahitaji nidhamu, lakini manufaa yanaonekana katika maisha yote.
Chanzo cha picha, Getty Images
Kulingana na utafiti wetu, ningependekeza pia uchunguzi wa mara kwa mara wa matibabu unaojumuisha uchunguzi na ufuatiliaji wa homoni.
Ninaamini sana kwamba uchunguzi kama huo unapaswa kuwa sehemu kuu ya mikakati ya kuzuia ugonjwa wa Alzeima kwa wanawake.
Ubongo huathiriwa na kukoma kwa hedhi angalau kama vile ovari. Kauli mbiu yangu ni: ""Afya ya ubongo ni afya ya wanawake""."
Kutana na mahali ambapo bia ndio kifungua kinywa maarufu - bbc news swahili,"Chanzo cha picha, Alamy
Maeneo mengi duniani yana utamaduni wake wa kipekee wa kifungua kinywa cha asubuhi. Huko Lyon, Ufaransa, ikifika saa tatu asubuhi ni utamaduni wao kupata mvinyo na vinywaji vingine.
Huko Van, Uturuki, ni kawaida kuona watu wakipata kifungua kinywa chenye mkusanyiko wa sahani mpaka tisa zenye mkusanyiko wa vitafunwa na vikorombwezo vingine.
Lakini hapa Bavaria, jimbo linalojulikana kwa mavazi yake ya kitamaduni na tafrija ya 'Oktoberfest', mila hii ya upishi huakisi kitu cha furaha zaidi huko.
Kinajulikana kama ""Weißwurstfrühstück"", kifungua kinywa cha jadi cha soseji-pretzel-na-bia kinaweza kuwa ndo mlo wa ""Kijerumani"" maarufu zaidi nchini humo.
Ilikuwa Jumamosi asubuhi huko Gaststätte Großmarkthalle, japo ni asubuhi lakini ilionekana kama Ijumaa usiku. Vyumba vilivyotengenezwa kwa mbao vilijaa watu na wahudumu waliokuwa wamevalia vizuri wakibeba trei za vinywaji na sauti zilikuwa zinaongezeka taratibu kadri muda ulivyozidi kwenda.
Kusini mwa Munich, ipo baa moja ambayo inakusanya umati wa watu kwa ajili ya kujipatia kifungua kinywa cha Bavaria: Weißwurstfrühstück (""kifungua kinywa cha soseji nyeupe""). Chakula hicho kina sausage nyeupe pamoja na pretzels laini ambacho huoshwa na kuandaliwa kwa kutumia bia.
Chanzo cha picha, Alamy
""Weißwurstfrühstück ni zaidi ya mlo; ni kinatumika kwenye mikutano isiyo rasmi wakati kahawa imechelewa lakini labda ni mapema sana kwa chakula cha mchana,"" anasema Frauke Rothschuh kutoka bodi ya utalii ya Munich, na kuongeza kuwa watu kwa kawaida huishia kukaa ili kufurahia anga na bia.
Ingawa vifungua kinywa vingine vinapatikana kote Munich, Gaststätte Großmarkthalle huwa ni cha tofauti na ni maarufu chenye heshima nchini humo.
Nyumba moja ya kulala wageni inayoendeshwa na ndugu wawili, kaka na dada, Ludwig Wallner na Gabi Walter, ambao walirithi biashara hiyo kutoka kwa baba yao mnamo 1999.
""Haijabadilika sana katika miaka 55 [familia yangu] imekuwa ikisimamia,"" Wallner aliniambia.
Wallner ndiye mmiliki pekee wa nyumba ya wageni katika jiji hilo ambaye pia bado anafanya kazi kama mchinja nyama. Huamka mapema kila asubuhi, hutengeneza soseji kwa mikono yake, akitumia ujuzi aliojifunza akiwa mtoto kwneye familia. Anapata viungo vyake kutoka wilaya ya karibu na soko kubwa la jumla (Großmarkthalle) lililo karibu.
Chanzo cha picha, Alamy
Katikati ya wiki, baa inapokea wafanyabiashara na wateja wengi kutoka sokoni. Mwishoni mwa wiki, meza kubwa zinachukuliwa na familia na marafiki, au zinajaazwa na makundi madogo ya wageni wanaosakaa kwa furaha ""Servus!"".
Ni mahali ambapo watu wa umri wote wanakwenda. ""Baadhi ya siku zetu zenye shughuli nyingi zaidi ni wakati wa Oktoberfest au msimu wa kanivali,"" Wallner alielezea, ""au siku ambazo moja ya timu za kandanda za Munich zinacheza.""
Leo ni moja ya vyakula vinavyojulikana zaidi vya Bavaria, na moja ya mambo ya kwanza ambayo wenyeji watakuambia muhimu kujaribu. Kifungua kinywa hutumiwa katika jimbo lote la kusini, hasa Oberbayern (Upper Bavaria).
""Ni chakula ninachotumia na familia yangu mashambani,"" alisema Theresa Portenlänger, ambaye anaendesha baa ya kisasa ya Munich Xaver's pamoja na ndugu zake. ""Siku zote huwa natumia Weißwurstfrühstück katika mkesha wa Krismasi.""
Nilipomuuliza kuhusu wazo la kunywa bia asubuhi, alisema, ""Nadhani watu wengi hapa hawaoni au hawachukulii kama kileo au pombe - wanaona ni chakula kama ilivyo mkate!""."
Mtoto wa kwanza azaliwa kutokana na dna ya watu watatu - bbc news swahili,"Chanzo cha picha, Getty Images
Mtoto amezaliwa kwa kutumia DNA za watu watatu kwa mara ya kwanza nchini Uingereza, shirika la udhibiti wa uzazi limethibitisha.
Wengi wa DNA zao hutoka kwa wazazi wao wawili na karibu 0.1% kutoka kwa mwanamke wa tatu, mfadhili.
Mbinu hii ni jaribio la kuzuia watoto kuzaliwa na magonjwa mabaya ya mabadiliko ya kijenetiki, mitochondria kwa kitaalamu.
Hadi watoto watano kama hao wamezaliwa, lakini hakuna maelezo zaidi ambayo yametolewa.
Magonjwa ya mitochondrial hayatibiki na yanaweza kusababisha kifo ndani ya siku au saa baada ya kuzaliwa. Baadhi ya familia zimepoteza watoto wengi na mbinu hii inaonekana kama chaguo pekee kwao kupata mtoto wao mwenye afya njema.
Mitochondria ni sehemu ndogo ndani ya karibu kila seli ya mwili ambayo hubadilisha chakula kuwa nishati inayoweza kutumika.
Mitochondria yenye kasoro hushindwa kuupa mwili mafuta na kusababisha uharibifu wa ubongo, kudhoofika kwa misuli, moyo kusindwa kufanya kazi na upofu.
Wanapitishwa na mama pekee. Kwa hivyo matibabu ya mchango wa mitochondrial ni aina iliyorekebishwa ya IVF ambayo hutumia mitochondria kutoka kwa yai la wafadhili lenye afya.
Hata hivyo, mitochondria ina taarifa zake za kijenetiki au DNA ambayo ina maana kwamba kitaalamu watoto wanaotokea hurithi DNA kutoka kwa wazazi wao na sehemu kutoka kwa wafadhili pia. Haya ni mabadiliko ya kudumu ambayo yatapitishwa kupitia vizazi.
Chanzo cha picha, SPL
DNA hii ya wafadhili inafaa tu kwa kutengeneza mitochondria inayofaa, haiathiri sifa nyingine kama vile muonekano na haijumuishi ""mzazi wa tatu"".
Mbinu hiyo ilianzishwa huko Newcastle na sheria zilianzishwa kuruhusu kuundwa kwa watoto kama hao nchini Uingereza mnamo 2015.
Hatahivyo, Uingereza haikusonga mbele mara moja. Mtoto wa kwanza kuzaliwa kupitia mbinu hii alikuwa kwa familia ya Jordan waliokuwa wakipata matibabu Marekani mwaka wa 2016.
Mamlaka ya Kurutubisha kwa Binadamu na Kiinitete (HFEA) inasema watoto ""chini ya watano"" wamezaliwa kufikia tarehe 20 Aprili 2023. Haitoi nambari mahususi ili kuzuia familia kutambuliwa.
Maelezo haya machache yameibuka baada ya ombi la Uhuru wa Habari na gazeti la Guardian.
""Habari kwamba idadi ndogo ya watoto waliochangiwa mitochondria sasa wamezaliwa nchini Uingereza ni hatua inayofuata, ambayo pengine itabaki kuwa mchakato wa polepole na wa tahadhari wa kutathmini na kusafisha mchango wa mitochondrial,"" alisema Sarah Norcross, mkurugenzi wa Maendeleo. Dhamana ya Kielimu.
Hakujakuwa na neno kutoka kwa timu za Newcastle kwa hivyo bado haijulikani ikiwa mbinu hiyo ilifanikiwa.
Prof Robin Lovell-Badge, kutoka Taasisi ya Utafiti ya Francis Crick, alisema: ""Itafurahisha kujua jinsi mbinu ya matibabu ya uingizwaji wa mitochondrial ilifanya kazi katika kiwango cha vitendo, ikiwa watoto hawana ugonjwa wa mitochondrial, na ikiwa kuna hatari yoyote. wao kupata matatizo baadaye maishani.""
Kuna hatari ya kitaalam ya ""kubadilika"" ambapo mitochondria yoyote yenye kasoro inayobebwa inaweza kuongezeka kwa idadi na bado kusababisha ugonjwa.
Ilikuwa imekadiriwa kwamba hadi watoto 150 kama hao wangeweza kuzaliwa kila mwaka nchini Uingereza"
Je ngono ya kupanga inaweza kuwa ya kuridhisha zaidi kuliko isiyo ya kupangwa? - bbc news swahili,"Chanzo cha picha, Getty Images
Vipindi vya ngono kwenye TV na filamu za ngono mara nyingi huwa na matukio ya kusisimua na yasiyotarajiwa ambayo yanaonekana kutojali jambo au kutopangwaa.
Picha hizi kwenye vyombo vya habari hutuma ujumbe kwamba sifa moja ya ngono yenye shauku, yakusisimua na ya kuridhisha ni ile yenye uhiari.
Tulipowauliza wanandoa nchini Marekani na Canada kuhusu wanachopendekeza kwenye tendo la ndoa ama ngono, wengi waliamini kwamba ngono inakuwa ni ya kuridhisha zaidi inapotokea yenyewe tu kuliko ile inayopangwa mapema.
Ingawa hamu ya kushiriki tendo la ndoa ama ngono inaweza kuwa ya kiwango cha juu unapokuwa katika uhusiano mpya, na kujamiiana kunaweza kuonekana kutokea mara kwa mara bila kupanga, na hamu ya ngono (na kufanya mara kwa mara ya ngono) mara nyingi hupungua kwa kadri muda unavyozidi kusongwa katika uhusiano.
Wanandoa wa muda mrefu ambao husubiri mpaka wote wawili wapate hamu ya kushiriki tendo hilo, mara nyingi huishia kufanya tendo hilo mara chache chache sana.
Chanzo cha picha, Getty Images
Kupanga kushiriki ngono kunaweza kuwa jambo muhimu ili ngono ifanyike ili mahitaji mengine ya wakati yatimizwe, hata kama kupanga ratiba ya ngono kunachukuliwa kuwa sio kitu kinachovutia na kuhamasisha kwenye tendo.
Kujua wakati wa kufanya ngono kunaweza pia kusaidia watu kujiandaa kwa mavazi, mafuta, manukano na kwa faragha, na hiyo inaweza kufanya ngono kuwa bora zaidi.
Chanzo cha picha, Getty Images
Licha ya ukweli kwamba ubora wa ngono isiyopangwa unagusa utamaduni wa Marekani na vyombo vya habari, lakini utafiti mdogo umechunguza jinsi ngono ya kupangwa inavyoweza kulinganishwa kwa ubora na ile isiyopangwa.
Timu yetu ya utafiti katika Maabara ya Afya ya Ngono na Mahusiano ya Chuo Kikuu cha York nchini Canada ilihoji watu 303 na wanandoa 102 kutoka Marekani na Canada.
Tuliwauliza washiriki wetu ni kwa kiasi gani walikubaliana na kauli kama vile: ""Ngono na mpenzi wangu inaridhisha zaidi inapotokea tu bila kuipanga"" na ""Napendelea kujua mapema wakati gani nitafanya ngono (ngono ya kupanga).""
Kisha tuliwauliza ikiwa uzoefu wao wa hivi karibuni zaidi wa ngono ulikuwa umepangwa au la. Pia tuliwauliza kama walikuwa wameridhika kingono katika uhusiano wao kwa ujumla na kama walikuwa wameridhika ngono waliyofanya hivi majuzi.
Pia tunarekodi maisha yao ya kingono ya kila siku katika kipindi cha wiki tatu.
Katika tafiti zote mbili, watu walionyesha kuwa waliiamini kuwa ngono isiyo pangwa ni bora. Lakini tofauti na imani hizi, ngono isiyopangwa haikuwa yenye kuridhisha hasa kama ile ya kupanga.
Chanzo cha picha, Getty Images
Katika utafiti wa kwanza, ingawa watu ambao walikuwa wakiamini ripoti kwamba ngono isiyopangwa ni ya kuridhisha zaidi, uzoefu wao wa hivi karibuni zaidi wa kingono unaonyesha kuwa ngono isiyopangwa, haikuwaridhisha zaidi kuliko ile iliyopangwa.
Wakati mwingine ngono iliyopangwa inaweza kuonekani siyoridhisha, lakini hii ilikuwa tu kwa wale ambao waliamini kupanga ngono sio kitu sawa na bora.
Katika utafiti wa pili, ambapo tulifuatilia uzoefu wa ngono wa wanandoa kwa siku 21, walionyesha kuwa hakuna tofauti ya kuridhika kingono kati ya ngono ya kupanga na isiyo ya kupanga, hata kwa wale ambao waliamini kwamba ngono isiyopangwa ilikuwa bora.
Pia tulitaka kujua jinsi watu walivyohisi kuwa kujituma na kupanga kulichangia kufurahia kwao kwenye tendo hilo. Jambo la kufurahisha ni kwamba watu walisema kwamba hali hiyo iliwaongezea msisimko wa kingono, shauku na tamaa.
Lakini watu wengi pia walitaja kuwa kupanga ngono kunaweza kusaidia kujenga matarajio na hamu ya ngono.
Na ingawa baadhi ya watu walitaja kwamba kujamiiana kwa kupanga kunaweza kuongeza hamasa, ngono isiyopangwa haikuwa mara zote kichocheo cha tendo: Wengine walibainisha kuwa wakati wa ngono isiyopangwa, hawakuwa na muda wa kutosha wa kujiandaa kwa tendo achilia mbali utulivu wa kiakili au uhakika wa faragha yako.
Chanzo cha picha, Getty Images"
Ugunduzi wa bahati wa viagra ambao ulibadilisha ulimwengu  - bbc news swahili,"Chanzo cha picha, Getty Images
Uvumbuzi wa Viagra ulikuwa wakati muhimu katika historia ya ngono, lakini cha kufurahisha, ilikuwa uvumbuzi wa bahati mbaya ambao ulitokea wakati wa jaribio ambalo lilikuwa na kitu kingine akilini.
Viagra ilianza kuuzwa mnamo 1998 na mara moja ikawa dawa iliyouzwa sana.
'Kidonge cha bluu' kilichogunduliwa kwa bahati mbaya na kampuni ya dawa ya Marekani ya Pfizer ikawa chanzo kikubwa ya kuwaingizia pesa.
Katika miezi mitatu ya kwanza pekee, Wamarekani walitumia wastani wa dola milioni 400 kununua dawa hiyo ya kuongeza nguvu za kiume.
Dkt. Mitra Bollil, anayefanya kazi katika idara ya utafiti ya Pfizer nchini Uingereza, aliiambia BBC Brazil kwamba dawa iliyotumiwa leo kuboresha uume iligunduliwa kwa bahati.
Simon Campbell alikuwa mkemia ambaye alikuwa akitafiti dawa ya ugonjwa wa moyo na kampuni ya Pfizer.
Aliiambia kipindi cha BBC World Service 'The Genius of Accidents' kwamba 'tuligundua dawa iitwayo amlodipine ambayo ilikuwa dawa ya nne maarufu kwa ugonjwa wa moyo.'
Wakati huo huo, Simon alifanya ugunduzi mwingine kwamba molekuli inayoitwa cyclic GMP husaidia kupumzisha misuli.
Mwanasayansi mwingine aliyehusika katika utafiti huu alisema kuwa wakati wa utafiti huu, kiungo kiligunduliwa ambacho hutumiwa kutibu shinikizo la damu ya inguinal, lakini wakati wa utafiti, timu ya Simon haikuweza kupata matokeo yaliyohitajika.
""Tulisikitishwa sana na ilionekana kana kwamba programu hiyo ingesitishwa,"" anaeleza.
Chanzo cha picha, Getty Images
""Hata hivyo, uamuzi ulifanywa kwamba tungefanya jaribio la mwisho la siku kumi kwa kutumia dawa zaidi kwa watu waliojitolea kuona matokeo yake.""
Ilikuwa mwanzoni mwa miaka ya 1990 wakati wanaume wa kujitolea pekee walichaguliwa kwa majaribio kama haya ya kisayansi.
“Siku kumi baada ya majaribio kumalizika, tuliuliza matokeo yake ni nini na hatukuwa na majibu mengi,” anasema Simon.
""Tuliuliza mkuu wa utafiti na alisema kuwa katika wagonjwa wa kujitolea, ambao walikuwa na ugonjwa wa moyo, maumivu ya misuli, maumivu ya kichwa na tumbo walizingatiwa.""
Lakini wauguzi waliohusika katika jaribio hili pia walitoa angalizo lingine na uchunguzi huo ulikuwa kwamba watu waliojitolea walikuwa wakipata kusimama kwa uume ambao ulikuwa zaidi ya kawaida.
Kumbuka kwamba katika majaribio ya kimatibabu, watu wanaojitolea huulizwa maswali ya kawaida kama vile: Je, una maumivu yoyote? Au unajisikiaje?
Dkt. Peter Ellis pia alikuwa akifanya kazi juu ya athari za dawa hii mpya.
'Moja ya majibu tuliyopata kwa maswali haya ni kwamba watu walikuwa wakishuhudia hali isiyo ya kawaida katika uume,' anafafanua.
Matokeo haya yalikuwa ya kushangaza sana na yasiyotarajiwa kwa timu iliyohusika katika jaribio hili.
""Watu watano kati ya wanane wa kujitolea walifanya hivyo, kwa hivyo tulilazimika kujiuliza ikiwa ni athari ya muda tu ya dawa hiyo au tumegundua dawa ya ugonjwa wa kiume,"" anasema Dk Peter.
'Hawa watu wa kujitolea walikaa wodini kwa siku kumi na kula tulichowapa na kunywa walichoambiwa,' anasema Simon.
Dkt. David Brown, ambaye alihusika katika uvumbuzi wa Viagra, anasema bado angependa kukutana na watu hao wa kujitolea.
""Waliweka historia, ingawa wanaweza kuwa walitaka kupata pesa kidogo wakati huo, lakini walifanya mabadiliko makubwa katika maisha ya watu.""
Chanzo cha picha, PFIZER
Utafiti ambao ulisababisha ugunduzi wa usiotarajiwa wa Viagra ulifanyika mnamo 1992, lakini baada ya ugunduzi huo, Pfizer ilifanya majaribio 21 zaidi.
""Majaribio haya yalihusisha wagonjwa wenye matatizo ya nguvu za kiume na katika kila jaribio dawa ilifanya kazi, ambayo ilikuwa ya kushangaza kwa sababu kwa kawaida hakuna majaribio yanayotoa matokeo 100%,"" anasema Simon.
Jambo jingine kuhusu majaribio haya lilikuwa la kuvutia.
Simon Campbell anasema kuwa 'kawaida mgonjwa anapopewa dawa, husahau, hakumbuki kutumia dawa hiyo', lakini katika jaribio hili hakukuwa na tatizo kama hilo.
'Niliambiwa na watu waliohusika katika jaribio hilo kwamba wagonjwa wa kujitolea walikataa kurudisha Viagra ambayo haijatumika.'
""Tulijua ni vidonge vingapi tumempa nani lakini wagonjwa walidanganya kwamba hawakuwa na vidonge zaidi.""
'Sahau hizo namba, mgonjwa mwenyewe alikuwa anasema sirudishi kidonge.'
Majaribio ya kimatibabu ya Viagra yalifanikiwa sana hivi kwamba Pfizer aliamua kuileta sokoni haraka iwezekanavyo.
Chanzo cha picha, Getty Images
Ndani ya miezi sita, Mamlaka ya Dawa, FDA iliidhinisha kidonge hicho kuuzwa. Mnamo 1998, Viagra iliingia sokoni na kupata jina la 'Blue Pill'.
Kwa sababu ya watu hao wa kujitolea, mamilioni ya watu walinufaika na Viagra ikawa dawa inayotumiwa zaidi ulimwenguni.
""Jambo la kufurahisha ni kwamba wakati wa majaribio ya kwanza, athari hii ya kidonge ilipogunduliwa kwa bahati mbaya, hatukujua kuwa dawa kama hiyo ilihitajika,"" anasema Simon.
Lakini hili limekuwa tatizo la zamani katika historia ya dunia. Kihistoria, kutajwa rasmi kwa suala hili la kiume kunapatikana katika maandishi ya kale ya Misri ambayo yanaanzia 2,000 BC.
Madaktari wa wakati huo waliwashauri wagonjwa kupata moyo wa mamba wa mtoto na kuukanda kwenye uume, lakini ugunduzi wa Viagra ulitoa suluhisho la kimapinduzi kwa tatizo hili.
Kimsingi, Viagra inaboresha mtiririko wa damu kwa uume, Simon anaelezea.
'Ubongo wa binadamu hutoa neurotransmitter iitwayo nitriki oksidi ambayo husafiri hadi kwenye mishipa ya uume kutoa mzunguko wa GMP.'
""Watu wenye matatizo ya nguvu za kiume kwa kweli hawatengenezi kiasi cha kutosha cha  GMP ya mzunguko, na Viagra inaboresha mchakato huu.""
Simon anasema kwamba Viagra ni suluhu la tatizo la kiafya.
Anasema asilimia 70 ya matokeo ya vidonge vya miligramu hamsini hupatikana, lakini matokeo yake ni asilimia 60 kwa wagonjwa wa kisukari na presha, huku matokeo yakiwa ni hadi asilimia 40 kwa wagonjwa waliotolewa kibofu.
Simon anaeleza kuwa hii ni kwa sababu wakati wa kutoa kibofu, madaktari wa upasuaji hukata mishipa michache kwenye uume.
Hata hivyo, anasema kuwa ni dawa ya ufanisi. Nimejifunza kutoka kwa watu waliokuwa kwenye viti vya magurudumu kwamba sasa wanaweza kupata watoto.'
Ikumbukwe kuwa hivi sasa Viagra inatumika kutibu magonjwa mengine, huku utafiti ukifanywa ili kuweza kutibu saratani ya ubongo kwa kutumia dawa hii."
Bangi za kutengeneza maabara zina madhara gani mwilini? - bbc news swahili,"Chanzo cha picha, Getty Images
Katika miezi ya hivi karibuni, ""bangi ya kutengenezwa""pia inajulikana kama K2, K9, au viungo, miongoni mwa majina mengine imekuwa tatizo kubwa la kitaifa huku kukamatwa kwa polisi na idadi ya watumiaji ikiongezeka katika vituo vikubwa vya mijini.
Inajulikana kwa sayansi kwa takribani miongo mitatu, vitu hivi vilitengenezwa hapo awali na kutumika kwa matibabu ya magonjwa mbalimbali, kama vile maumivu ya muda mrefu.
Baada ya muda, bidhaa hizi ziliishia kwenye soko haramu na sasa zinauzwa na wauzaji wa dawa za kulevya kama dawa ya kulevya yenye nguvu na madhara ambayo hayawezi kutabirika.
Lakini, baada ya yote, ni nini utaratibu wa utekelezaji wa dawa za K? BBC News Brasil ilisikia wataalamu kuelewa ""njia"" ambayo dawa hizi hupitia mwilini na  athari zinazowezekana za matumizi haya.
Mtaalamu wa sumu Maurício Yonamine, kutoka Kitivo cha Sayansi ya Madawa katika Chuo Kikuu cha São Paulo (USP), anaeleza kuwa bangi za kutengenezwa na kemikali ni kundi la dawa mpya ambazo zimeshinda nafasi muhimu katika soko haramu la kimataifa.
""Ili kukupa wazo, hadi sasa zaidi ya kemikali za bangi  300 tofauti zimetambuliwa na polisi kote ulimwenguni"", anahesabu.
Kama ilivyoelezwa hapo awali, wazo la awali la wanasayansi lilikuwa kuunganisha, au kuzalisha tena kwa kemikali katika maabara.
Mojawapo ya shabaha kuu katika utafutaji huu wa matibabu mapya ilikuwa Tetrahydrocannabinol, inayojulikana kwa kifupi THC.
Madhumuni ya tafiti hizi za kisayansi ilikuwa kupunguza au kuzima athari za kisaikolojia za molekuli hizi, kuhifadhi uwezekano wa matumizi yao ya matibabu.
Bangi za aina hii ziliundwa katika maabara ili kuiga muundo wa kemikali sawa na ule wa THC  na mabadiliko madogo ya kaboni, oksijeni, hidrojeni, na kadhalika.
Kazi hizi zote zilitokana na tafiti zilizofanywa kuanzia miaka ya 1960 na kuendelea, ambazo ziligundua mifumo ya endocannabinoid ya mwili wetu.
Kwa muhtasari, seli zinazounda mfumo wa neva katika ubongo, uti wa mgongo na neva za pembeni zina vipokezi maalum, ambapo molekuli zingine zinafaa.
Utaratibu huu ni zaidi au kidogo kama mlango: vipokezi ni kufuli na molekuli ni funguo.
Mkutano wa mambo haya mawili-ufunguo na kufuli; molekuli na vipokezi - inawakilisha kichochezi cha mfululizo wa athari zitakazofuata.
""Na tuna vipengele vitatu vinavyoweza kuingiliana na vipokezi hivi kwenye seli katika mfumo wa neva"", anasema daktari wa magonjwa ya akili Dartiu Xavier, profesa katika Chuo Kikuu Kishiriki cha São Paulo (Unifesp).
Ya kwanza ya haya ni endocannabinoids, neurotransmitters zinazozalishwa na mwili yenyewe, kama vile anandamide.
""Ya pili ni phytocannabinoids, kutoka kwenye bangi. Na ya tatu ni cannabinoids iliyoundwa katika maabara"", anaongeza daktari, ambaye amekuwa akitafiti utegemezi wa kemikali kwa miaka 40.
Na kukutana huku kati ya molekuli na vipokezi kunaweza kuwa na matokeo tofauti zaidi. Katika kesi ya endocannabinoids, iliyotengenezwa na mwili yenyewe, mchakato huu ni muhimu kwa kudhibiti hisia na tabia ya kihisia, kati ya mambo mengine mengi.
Bangi , kwa upande mwingine , kulingana na Xavier, husababisha ""mabadiliko katika mtazamo na katika hisia"".
""Matokeo yatategemea mtu na aina ndogo ya bangi iliyotumiwa, lakini baadhi ya madhara ni wasiwasi zaidi au kidogo, hisia ya utulivu, kupunguza kasi ya kufikiri na ufukara fulani wa mwitikio wa vichocheo vya mazingira"", anaorodhesha.
""Baadhi ya watumiaji wanaweza pia kupata ugumu wa kuzingatia na mawazo ya mkanganyiko au mateso,"" anaongeza.
Kuhusu bangi za kutengeneza maabara, athari hizi ni kali zaidi na hazitabiriki. Hiyo ni kwa sababu zina nguvu ya hali ya juu.
""Watumiaji wa dawa za Ketamine (K drugs)  wanaweza kuhisi raha kubwa na utulivu, lakini hii kawaida hufuatiwa na kuchanganyikiwa kwa akili, kuongezeka kwa wasiwasi, tachycardia, ukosefu wa uratibu wa magari, psychosis na kifafa"", anaeleza Yonamine.
""Kuna hata matukio ambapo matokeo ni mabaya"", anaongeza mtaalamu wa sumu.
Ugumu mkubwa hapa upo katika utofauti wa aina za bangi : kwa kuwa hili ni soko lisilo na udhibiti wowote na kuna urahisi katika kuendesha fomula za kemikali katika maabara, urekebishaji rahisi wa viambato hii unaweza kuzalisha narcotic mpya na madhara makubwa.
Chanzo cha picha, Getty Images
Bangi za kutengenezwa kwenye maabara zinauzwa kwa njia mbalimbali. Baada ya kuandaa narcotic katika maabara, kioevu hiki kawaida hunyunyizwa kwenye aina yoyote ya mimea kavu, kama vile nyasi za kawaida, au kwenye vipande vya karatasi.
Wazalishaji wengine huongeza mimea yenye ladha na uvumba kwenye bidhaa ya mwisho, ambayo huwekwa kwenye mifuko kabla ya kuwafikia watumiaji chini ya majina ya biashara ya viungo vya K2, K9.
""Watumiaji huweka mchanganyiko huu kwenye mabomba au sigara ili kuweza kuvuta"", anaeleza Yonamine.
Kuna matoleo yanayotumiwa hasa katika sigara za elektroniki.
Dawa hiyo humezwa kwa njia ya mdomo na kufikia mapafu, ambapo huingizwa na kuingia ndani ya damu. ""Kutoka huko husafirishwa haraka hadi kwenye ubongo wa mtu, ambapo itasababisha madhara"", anasema mtaalamu wa sumu.
Huenda umesikia kwamba K-dawa za kulevya zina ""nguvu mara 100 zaidi ya bangi."" Lakini hiyo inamaanisha nini ?
Kwa maneno mengine: muunganisho kati ya dawa hizi na vipokezi vya endocannabinoid vya seli za neva ni mkubwa zaidi na mkali zaidi ikilinganishwa na kile kinachotokea na neurotransmitters asili ya mwili au bangi.
""Na uhusiano huu utasababisha msururu wa athari zinazoelezewa na vyombo vya habari, ambapo mtu yuko katika hali iliyobadilika sana ya fahamu na kupoteza hisia zake"", anaongeza Xavier.
Kulingana na mtaalamu wa magonjwa ya akili, tofauti kati ya madhara ya bangi na K-dawa za kulevya za kutengeneza maabara, kuweka uwiano sahihi, ni sawa kati ya kuwa na glasi ya bia au nusu lita ya absinthe. ""Hata kama zina viambato sawa, athari yake kwa viumbe inaweza kuwa tofauti na kuzalisha tabia za kuharibu kabisa.""
Xavier, ambaye alifanya kazi kwa miaka kadhaa katika huduma za dharura, anasema kwamba matumizi ya K drugs, inapaswa kusababisha kuongezeka kwa visa vya vijana ambao ni waathiriwa wa mshtuko wa moyo, kwa sababu ya mabadiliko katika mwili ambayo husababisha kuongeza kasi ya mapigo ya moyo na matukio mengine mabaya.
Mshtuko wa moyo hutokea mara nyingi zaidi baada ya umri wa miaka 50 na kwa jadi huhusishwa na mtindo wa maisha na magonjwa sugu kama vile kiwango kikubwa cholesterol, uzito mkubwa, kisukari na shinikizo la damu.
Yonamine, hatimaye, anaonesha kuwa madhara haya yote ya bangi ya yanaweza kudumu kutoka saa moja hadi sita, kulingana na kila uundaji.
Chanzo cha picha, Getty Images
Xavier anaona kwamba, katika historia yote, kuongezeka kwa upigaji marufuku wa baadhi ya dawa kuna athari ya kuibuka kwa aina hatari zaidi za utumiaji wa dawa.
""Mwishoni mwa karne ya 19, makampuni ya dawa yalitengeneza dawa katika maabara ambayo ingemaliza tatizo la kasumba: morphine"", anadokeza.
""Miaka kumi baadaye, morphine ilikuwa tatizo kubwa zaidi la kiafya. Kisha maabara zikaja na suluhisho la uraibu wa mofini: heroini, ambayo leo bado ni tatizo kubwa katika sehemu za ulimwengu.""
Daktari alitaja mfano mwingine: Marufuku katika Marekani, ambayo yalipiga marufuku uuzaji wa vileo mwanzoni katika karne ya 20.
""Hiyo ndiyo ilikuwa wakati pekee katika historia ya binadamu ambapo visa vya watu waliojidunga pombe kwenye mshipa vilirekodiwa"", anaeleza.
""Hiyo ilikuwa kwa sababu ikiwa ulikuwa na shuruti ya kutumia pombe na kulikuwa na marufuku, ulijaribu kupata zaidi kutoka kwa kiasi chochote kilichopatikana.""
Hatimaye, mtaalamu wa magonjwa ya akili anaonesha kwamba ongezeko kubwa lilihusiana na marufuku ya cocaine katika miaka ya hivi karibuni.
""Na historia sasa inajirudia na bangi za kutengeneza maabara kumesababisha aina hatari zaidi ya utumiaji wenye hatari kubwa hata kuua.""
Kwa maoni ya Xavier, njia ya kukabiliana na matumizi mabaya na utegemezi wa kemikali haihusishi kukataza. ""Ni muhimu kufanya kazi na vikundi vidogo vilivyo hatarini zaidi, kama vile vijana, na kufikiria juu ya tatizo linalowakabili'' anapendekeza.
""Lakini haina maana kuanza na hotuba ya uwongo, kwa mtindo wa 'bangi inaweza kuua'. Vijana hawatasikia.""
“Mawasiliano mazuri kuhusu dawa za kulevya yanahusisha kuheshimu akili za watu, kuzungumza nao kwa uwazi na kusema ukweli daima”, anahitimisha mtafiti huyo."
'zaidi ya nusu ya wamarekani wameathirika na upweke' - bbc news swahili,"By Kathryn Armstrong & Bernd Debusmann Jr
BBC News
Chanzo cha picha, Getty Images
Afisa wa ngazi ya juu wa afya nchini Marekani ameonya kuwa nchi hiyo inakabiliwa na janga la upweke ambalo ni hatari kwa afya sawa na kuvuta sigara 15 kwa siku.
Daktari Mkuu wa Upasuaji wa Marekani Vivek Murthy aliiambia BBC News kuwa alikuwa miongoni mwa mamilioni ya Wamarekani ambao wamepitia ""hisia kubwa ya upweke"".
Mamlaka za afya za Marekani zinataka suala la kutengwa kwa jamii lushughulikiwe kwa uzito mkubwa na sawa kama vile linavyoshughulikiwa suala la unene au matumizi mabaya ya dawa za kulevya.
Takriban Asilimia 50% ya Wamarekani wote wanadaiwa kuathirika na upweke.
Chanzo cha picha, Getty Images
Bw Murthy alisema katika mahojiano maalumu kwamba vita vyake mwenyewe dhidi ya upweke vilikuja wakati alipoteuliwa kwa mara ya kwanza kuwa kuwa Daktari Mkuu wa Upasuaji na baada ya kukamilika kw amajukumu yake ya kwanza Aprili 2017.
""Nilikuwa nimeiweka kando familia yangu na marafiki zangu wakati huo, nikifikiri kwamba ilikuwa vigumu sana kuzingatia majukumu ya kazi, na wakati huo huo kuwazingatia familia na marafiki,"" alisema.
""Kwa kweli nilikuwa nikiteseka kutokana na hilo, ambapo ilikuwa ni hisia kubwa za pweke iliyonifuna kila siku, wiki na ikawa miezi.""
Upweke unaripotiwa kuongeza hatari ya vifo vya mapema kwa karibu asilimia 30% - kupitia matatizo ya kiafya kama kisukari, mshtuko wa moyo, kukosa usingizi na afya ya akili.
kutojichanganya kijamii pia kunahusishwa na ufanisi mdogo wa kitaaluma na utendaji mbaya zaidi kazini, kwa mujibu wa ushauri mpya.
Bw Murthy alisema kuwa upweke ni ""changamoto kubwa ya afya ya umma"" ambayo ""tunapaswa kuizungumzia"" na kushughulikia.
""Inaweza kushangaza watu kujifunza kwamba hatari kubwa ya kifo cha mapema ambayo inahusishwa na uhusiano wa kijamii inalingana na hatari ambazo tunaona kutokana na kuvuta sigara kila siku,"" alisema.
Chanzo cha picha, Getty Images
Suala hilo limechochewa na janga la Covid-19, ambalo lilisababisha watu wengi kupunguza kuchangamana kwenye jamii.
Utafiti mmoja ulionukuliwa katika ripoti hiyo uligundua kuwa kuchangamana kumepungua kwa wastani wa asilimia 16% kati ya Juni 2019 hadi Juni 2020.
Ili kukabiliana na hili, Bw Murthy ametoa wito kwa juhudi za pamoja ""kurekebisha mfumo wa kijamii wa taifa letu"" ili ""kukabiliana na upweke na kubadilisha utamaduni na sera"".
Ushauri huo unatoa wito kwa ""sera zaidi za kuunganisha umma"" ambazo hutengenezwa kwa usaidizi wa ajenda ya utafiti ili kusaidia kushughulikia mapungufu katika taarifa msingi zinazozozunguka athari za kutengwa kwa jamii.
Zaidi ya hayo, Bw Murthy alisema kuwa kuna ""hatua tunazoweza kuchukua kama mtu mmoja mmoja"", kama vile kutumia dakika 15 kuchangamana na wapendwa wetu, kuepuka vitu vinavyoweza kukutoa kifikra tunapozungumza na watu (mfano simu au kmpyuta), ""na kutafuta njia za kusaidiana"".
""Huduma ni dawa yenye nguvu dhidi ya upweke,"" alisema. ""Haya yote yanaweza kusaidia"".
Mwezi Mei ni mwezi wa Uhamasishaji wa afya ya akili nchini Marekani.
Ingawa tamko hilo linalenga kuongeza ufahamu, hakuna ahadi mpya za kuwekeza ili kukabiliana na suala hilo ambazo zimetolewa kufikia sasa."
Ngono kwa njia ya mdomo chanzo kikuu cha saratani ya koo- utafiti  - bbc news swahili,"The Conversation
Chanzo cha picha, The Conversation via Alamy
Katika kipindi cha miongo miwili iliyopita, kumekuwa na ongezeko kubwa na la kasi la saratani ya koo katika nchi za magharibi, kiasi kwamba wengine wameliita janga.
Hii imetokana na ongezeko kubwa la aina maalum ya saratani ya koo inayoitwa saratani ya oropharyngeal (eneo la tonsils au mafindofindo na nyuma ya koo). Chanzo kikuu cha saratani hii ni human papillomavirus (HPV) ambayo pia ndiyo chanzo kikuu cha saratani ya shingo ya kizazi. Saratani ya Oropharyngeal sasa imekuwa ya kawaida zaidi kuliko saratani ya shingo ya kizazi nchini Marekani na Uingereza.
HPV inaambukizwa ngono. Kwa saratani ya oropharyngeal, sababu kuu ya hatari ni kuwa na idadi kubwa ya wenzi wa kingono maishani, haswa ngono ya mdomo.
Wale walio na wenzi sita au zaidi katika maisha yao wana uwezekano mkubwa wa takribani mara 8 na nusu wa kupata saratani aina ya oropharyngeal kuliko wale ambao hawafanyi ngono kwa njia ya mdomo.
Uchunguzi wa mienendo ya tabia unaonyesha kuwa ngono ya mdomo imeenea sana katika baadhi ya nchi. Katika utafiti ambao mimi na wenzangu tulifanya kwa kutumia karibu watu 1,000 waliokuwa na tonsillectomy kwa sababu zisizo za kansa nchini Uingereza, 80% ya watu wazima waliripoti kushiriki ngono kwa njia ya mdomo katika kipindi fulani cha maisha yao. Walakini, ni idadi ndogo tu ya watu hao wanaougua saratani ya oropharyngeal. Kwa nini ni iko hivyo, ukweli haijulikani mpaka sasa.
Nadharia iliyopo ni kwamba wengi wetu hupata maambukizi ya HPV na tunaweza kuyaondoa kabisa. Hata hivyo, idadi ndogo ya watu hawawezi kuondokana na maambukizi, labda kutokana na kasoro katika mfumo wao wa kinga. Kwa wagonjwa hao, virusi vinaweza kujirudia mfululizo, na baada ya muda huweza hata kuingia kwenye vinasaba na kusababisha seli za aliyevibeba kuwa na saratani.
Chanzo cha picha, The conversation
Chanjo ya HPV kwa wasichana wadogo imekuwa ikifanyika katika nchi nyingi ili kuzuia saratani ya mlango wa kizazi. Sasa kuna ongezeko, ingawa ushahidi usio wa moja kwa moja, unaonyesha kwamba inaweza pia kuwa na ufanisi katika kuzuia maambukizi ya HPV mdomoni. Pia kuna ushahidi unaopendekeza kwamba wavulana pia wanalindwa na ""kinga inayopigwa na wasichana wengi"" katika nchi ambazo kuna viwango vya juu vya chanjo kwa wasichana (zaidi ya 85%). Kwa pamoja, hii inaweza kusababisha katika miongo michache ijayo kupunguza saratani ya oropharyngeal.
Chanzo cha picha, Getty Images
Umuhimu wa hili umesababisha nchi kadhaa, kwa mfano Uingereza, Australia na Marekani, kupanua wigo wa mapendekezo yao ya kitaifa ya chanjo ya HPV kujumuisha wavulana wadogo - inayoitwa sera ya chanjo kwa wote (isiyopendelea kijinsia).
Lakini kuwa na sera ya chanjo kwa wote sio uhakikika wa chanjo. Kuna idadi kubwa ya baadhi ya watu ambao wanapinga chanjo ya HPV kwa sababu ya wasiwasi kuhusu usalama, umuhimu, au, mara chache sana, wenye wasiwasi kwamba inahimiza uasherati."
Kelele za barabarani husababisha shinikizo la juu la damu - utafiti  - bbc news swahili,"Chanzo cha picha, Getty Images
Sauti za injini, honi na ving'ora vinavyoungurumana na kuwafikia watu wanaoishi karibu na barabara zenye magari mengi zinaweza kusababisha shinikizo lao la damu (presha) kuongezeka, watafiti wanasema.
Watafiti wa Chuo Kikuu cha Leicester wamegundua kuwepo kwa uhusiano kati ya msongamano wa magari yenye kelele barabarani na hatari ya kuongezeka kwa shinikizo la damu.
Uchunguzi wa awali haukuweka wazi kwa namna gani kelele au uchafuzi wa hewa unaathiri shinikizo la damu.
Hata hivyo, watafiti wanasema utafiti huo mpya unaweza ""kubadilisha mambo"" ambao unaweza kuathiri sera zijazo za mazingira.
Chanzo cha picha, Getty Images
Samuel Y Cai, mhadhiri wa magonjwa ya mazingira katika Kituo cha Leicester cha Afya ya Mazingira na Uendelevu, alisimamia utafiti huo.
Alisema: ""Huu ni uchunguzi wa kwanza Uingereza ambao ulichunguza moja kwa moja athari za kuwepo kwa kelele za muda mrefu kwenye foleni na misongamano ya barabarani na tishio la matukio ya shinikizo la damu katika kipindi cha ufuatiliaji wa miaka minane.
""Labda ni utafiti mkubwa zaidi na wa kina zaidi wa mtu binafsi ulimwenguni.
""Kulikuwa na tafiti nyingi hapo awali ambazo zilitoa uhusiano kwa muhtasari kati ya kelele za msongamano wa magari karibu na nyumba na hali ya shinikizo la damu kwa watu.
""Hata hivyo, hakuna utafiti uliokuwa na ubora wa kutosha kusogeza mbele ajenda ya sera.""
Chanzo cha picha, Getty Images
Alisema ushahidi unaonyesha kuna uwezekano wa uhusiano kati ya kelele za msongamano barabarani na shinikizo la damu, uchafuzi wa hewa na sababu zingine za hatari.
""Hili ni jambo linalokwenda 'kubadilisha mchezo' linapokuja suala la kuzuia shinikizo la damu kwa mtu binafsi na kwa jamii,"" alisema.
""Ingawa ushahidi zaidi unahitajika, hii haipaswi kuchelewesha hatua ili kutambua kwamba kelele za magari ni sababu ya hatari ya shinikizo la damu, na magonjwa ya moyo  na kwa ujumla katika maendeleo ya mwongozo wa afya na sera za mazingira.""
Mwandishi mkuu wa utafiti huo alikuwa Jing Huang, profesa msaidizi katika Idara ya Sayansi ya Afya Kazini na Mazingira katika Shule ya Afya ya Umma katika Chuo Kikuu cha Peking huko Beijing, China.
""Tulishangaa kidogo kwamba uhusiano kati ya kelele za barabarani na shinikizo la damu ulikuwa madhubuti na thabiti hata baada ya uchafuzi wa hewa kurekebishwa,"" alisema.
Watafiti walichambua data kutoka kwa zaidi ya watu 240,000, wenye umri wa kati ya miaka 40 hadi 69 ambao walianza kufuatiliwa wakiwa hawana shinikizo la damu au presha.
Chanzo cha picha, Getty Images
Kwa kutumia takwimu na data waliwafuatilia kwa wastani wa miaka 8 na mwezi mmoja, waliangalia ni watu wangapi walipata shinikizo la damu.
Waligundua watu wanaoishi karibu na kelele za barabarani walikuwa na kwenye hatari kubwa ya kupata shinikizo la damu, lakini pia hatari hiyo iliongezeka kila ""makekele yalipozidi na kuwa mengi.
Hata hivyo, watu ambao walikuwa karibu zaidi na kelele za barabarani na kwenye uchafuzi wa hewa walikuwa na hatari kubwa zaidi ya kupata shinikizo la damu, hii ni kuonyesha kuwa uchafuzi wa hewa una jukumu pia.
Watafiti walisema matokeo hayo yanaweza kusaidia hatua za afya ya umma kama vile kuweka miongozo mikali dhidi ya kelele za barabarani na kuboresha teknolojia kwenye magari ili yasipige kelele na kuimarisha muundo ya maeneo ya mijini."
Bbc africa eye: 'ukeketaji ulimuua mpenzi wangu'  - bbc news swahili,"Na Tamasin Ford, BBC Africa Eye
Chanzo cha picha, Getty Images
Sierra Leone ni moja ya nchi zenye viwango vya juu zaidi vya ukeketaji wa wanawake (FGM) barani Afrika na viwango ambavyo wakati mwingine vitendo hivyo vinasababisha athari kubwa. BBC Africa Eye imekuwa ikisikia kutoka kwa mmoja wa wanaume anayeamini kuwa mpenzi wake alifariki baada ya kukatwa sehemu zake za siri.
Fatmata Turay alikuwa na umri wa miaka 19 mama yake alipomwita aende nyumbani huko kijijini kwao.
Alipaswa kushiriki utamaduni wa Bondo, ambao ni utamaduni wa karne nyingi unaohusisha nyimbo, kucheza ambapo mabinti wadogo wanatayarishwa na kuandaliwa kuingia utu uzima.
Lakini saa thelathini na sita baadaye, Fatmata alifariki dunia.
Kuanzia siku ya mazishi yake tarehe 18 Agosti 2016, mpenzi wake, mwandishi wa habari Tyson Conteh, alitumia kamera yake kurekodi matukio yote muhimu.
Baadaye kabisa huku akiitazama lensi ya camera anakuja kueleza ni kwa nini alitaka kutunza kumbukumbu ya kile kilichokuwa kikitokea.
""Nataka kutumia filamu hii ambayo inanivutia sana kuibua mjadala. Fatmata hataki kuona msichana mwingine, binti akifa. Hayo ni matakwa yake.""
Alisema Fatmata amekuwa akiongea naye katika ndoto, na kumtaka afichue ukweli wa kifo chake na kukomesha mila ya ukeketaji.
Ukeketaji unahusisha uondoaji wa sehemu ya siri ya nje ya mwanamke yote ama sehemu tu fulani, mara nyingi kinachoondolewa ni kisimi.
Shirika la Umoja wa Mataifa la Idadi ya Watu limetaja mila hiyo kuwepo katika nchi 92, lakini imeenea zaidi katika sehemu za Afrika na Mashariki ya Kati.
Katika nchi kama Somalia, Sudan na Djibouti, aina ya ukeketeji (FGM) inayofanyika sana inaitwa 'infibulation' ambapo labia hutolewa na kisha kutumika kuziba kabisa tundu la uke, na kuacha mwanya mdogo ili kupitisha haja ndogo na damu ya hedhi. Inapofika mwanamke kuolewa, lwanalazimika kukatwa tena ili kuruhusu na kumuwezesha kuingiliwa na mumewe.
Hakuna faida za kiafya za ukeketaji (FGM). Shirika la Afya Duniani linaonya kuwa inaweza kusababisha matatizo katika mfumo wa haja n dogo, uke na hedhi, matatizo mengine wakati wa kujifungua na wakati mwingine kifo.
Nchini Sierra Leone, inakadiriwa kuwa asilimia 83 ya wanawake na wasichana wenye umri kati ya miaka 15 na 49 wamekeketwa.
Moja ya sababu kuu za utaratibu au utamaduni huu unaopigwa vita ni kupunguza hamu ya ngono ya wanawake. Ikiwa ""watakatwa"" ama kukeketwa, inadhaniwa italinda ubikira wao na mara tu watakapoolewa, watabaki waaminifu kwa mume zao.
""Mwanamke ambaye hajakeketwa anapenda sana ngono kuliko mwanamke aliyekeketwa. Ndio maana tunapunguza hamu kwao,"" alisema Aminata Sankoh, au Soweis, jina analopewa wanawake wanaofanya shughuli ya kukeketa mabinti huko Sierra Leone.
Conteh alipata nafasi adimu ya kutengeneza filamu  kuhusu utamaduni wa Bondo, msingi wa zamani wa urembo, sanaa na tamaduni.
Ni sherehe ambapo mabinti hufundishwa kuhusu jukumu la kitamaduni la kuwa mke na mama kutoka kwa wazee wa Bondo.
Inachukuliwa kama ibada ya lazima kwa kila binti kupitia.
Hata hivyo, sehemu ya mchakato wa utamdani huo wa unyago vitendo vya ukeketeaji hufanyika. Conteh hakuruhusiwa kurekodi vitendo hivyo kwenye filamu yake.
""Katika utamaduni wetu, watu wetu kwa muda mrefu wamekuwa wakifanyiwa utamaduni huu katika jamii,"" alisema Ngaima Kamara, kiongozi maarufu wa Soweis.
“Usipopitia hili utaona aibu kufua na mimi mtoni, nikipita karibu yako nitakupuuza, tukikutana mahali nakwambia siongei na mwanamke ambaye hajakeketwa kama wewe, ni mgonjwa.""
Katika filamu ama makala yake, Conteh alisimulia zaidi yaliyompata Fatmata  siku moja baada ya kuhudhuria sherehe ya Bondo.
""Tuliukuta mwili wake ukiwa umelazwa kwenye mkeka, nje kidogo ya nyumba kwenye sakafu. Na ulikuwa umepakwa vitu vyeupe na kufunikiwa kwa rangi nyeupe,"" alisema.
""Unaona damu inatoka. Unaona kama kuna damu na tukagundua kuwa alikufa katika Bondo baada ya kukeketwa.""
Polisi walifika na mwili wa Fatmata ukapelekwa katika chumba cha kuhifadhia maiti kilichopo Makeni.
Mama yake Fatmata na Soweis (mkeketaji) walikamatwa.
Siku sita baadaye, uchunguzi wa maiti ulifanywa na mwanapatholojia pekee wa Sierra Leone wakati huo, Dk Simeon Owizz Koroma.
Pia alikuwepo Dk Sylvia Blyden, waziri wa wakati huo wa maendeleo ya jamii, jinsia na masuala ya watoto.
Dk Blyden alikuwa akiunga mkono haki za wanawake watu wazima ambao kwa hiyari yao wameamua kukeketwa lakini anapinga vikali ukeketaji kwa watoto wadogo na wa kulazimishwa.
Katika taarifa yake kwa umma wakati huo, alitoa maelezo ya uchunguzi wa mwili wa Fatmata na kusema ukeketaji hauna uhusiano wowote na kifo cha Fatmata. Baadaye Soweis na Mama yake Fatmata waliachiliwa huru.
Conteh alichunguza uwezekano wa iwapo kifo cha mpenzi wake kilifichwa ili kulinda utamaduni wa Bondo. Dk Blyden anasisitiza kuwa haweza kuwa na mbadala wa ukweli wa sifa ya Bondo.
Rugiatu Turay (hana uhusiano na Fatmata Turay), alikuwa naibu waziri wa Dkt Blyden wakati huo alikuwa mwanaharakati wa muda mrefu dhidi ya ukeketaji.
Alianzisha na kuendesha Amazonian Initiative Movement, Shirika nchini Sierra Leone lililolenga kukomesha ukeketaji.
Alisema alikuwa na bahati ya kuishi baada ya kukeketwa akiwa na umri wa miaka 11.
""Watu wengi wamekufa. Tunajua, sote tunajua. Tunapaswa kuwa wakweli,"" alisema.
""Almanusura nife. Ikiwa nilitaka kukojoa. Ilinichukua wiki moja kuweza kujisaidia haja ndogo. Wiki moja. Hata baada ya shughuli ya kufundwa kumalizika, uke wangu ulivimba.""
Bi Turay alihoji kwa nini Dkt Blyden alikuwepo kwenye uchunguzi wa maiti.
“Kwanini unamruhusu waziri wako aingie chumba cha kuhifadhia maiti kufanya uchunguzi wa maiti hata kama daktari, hilo sio jukumu lake.
""Alikuwa upande wa Soweis. Hiyo inaonyesha kwamba tayari aliunga mkono upande fulani. Tunaamini kwamba matokeo, ambayo hatujawahi kuyaona, yalibadilishwa. Tunaamini hivyo. Hatuwezi kujadili maisha ya wanawake kwa ajili ya kura.""
Dk Blyden alikanusha kuongea hadharani kuhusu chanzo cha kifo cha Fatmata lakini anasimama na madai yake kwamba Fatmata hakufa kutokana na ukeketaji, akisema matokeo ya uchunguzi wa mwili wake yanalingana na historia ya matibabu ya Fatmata.
Alisema hoja kwamba ukweli unafichwa ni uwongo na lina nia ovu na kuongeza kuwa uchunguzi wa mwili wake ulifanyika mbele ya macho ya familia, mashirika ya haki za binadamu, polisi na wafanyakazi wa matibabu.
Alidai kuwa ilikuwa ni wajibu wake kama waziri kuhudhuria uchunguzi wa mwili huo na akakana kuwa alifanya hivyo kwa ajili ya kujinufaisha kisiasa.
BBC Africa Eye ilimfuata Dk Owizz kuhusu masuala mbalimbali katika filamu hiyo, lakini alikataa kuzungumzia.
Miaka minne iliyopita, Bi Turay alianzisha sherehe ya kwanza ya Bondo bila ukeketaji, inayoitwa Alternative Rites au Bloodless Bondo.
Anaamini kuwa Bondo yenyewe inaweza kuisha ikiwa wanawake wataacha ukeketaji.
""Kama wanawake au mtu yeyote ataendelea kutetea ukeketaji huko Bondo, itafikia wakati Bondo itaisha. Itafikia wakati Bondo itakoma."""
Teknolojia ya kupunguza kasi ya kuzeeka kwa binadamu - bbc news swahili,"Chanzo cha picha, Brain Johnson
Katika miaka 150 iliyopita, umri wa kuishi wa wanadamu unaweza kuwa umeongezeka maradufu. Hata hivyo, watu wengi wanakatishwa  tamaa sana na mabadiliko yanayotokea katika Maisha yao wanapoanza kuzeeka.
Lakni Teknolojia mpya inaibuka ili kupunguza hali hii ya kuwakatisha  watu tamaa. Wanasayansi wanasema kwamba teknolijia hii itawasaidia watu kuishi Maisha yenye afya tele na muda mrefu pia.
Wanasayasani wanafanya kila juhudi ili kupunguza hatari na mateso wanayopitia watu kutokana  na ugonjwa  unaovamia mwili, kupitia matibabu mengi ya kisasa.
Mara nyingi Matibabu hutolewa ili kupunguza kudhoofika kwa seli za mwili, na ili kufanikisha jambo hilo vidogo hutolewa kwa wagonjwa.
Chanzo cha picha, Brain Johnson
Fursa za biashara katika sekta hii kupitia matibabu haya pia zimekuwa zikiongezeka katika siku za hivi karibuni.
""Nilienda California ili kujua kama masomo haya na matibabu ni mradi wa kutengeneza pesa tu au kuchangia maendeleo katika uwanja wa matibabu,"" mwandishi wa BBC Laura Levinington alisema.
Brain Johnson, mfanyabiashara mwenye umri wa miaka 45, anatumia mamia ya maelfu ya dola kwa matibabu ya vinasaba ili kumfanya aonekane ana muonekano wa mtu mwenye umri wa miaka ishirini au mtu wa makamo.
Tunapozeeka, kuna mabadiliko mengi katika mwili wetu. Mwili umeharibiwa sana. Chanzo cha saratani, kisukari na magonjwa ya moyo ni kutokana na umri.
Wataalamu wanaamini kwamba matukio ya magonjwa haya yanaweza pia kupunguzwa kwa kupunguza hali ya uzee.
Chanzo cha picha, BBC Laura Levinington
Brian , aligeuza nyumba yake iliopo katika  ufukwe wa kifahari wa Venice kuwa kliniki ya Johnson. Kiliniki ya kutoa tiba ya kuwa na muonekano wa  vijana.
Ratiba yake katika kliniki hiyo  huanza mapema asubuhi saa kumi na moja kabla ya jua kuchomoza , kisha watu hupata kiamshwa kinywa zoezi linaloendelea mpaka saa sita mchana kisha baada ya hapo chakula cha mchana ambacho kina aambatana na vidoge  54 vya lishe yenye lengo la kuzuia uzee.
Mwili wa Johnson utafanyiwa uchunguzi  kwa mara  kwanza na madaktari wataamua kipimo cha dawa hizi na muda wa kuchukuliwa.
Johnson hatumii  tu dawa peke yake, ratiba yake ya kupunguza uzee inajumuisha maozezi kila siku na lishe bora.
Kwa matibabu ya laser ya ngozi, umri wa ngozi pia umepunguzwa hadi miaka 22. Johnson anasema ngozi yake inaoneka kama mtu mwenye umri mdogo kuliko hata muonekano wa mwili wake.
""Ngozi yangu ni sehemu muhimu sana ya kuimarisha urembo wangu na kunifanya niwe na nguvu mara kwa mara,"" Johnson alisema.
Johnson anashikilia umuhimu mkubwa kwa afya. Tembea kilomita 5 kila siku. Jaribu kadiri  uwezavyo kuzuia  mwili kushambuliwa na ugonjwa wa kisukari .
Jinsi ya kuweza kuishi kwa maisha marefu
""Jeni husaidia tu katika asilimia 7 ya muda wa maisha yako. Asilimia 93 iliyobaki inategemea mtindo wako wa maisha,"" Eric Verdin, mtendaji mkuu wa Taasisi ya Buck ya Utafiti wa Uzee alisema.
Aliongeza kuwa wale wanaofuata maisha ya afya wataishi kwa miaka 95. Muda wao wa kuishi ni miaka 15 hadi 17 zaidi ya wastani wa umri wa kuishi wa mwanadamu, Eric alisema.
Lakni , watu wengi wanafanya utafiti ili kujua ni maisha gani ya kiafya yanahusika.
Kula chakula chenye  afya, kutotumia sukari kwa kiasi kikubwa , na kupata usingizi wa kutosha ni muhimu katika afya.
""Ninafuata kila siku mazoezi mengi, kufunga kwa saa chache, kupata usingizi mzuri, mahusiano ya kijamii, na kunywa pombe kidogo,"" Eric alisema.
""Jaribu kutokula kwa angalau saa  24 kati ya saa 14. Kwa sababu inasaidia pakubwa   kwenye mmengenyeko wa chakula .

Chanzo cha picha, Getty Images
""ni vyema kuatilia mienendo ya hali ya afya mara kwa mara.
Tunapozeeka, tunahitaji kutunza mwili wetu ipasavyo. Afya inapaswa kuchunguzwa mara kwa mara. Ikiwa matatizo yoyote ya afya yanatokea, matibabu yanayotakiwa yanapaswa kuchukuliwa kwa wakati unaofaa.
Eric anasema kwamba njia hii inapaswa kuwa sehemu ya maisha na inaweza kuleta mabadiliko makubwa katika maisha.
Wengi wa washiriki katika utafiti wanatumia zaidi ya njia  moja mahiri ili kuongeza muda wa kuishi.
Saa ya kunakili mapigo ya moyo na umbali uliotembea  hutumika kutambua michakato katika mwili na pete pia hutumika kufuatilia nyakati za kulala. Watafiti wengi wanasema kwamba pete ni nzuri zaidi kuliko saa wakati wa kulala.
Chanzo cha picha, Getty Images
Je, kuwa na  maisha marefu pia ni tatizo?
Matarajio ya maisha ya watu yanaongezeka taratibu. Umri wa kuishi umeongezeka baada ya ujio wa teknolojia nyingi za kisasa katika uwanja wa dawa.
Hata hivyo, katika wakati ambapo umri wa kuishi wa watu unaongezeka, je, tunaweza kufikiria kuzeeka kuwa ugonjwa baada ya umri fulani? Maswali yanaibuliwa.
Ikiwa umri umewekwa kuelezea uzee, gharama ya matibabu kwao pia itaongezeka mara kumi.
Mara tu wanapofikia umri fulani, kuna hatari kwamba wataitwa 'wagonjwa'.
Maisha yenye afya inamaanisha kuwa watu wataweza kufanya kazi kwa muda mrefu zaidi. Hii ina maana kwamba saa za kazi za watu pia zitaongezeka.
""Baada ya kurudi California, ninafuata maisha ya afya. Nimebadilisha maisha yangu ya kila siku. Ninalala vizuri na kufanya mazoezi kila siku. Ninakula chakula kizuri,"" alisema mwandishi wamakala ya Afya Laura Levinington."
Kwanini unaweza kuamka usingizini na kushindwa kutembea? - bbc news swahili,"Chanzo cha picha, Getty Images
Usingizi wa kupooza kumeleta picha fulani na hadithi za kutisha. Sasa wanasayansi wanaanza kuelewa kwa nini watu huamka kutokana na ndoto lakini hawawezi kutembea - na kwa nini wakati mwingine wanaweza kuendelea na njozi.
Nilikuwa mtoto mdogo wakati ilinipotokea kwa mara ya kwanza. Ilikuwa ni asubuhi na mapema, saa kadhaa kabla sijaamka kwenda shuleni.
Niliamka na kujaribu kujigeuza kitandani, lakini mwili wangu haukuniruhusu - sikuweza kufanya chochote, nikama nilikuwa nimepooza kuanzia juu hadi kwenye vidole vyangu vya miguu.
Ingawa ubongo wangu ulikuwa una fahamu, bado misuli yangu ilikuwa imepooza au imelala. Niliingiwa na hofu. Hatimaye, baada ya sekunde 15 hivi, kupooza kuliondoka na kuwa sawa.
Baadaye, nilipata jina la kile kilichonipata: Usingizi wa kupooza au kupooza usingizini. Ni hali ya kushangaza ya kawaida wakati wa usiku ambapo sehemu ya ubongo wako huamka huku mwili wako ukiwa umepooza kwa muda.
Baada ya tukio hilo la kwanza la kutisha, likawa jambo la mara kwa mara, na ikawa inanitokea kila baada ya siku mbili au tatu. Kadiri ilivyokuwa, ndivyo ilivyozidi kutisha. Hatimaye ilianza kunisumbua.
Lakini kupooza usingizini kunaweza kuathiri zaidi maisha. Na kwa wengine, inakuja na mambo ya kutisha. Mgonjwa mmoja mwenye umri wa miaka 24 niliyezungumza naye, ambaye aliomba kutambuliwa kwa jina moja tu la  Victoria, anakumbuka ilitokea usiku mmoja alipokuwa na umri wa miaka 18. “Niliamka na sikuweza kuamka kutembea,” asema. ""Niliona sura ya kutishain ikijificha nyuma ya pazia langu. Iliruka juu ya kifua changu. Na jambo la kutisha zaidi ni kwamba sikuweza kupiga mayowe. Ilikuwa hatari.""
Chanzo cha picha, Getty Images
Wanasayansi wanadhani tatizo hili la kupooza mwili ukitoka usingizi linajitokeza zaidi na kwa muda mrefu kama unakua umelala. Mary Shelley inaonekana alitiwa moyo kuandika tukio huko Frankenstein kwa mchoro unaoonyesha kipindi cha kupooza singizini. Lakini hadi hivi karibuni imekuwa utafiti mdogo.
""Limekuwa jambo lililopuuzwa ... lakini katika miaka 10 iliyopita kumekuwa na hamasa inayoongezeka,"" anasema Baland Jalal, mtafiti wa masuala ya usingizi katika Chuo Kikuu cha Harvard ambaye mnamo 2020 alikamilisha utafiti ambao unaweza kuwa wa kwanza wa kliniki katika njia tofauti za kutibu ugonjwa wa kupooza.
Hadi hivi majuzi, haikuwa bayana ni watu wangapi wanaopata au kupitia ugonjwa huu wa kupooza usingizini.
Kupooza usingizini kunaweza kuwa ishara ama dalili za ugonjwa unaoitwa narcolepsy - ugonjwa ambao ubongo hauwezi kudhibiti mifumo ya kulala na kuamka, na kusababisha mtu kulala kwa nyakati zisizofaa.
Madaktari wanasema kupooza kuna uwezekano mkubwa wa kutokea wakati unakosa usingizi, kwa sababu usanifu wako wa usingizi umegawanyika. Wagonjwa wengine pia wanaona kuwa kuna uwezekano mkubwa zaidi wa kuupata wakati ukiwa wamelala chali, ingawa maelezo ya hii hayajathibitishwa.
Njia ya kawaida ya kutibu tatizo hili ni elimu: wagonjwa wanafundishwa tu kuhusu sayansi iliyo nyuma ya hali hiyo, na kuhakikishiwa kuwa hawako katika hatari. Wakati mwingine kupata muda wa 'kutafakari' ni njia inayokubalika. Lengo ni kupunguza hofu ya mgonjwa wakati wa kwenda kulala, na kuwafundisha kuwa watulivu wakati wanapopatwa na hali ya kupooza wanapotoka usingizini.
Wakati mwingine hali ikiwa mbaya zaidi, dawa zinaweza kutumika - ikiwa ni pamoja naserotonin reuptake reuptake (SSRIs), ambazo kwa kawaida hutumiwa kutibu msongo wa mawazo lakini zina athari.
Chanzo cha picha, Getty Images
""Unapokuwa na wasiwasi na mfadhaiko, usanifu wako wa kulala hautakuwa sawa, kwa hivyo kuna uwezekano mkubwa wa kupooza,"" anasema. ""Acha tuseme bibi yako anakuambia, 'Kiumbe kinaonekana hivi, kinakuja usiku na kukushambulia'. Na kwa sababu ya hofu hii, [una] sisimkwa, vituo vya hofu vya ubongo wako vinadaka hilo'.
""Inaonekana ni jambo la mazoea linaloweza kutengeneza athari hii ya kushangaza."""
Dawa bandia ni tishio barani afrika: fahamu namna ya kuzibaini - bbc news swahili,"Na the conversation
Chanzo cha picha, Riccardo Mayer
Mwishoni mwa siku ndefu, unagundua kuwa unaanza kuhisi maumivu ya kichwa. Unachokifanya ni kunununua dawa za kutuliza maumivu kutoka kwa muuzaji wa mtaani, na unakunywa mbili. Lakini unajuaje tembe hizo ni sahihi ama sio feki? Muuzaji sio duka halisi la dawa lililothibitishwa. Hakuna kifungashio kinachoonyesha maelezo ya dawa na viwango ama vipimo vya kutumia. Je, itakuwaje ikiwa umejaribu kutibu kichwa chako kwa kutumia dawa feki ama bandia?
Neno ""bandia"" humaanisha dawa ambazo zimeghushiwa kimakusudi na kwa ulaghai. Pia huitwa dawa zilizo chini ya kiwango au zilizoghushiwa, ni dawa ambazo ziko chini ya vipimo na viwango vya ubora ambavyo vimeidhinishwa na mamlaka za udhibiti wa dawa.
Usizichanganye na dawa za asili - hizo ni za bei nafuu, lakini zimethibitishwa kisayansi kuwa ni salama na zenye ufanisi na zina hati miliki.
Dawa feki au bandia zinazojulikana zaidi huwa ni dawa maarufu zaidi: dawa za kutuliza maumivu, dawa za kutibu maambukizi, dawa za malaria, dawa za kupunguza makali ya virusi vya ukimwi, za nguvu za kiume, au za kupunguza uzito.
Dawa bandia,feki au za kughushi ni tatizo kubwa katika nchi nyingi za Afrika. Utafiti umeonyesha kuwa nchi nyingi zinazoendelea zina kiwango kikubwa cha dawa zisizo na viwango. Kwa mfano, hadi asilimia 88.4% ya dawa za malaria katika baadhi ya masoko ya Afrika zimeripotiwa kuwa bandia. Kutumia dawa zisizo na ufanisi husababisha vifo kati ya 64,000 na 158,000 vinavyohusishwa na ugonjwa wa malaria kila mwaka katika eneo la Kusini mwa Jangwa la Sahara.
Kuwapa watu dawa ambayo haitafanya kazi mwilini au haijatengenezwa vizuri kusaidia ugonjwa husika ni hatari. Zaidi ya watoto 250,000 duniani kote hufa kutokana na dawa feki kila mwaka. Katika mwaka uliopita pekee zaidi ya watoto 300 walikufa baada ya kutumia dawa feki za kikohozi au dawa za maumivu.
Chanzo cha picha, Getty Images
Juhudi zinaendelea kuimarisha ufuatiliaji wa serikali kuhusu dawa bandia. Kwa mfano, katika nchi nyingi za Kiafrika wafamasia wanapewa mafunzo ya kujenga uelewa wa dawa hizo na uwezekano wa kupenyezwa kwa dawa hizo katika mnyororo wa usambazaji wa dawa. Hii itawafanya wajiandae vyema kugundua dawa feki na kubadilishana taarifa na wagonjwa wao.
Hata hivyo, kuelimisha watumiaji wa mwisho wa dawa - ambao ni wagonjwa - ni nguzo muhimu zaidi ya matumizi ya dawa salama. Watumiaji lazima wajue jinsi ya kukagua dawa kwa macho kwa kuangalia tarehe ya mwisho wa matumizi na alama zingine za utambulisho. Kuweza kutofautisha kati ya dawa bora na zile bandia kunaweza kuleta tofauti kati ya uhai na kifo.
Kama mtaalam wa dawa, ninataka kukushauri juu ya hatua tatu za kuchukua ili kubaini dawa bandia.
Kwanza, nunua dawa zako kutoka kwa maduka ya rejareja yaliyo na leseni na kwenye zahanati - wanapaswa kubandika leseni zao kwenye kuta zao. Wafamasia na wasaidizi wao wamefunzwa jinsi ya kushughulikia dawa. Wanawajibika kisheria na kimaadili kwa dawa zilizo chini ya udhibiti wao. Hii inamaanisha kuwa watapata bidhaa kupitia njia rasmi za dawa ambazo kuna uwezekano mdogo wa kupenyezwa kwa dawa bandia.
Usinunue dawa kutoka kwa maduka ya dawa mtandaoni. Katika nchi nyingi za Kiafrika, hakuna maduka ya dawa halali mtandaoni. Mengi ni feki.
Chanzo cha picha, Getty Images
Kagua bidhaa yako. Hakikisha kukagua na kusoma kifungashio cha dawa.
Inapaswa kuwekewa lebo ya jina la bidhaa, maelezo ya mtengenezaji - kama vile jina lao na anwani ya mahali - na tarehe ya mwisho wa matumizi. Inapowezekana, angalia nambari ya kundi - hii ni 'serial number' ambayo inaweza kutumika kufuatilia ni lini na wapi bidhaa ilitengenezwa.
Ikiwa ni bidhaa uliyotumia hapo awali, jaribu kuilinganisha na vifungashio vya awali. Piga picha ya bidhaa ikiwa unaitumia mara kwa mara kwa kulinganisha katika siku zijazo.
Fungua kifurushi na uhakikishe kuwa dawa iko sawa. Vidonge kwa kwenye pakti, kwa mfano, hakikisha kwamba hakuna aliyejaribu kuifungua. Kama vidonge hakikisha kwamba vinafanana bila kubadilika rangi, madoadoa (ngozi ya tembe inaonekana yenye marumaru), hazijapasuka au kuwa na ukungu.
Baadhi ya mabaki ya poda katika vidonge yanakubalika, lakini haipaswi kuwa mabaki ama poda nyingi sana. Hii inaweza kumaanisha kuwa vidonge havijabanwa vizuri. Haipaswi kuwa na harufu. Vidonge vinapaswa kung'aa na sio kupasuka, kunata au kukunjamana.
Ikiwa unashuku kuwa dawa yako ni feki, haina ubora au bandia, basi unapaswa kuripoti mara moja kwenye mamlaka husika au mdhibiti wa kitaifa wa dawa. Kila nchi barani Afrika ina mamlaka ya kitaifa ya kudhibiti dawa kama mamlaka huru au ndani ya wizara ya afya."
Paul edmonds: mgonjwa aliyepona hiv baada ya kuishi na virusi hivyo kwa miaka 31 - bbc news swahili,"Chanzo cha picha,  CITY OF HOPE
Wakati suala la Mmarekani kupona virusi vya Ukimwi (VVU) ama HIV ilipotangazwa Julai 2022, habari hiyo ilisifik duniani kote kama hatua nyingine ya kihistoria katika kutafuta tiba ya virusi vinavyosababisha UKIMWI.
Mgonjwa huyu ni mmoja wa watu watano tu duniani ambao wameingia katika kundi la watu waliopona VVU na saratani ya damu (Leukemia) baada ya kufanyiwa upandikizaji wa seli (stem cell transplant).
Akiwa na umri wa miaka 66 na kugundulika kuwa na UKIMWI mwaka 1988, kiumri alikuwa mkubwa zaidi kati ya wagonjwa hao watano, na ndiye aliyekuwa akiishi na virusi hivyo vya Ukimwi kwa muda mrefu zaidi.
Hata hivyo, wakati wa tangazo hilo, alitaka kuhifadhiwa utambulisho wake na hivyo jina lake halikutajwa.
Karibu mwaka mmoja baadae, Paul Edmonds ameamua kujitokeza na hatimaye kusimulia simulizi yake, katika mahojiano yake ya kwanza na chombo cha habari cha Amerika Kusini, alipozungumza na BBC News Brazil.
""Sikuwa tayari (kuzungumza) kwa wakati huo. Hizi zilikuwa habari njema kwangu, na nilihitaji muda wa kufikiria nilichotaka kufanya,"" Edmonds aliambia BBC News Brazil.
Chanzo cha picha,  CITY OF HOPE
VVU, kifupi cha Virusi vya Ukimwi hushambulia mfumo wa kinga wa binadamu.
Katika hali yake ya juu zaidi, virusi vinaweza kusababisha UKIMWI, ambayo ni ambao ni Upungufu wa Kinga Mwilini, na kutengeneza njia ya kushambuliwa mfululizo na magonjwa nyemelezi ambayo hutamba kwa sababu ya kushindwa kwa kinga ya mgonjwa.
Katika miaka ya 1980, Edmonds alipogunduliwa kuwa ana VVU, hakukua na chaguzi nyingi za matibabu ya VVU na wengi waliona ukipata VVU hukumu yake ni kifo.
Kwa upande wake, ubashiri ulikuwa mbaya zaidi, kwa kuwa matokeo yalionyesha kuwa, pamoja na kuwa alikuwa na virusi hivi, alikuwa tayari ameshaambukizwa UKIMWI. Vimeshaingia na kushambulia kinga na kumsababishia UKIMWI.
Katika miongo ya hivi karibuni, matibabu mapya yamefanikiwa na leo watu wenye virusi hivi wanaweza kuishi muda mrefu na maisha yenye afya, na wengi hawana hata UKIMWI. Lakini bado hakuna tiba, na watu wanaopatikana na VVU wanapaswa kuishi na virusi na kutumia dawa (ARV) kwa maisha yao yote.
Mafanikio ya suala la Edmonds, iliyoelezewa naye anasema ni kama ""muujiza"", na yalikuja baada ya utambuzi wa pili.
Mnamo mwaka wa 2018, wakati wa vipimo vya kawaida vya kufuatilia VVU, aligundua kuwa alikuwa na saratani ya damu (Leukemia), aina ya saratani ambayo huathiri bone marrow au uboho na seli za damu.
Edmonds alifanyiwa upandikizaji huo mnamo 2019 katika Kituo cha Saratani cha City of Hope huko California.
Miaka miwili baadaye, mnamo 2021, aliachana na dawa zake za VVU na, hadi leo, yuko katika hali ya utulivu wa muda mrefu, na hana VVU au Saratani inayoonekana katika mfumo wake.
Chanzo cha picha, CITY OF HOPE
Ingawa aina hii ya upandikizaji ni nadra kwa wagonjwa walio na VVU, madaktari na watafiti wanaona matokeo ya Edmonds na wagonjwa wengine wanne ambao walipona kwa kufanyiwa zoezi hilo ni ishara inayotia moyo.
Wengi wanatumai kuwa ufuatiliaji wa wagonjwa hawa na uchunguzi wa visa hivi unaweza kusaidia kupatikana kwa matibabu mapya na tiba stahiki ya VVU.
"" Upandikizaji (A stem cell transplant) ni zoezi tata, lenye madhara makubwa (side effects),"" Dk. Jana Dickter, mtaalamu wa magonjwa ya kuambukiza na sehemu ya timu inayomtibu Edmonds katika City of Hope, aliambia BBC News Brazil.
""Kwa hiyo si njia sahihi kwa watu wengi wanaoishi na VVU. Lakini ni njia nzuri kwa watu wenye VVU ambao wana saratani ya damu na ambao wanaweza kufaidika na upandikizaji huu kutibu ugonjwa huo,"" Dickter anasema. .
Edmonds alikulia huko Toccoa, mji wa watu wasiozidi 10,000 katika maeneo ya vijijini ya Georgia. Licha ya kuishi katika jumuiya ndogo ya kidini na kihafidhina huko Amerika Kusini, wazazi wake walimuunga mkono alipojitokeza na kujitangaza kwamba anajihusisha na mapenzi ya jinsia moja.
Mnamo 1976, akiwa na umri wa miaka 21, alihamia San Francisco, jiji la California ambalo tayari lilikuwa likijionyesha kama kitovu cha harakati za watu wanaojihusisha na mapenzi ya jinsia moja.
""Mwanzoni, ilikuwa jambo la kushangaza. Ulikuwa wakati wa kipekee sana. Wanaume wanaojihusisha na mapenzi ya jinsia moja kutoka kila mahali walikuja San Francisco,"" anakumbuka Edmonds.
Lakini katika miaka ya mapema ya 1980, wengi walianza kuugua. ""Ilikuwa hali ya kutisha, hakuna aliyejua kinachoendelea. Waliuita (ugonjwa mpya) saratani ya wapenzi wa jinsia moja. Watu walikuwa na hofu,"" anaripoti.
Wengi wa wagonjwa wa VVU walikufa ndani ya miaka michache baada ya kugundua kuwa walikuwa na virusi. Edmonds anakumbuka akisoma kumbukumbu za maiti katika moja ya magazeti ya eneo kwenye baa aliyotembelea mara kwa mara, mara nyingi akilia alipoona majina ya marafiki na watu aliowajua.
Chanzo cha picha, PAUL EDMONDS
Edmonds anasema hakuwa na dalili zozote alipoamua kwenda kupima VVU mwaka 1988, lakini tayari alikuwa na wasiwasi kwamba anaweza kuwa ana virusi hivyo. Anasema haikuwa rahisi kupokea matokeo.
""Bado nakumbuka sura yake, ilikuwa ngumu kwake kunipa habari pia, niliweza kuona hilo usoni mwake,"" anasema Edmonds, ambaye alikuwa na umri wa miaka 33 wakati huo.
""Nilipimwa na kugundulika nimeambukizwa VVU na pia nilipimwa UKIMWI, kwa sababu hesabu yangu ya T-lymphocyte (CD4) ilikuwa chini ya 200 (kwa kila milimita ya ujazo ya damu), ambayo inachukuliwa kuwa ni UKIMWI,"" anasema Edmonds. ""Ingawa tayari nilishuku kwamba ninaweza kuwa na VVU, kupokea matokeo ilikuwa jambo la mshtuko, (nilishtuka).""
Mwaka 1992, Edmonds alikutana na mume wake, Arnold House, anayemuita Arnie. Edmonds mara moja alimueleza kwamba alikuwa na VVU na akamhimiza pia mumewe House kwenda kupima.
""Alipimwa na kugundulika na yeye ana VVU. Ilikuwa mshtuko, lakini alikabiliana vyema na  hali hiyo na maisha yakaendelea,"" Edmonds anasema, akibainisha kuwa daima wamekuwa pamoja kwa miaka mingi ya kuishi na VVU.
Edmonds anamzungumzia mpenzi wake huyo ambaye ameishi naye kwa miaka 31 na ambaye alifunga naye ndoa kihalali mwaka 2014 akisema : ""Hatujatengana tangu siku ya kwanza tulipokutana.""
Baada ya muda, matibabu mapya na bora zaidi ya VVU yaligunduliwa na wanandoa kuzoea kuishi na virusi. ""Unaanza kukubaliana na hali na kufikiria siku zijazo,"" anasema Edmonds.
Ilikuwa hivyo hadi, mnamo 2018, miongo mitatu baada ya kugundulika ana VVU, Edmonds aligundua kuwa alikuwa na ugonjwa wa myelodysplastic (MDS), neno ambalo linamaanisha kundi la magonjwa yanayoathiri Bone marrow au uboho, tishu za rojorojo zilizo ndani ya mifupa inayohusika na utengenezaji wa seli za damu. Ugonjwa wa Myelodysplastic wakati mwingine huendelea hadi kusababisha saratani ya damu (Leukemia).
Anadai hakuwa na dalili, zaidi ya uchovu kidogo tu. Madaktari wake walimwambia atafute matibabu City of Hope, na hapo wahudumu wa afya walieleza maelezo ya utaratibu huo, kwamba ingekuwa nafasi yake kuishinda saratani na, pengine, VVU pia kama angefanyiwa upandikizwaji huo.
Chanzo cha picha,  CITY OF HOPE
Mnamo Februari 2019, akiwa na umri wa miaka 63, hatimaye alikuwa tayari kwa upandikizaji, ambao ulifanikiwa.
Na katika miezi kadhaa iliyofuata, aliendelea kufuatiliwa kwa karibu na madaktari, huku akisema kwamba alitembelewa na marafiki kutoka sehemu mbalimbali za nchi.
Hakujua kuhusu kupona VVU hali ilipofika Machi 2021, zaidi ya miaka miwili baada ya upandikizaji , ambapo Edmonds hatimaye aliacha matibabu ya kurefusha maisha.
Tangu wakati huo ameondokana na saratani ya damu na VVU, lakini madaktari wanaohusika na matibabu yake bado hawatumii neno ""tiba"" kuelezea suala hilo.
Kwa mujibu wa Dk. Jana Dickter, kati ya wagonjwa 15 wa VVU duniani kote ambao wamepokea upandikizaji wa aina hii, wanane wamefariki na watano, akiwemo Edmonds, wamepata nafuu ya muda mrefu. Wengine wawili wanaendelea kupokea tiba ya kurefusha maisha.
Ni tiba adimu ambayo haimfai kila mgonjwa, lakini inayotoa matumaini."
"Vitamini d, ni nini kinachojulikana na kisichojulikana kuhusu faida na hatari za homoni ya ""jua"" - bbc news swahili","Chanzo cha picha, Getty Images
Vitamini D imekuwa chanzo kinachofuatiliwa sana kwa miaka mingi kutokana na faida zake kwa mfumo wa kinga ya mwili wetu na umuhimu wake kwa afya ya mifupa yetu.
Lakini tangu janga la covid-19, limekuwa pia jambo la utata kutokana na kuenea kwa maudhui kwenye mtandao ambayo yanataja kuwa sababu kuu katika mapambano ya miili yetu dhidi ya ugonjwa huo.
Ingawa ni lazima kusemwa kuwa jukumu la vitamini D katika vita dhidi ya virusi vya corona bado linachunguzwa na wanasayansi na hakuna makubaliano, inajulikana kuwa ongezeko kubwa la watu ambao hawana viwango vya kutosha vya vitamini hii katika miaka ya hivi karibuni, baada ya kipindi ambacho tulilazimika kujifungia majumbani mwetu kutokana na janga hili.
Kwa hiyo, tangu wakati huo, mauzo ya virutubisho vya kile kinachoitwa ""vitamini ya jua"" yameongezeka sana katika sehemu nyingi za dunia.
Kwa kukabiliwa na habari nyingi potofu, tuliamua kutafuta msaada wa wataalamu na nakala za kisayansi kujua ni kina nani ambao wanapaswa kuchukua virutubisho hivi, ni magonjwa gani yanaweza kuzuiwa na nini kingekuwa kiwango bora katika damu.
Wacha tuanze na kile kinachojulikana tayari kuhusu vitamini D.
Jambo la kwanza kukumbuka ni kwamba, licha ya jina lake, vitamini D sio vitamini bali ni homoni.
Ilipogunduliwa zaidi ya karne moja iliyopita na timu iliyoongozwa na mwanabiokemia wa Marekani Elmer McCollum, ilifikiriwa kuwa vitamini ambayo ilitambuliwa na herufi D.
Chanzo cha picha, Getty Images
Miongo kadhaa baadaye, pamoja na uchunguzi mpya na maelezo ya muundo wake wa molekuli, ilibainishwa kuwa ilikuwa homoni.
Miongoni mwa yaliyomo ndani yake imeonekana kuwa inasimamia kiasi cha kalsiamu na fosforasi katika mwili, na hizi ni muhimu kwa ukuaji na matengenezo ya mifupa, meno na misuli. Kwa maneno mengine, vitamini D ni muhimu sana kwa afya ya mfupa na misuli.
Pia tunajua kwamba inaweza kupatikana kwa njia tatu: kwa njia ya uzalishaji wa mwili wetu kutokana na jua, kupitia chakula (hasa samaki au mafuta ya samaki) na kupitia virutubisho.
Kwa mojawapo ya vyanzo hivi vitatu, itawezekana kufikia kiwango cha kutosha cha vitamini D ambacho mwili unahitaji, ingawa vigezo vingi lazima vizingatiwe ili kujua ikiwa tunafanya kwa njia usahihi.
Mtu mwenye ngozi nyeupe haitikii vivyo hivyo kwa mtu mwenye ngozi nyeusi na athari ya miale ya jua si sawa katika nchi ya Ecuador yenye baridi kama ilivyo katika maeneo ya joto.
Pia, ""kuna ukosefu wa elimu ya lishe kuelewa kwamba chakula hakitakuwa cha kutosha kukidhi mahitaji,"" mtaalamu wa lishe Marcela Mendes alielezea BBC News Brazil.
""Vyakula vikuu vyenye vitamini D ni samaki wa salmoni, uyoga na samaki wenye mafuta.
Je, ni matumizi gani halisi vyakula hivi kwa idadi ya watu wetu?
Ulaji (wa vyakula hivi) unapaswa kuwa kila siku ili tuwe na chanzo,"" alisema Mendes, mwenye PhD katika Sayansi ya Lishe kutoka Chuo Kikuu cha Surrey (England) na mwanachama wa kikundi cha utafiti wa vitamini D cha Mtandao wa Ushirikiano wa Vyuo Vikuu Ulimwenguni (UGPN).
Takwimu za kimataifa zilizokusanywa katika makala katika jarida la Nature zinaonyesha kuwa asilimia ya upungufu wa vitamini D katika idadi ya watu nchini Marekani inafikia 24%, wakati Canada inafikia 37% na Ulaya 40%.
Inaaminika kuwa asilimia katika Amerika ya Kusini ni ya chini sana kutokana na kupatikana kwa jua mara kwa mara ambayo kwa kawaida hutokea zaidi ya mwaka katika eneo hilo, lakini hiyo sio sababu haihusiki kabisa na tatizo hilo.
Katika mojawapo ya tafiti chache zilizofanywa kuhusu mada hii mnamo Novemba 2022 nchini Brazili kwa Jarida la Jumuiya ya Endocrine ya Chuo Kikuu cha Oxford, mtaalamu wa magonjwa ya viungo Marise Lazaretti-Castro alipata upungufu wa vitamini D katika 12.1% ya watu huko Salvador, 20.5% huko São Paulo na 12.7% huko Curitiba.
Moja ya sababu wanazozitaja ni kutokana na mtindo wa maisha wa sasa unaopunguza kupigwa na jua nje, kwa vile tunakaa muda mrefu ndani ya nyumba na kutumia kinga ya jua.
Ili kukabiliana na hali hii, matumizi ya virutubisho yanapendekezwa, lakini si katika hali zote na pia kwa kiasi.
Chanzo cha picha, Getty Images
Jambo la kwanza ambalo ni muhimu ni kuangalia viwango vya homoni katika mwili na hivyo daktari au mtaalamu wa lishe anaweza kuamua ikiwa virutubisho ni muhimu au la.
Ingawa inaweza kutofautiana kulingana na sifa za kila moja, kiwango cha vitamini D ambacho mtu anapaswa kuwa nacho ni kati ya nanomoli 50 na 250 kwa lita.
Ili kudumisha kiwango hiki, vijana na watu wazima wanahitaji takriban mikrogramu 15 kwa siku, au IU 600 (kitengo cha kimataifa kilichoanzishwa na Kamati ya Kudhibiti Viwango vya Kibiolojia ya Shirika la Afya Ulimwenguni).
Mtaalamu wa lishe Marcela Mendes anasema kwamba matumizi ya vitamini D yanachukuliwa na idadi ya watu na baadhi ya wataalamu wa afya kama ""muujiza.""
""Ni muhimu kutambua kwamba kutumia virutubisho ni mkakati muhimu sana -- kuna hali nyingi ambapo unahitaji virutubisho, na ni nyongeza ambayo itatatua tatizo,"" Mendes alisema.
""Lakini leo, tunaona watu wakichukua IU 5,000, 10,000 kwa siku wakitarajia molekuli kufanya hatua maalum,"" aliongeza.
Chanzo cha picha, Getty Images
Ingawa faida za vitamini D kwa afya ya mfupa tayari zinajulikana, kinachojulikana kama ""athari za ziada"" za homoni zinachunguzwatena kwa kasi.
Katika robo ya kwanza ya mwaka huu pekee, nakala za kisayansi zinazochunguza jukumu la vitamini D katika ugonjwa wa sclerosis nyingi, shida ya akili, pumu, saratani ya ngozi ya melanoma na magonjwa mengine mengi yamechapishwa.
Dhana kwamba homoni inaweza kuwa na jukumu katika kuzuia au matibabu ya ugonjwa inatokana, kwa sehemu, na ukweli kwamba jeni za vipokezi vya vitamini D zimepatikana katika aina mbalimbali za seli katika mwili wa binadamu, kuanzia kwa niuroni hadi kwenye chembe za limfu.
Hiyo ni, ikiwa kuna vipokezi, kuna uwezekano kwamba vitamini D ina kazi fulani katika seli hiyo.
Zaidi ya hayo, tafiti kwa nguruwe za Guinea ambapo vipokezi hivi vilitengwa zilionyesha kwamba tezi za matiti zilikabiliwa zaidi na saratani ya matiti; misuli ya moyo hadi kuongezeka kwa ukubwa wa kiungo kama kibofu na ini ili kupata uzito.
Hata hivyo, kuna maswali kuhusu kama kiungo kati ya vitamini D na madhara ya afya ni kisababishi, uwiano, au hata ""kisababishi kisicho cha kawaida,"" kulingana na endocrinologist Marise Lazaretti-Castro.
""Kwa sababu vitamini D inategemea kupigwa na jua, ikiwa wewe ni mgonjwa, huwezi kupigwa na jua sana. Ni kile tunachoita kisababishi kisicho cha kawaida: ugonjwa huo unazalisha kiasi kidogo cha vitamini D, si vinginevyo. ""anasema.
Picha:
Ili kuonyesha sababu kati ya vitamini D na athari fulani kwa afya, jambo bora zaidi litakuwa kwa tafiti kupitia majaribio ya kimatibabu yaliyodhibitiwa, ambayo yanajumuisha majaribio na watu waliojitolea.
Lakini hata utafiti mkubwa zaidi wa aina yake, VITAL, huko Marekani, ulikumbana na vikwazo.
Ilichunguza uhusiano kati ya vitamini D, saratani na ugonjwa wa moyo na mishipa kwa kufuata watu waliojitolea 25,817 kwa wastani wa miaka mitano.
Waligawanywa katika kikundi kilichopokea virutubisho vya juu vya vitamini D (2,000 IU) na lingine lililopokea placebo.
Utafiti huo ulihitimisha kuwa vitamini D haikutoa upungufu mkubwa wa hatari ya saratani au ugonjwa wa moyo na mishipa. Vifo kutokana na magonjwa ya moyo na mishipa havikupunguzwa pia, lakini katika kesi ya saratani, kupungua kwa vifo ilikuwa 17%.
Lakini Lazaretti-Castro anaeleza kuwa utafiti wa VITAL ulikumbana na kikwazo ambacho majaribio ya kimatibabu ya vitamini D mara nyingi hukutana nayo: Si uadilifu kuwaacha kundi la watu waliojitolea wakipokea upungufu wa placebo katika homoni.
Picha:
Kwa hivyo utafiti wa Marekani uliruhusu watu wote wa kujitolea, ama walikuwa katika kikundi cha udhibiti au la, kuchukua 800 IU ya virutubisho kila siku, ambayo ni kiasi kizuri.
Tofauti katika kundi lililopokea viwango vya juu ni kwamba watu hawa walipokea vitamini D zaidi."
Afya :  fahamu 'arophy ya uke' inavyoathiri tendo la kujamiiana na jinsi  inavyoweza  kuzuiwa ? - bbc news swahili,"Chanzo cha picha, Getty Images
Wanawake wengi kote duniani wanaumia kutokana na hali inayosababisha kusinyaa na kukauka na kutokea kwa vidonda kwenye kuta za uke inayofahamika kwa lugha ya kitaalamu kama  vaginal atrophy. Kati ya asilimia 50 na  90% ya wanawake hupatwa na tatizo hili kulingana na takwimu. Lakini je ni kwanini idadi ya wanawake wenye tatizo hili ni wengi? Ni kwasababu suala linalohusu ngono huwa halizungumziwi.
“Miaka iliyopita, ilidhaniwa kuwa ni wanawake wachache tu wanaopatwa na hali hii . Lakini sasa imethibitishwa kuwa wanawake wengi ni waathiriwa wa hali hii. Ni ugonjwa wenye dalili ,” anaeleza Laura Cámara,vmtaalamu wa ukunga, elimu ya ngono na mtaalamu katika ngono na afya ya uzazi.
Atrophy ya uke  ni ugonjwa ambao una madhara ya kimwili na kisaikolojia yanayompata mwanamke mwenye ugonjwa huu. Bahati nzuri ni kwamba, kuna njia za kuutibu na kuuzuia.
Kwa lugha ya kimatibabu hali hii   genitourinary syndrome of menopause (MSS) kwasababu ugonjwa huu husababisha mabadiliko katika sehemu za siri.
Sasabu kuu ni kushuka kwa viwango vya  estrogen. Kundi hili la homoni zinapatikana katika jinsia zote na ni muhimu kwa afya ya moyo, mifupa na  ubongo. Estrogen ni kiungo muhimu katika afya ya uzazi ya mwanamke.
Kutokana na ukomo wa hedhi( menopause), uzalishwaji wa estrogen mwilini hupungua . Lakini sio tu katika kipindi hiki tu. Msongo wa mawazo pia ni mojawapo ya sababu zinazosababisha   “kuathirika kwa homoni na katika mzunguko wa kawaida wa hedhi”.
“Kushuka kwa estrogen ni tatizo linalojitokeza wakati wa kunyonyesha, wakati unapotumia tembe za kuzuia mimba, na miongoni mwa wagonjwa ambao wana aina fulani ya saratani ya uzazi au uvimbe mwingine ambao matibabu yake yanaathiri kushuka kwa viwango estrogen.
Jambo hili hushuhudiwa kwa kawaida katika kipindi cha ukomo wa hedhi, hakuna anayeliepuka. Ni mabadiliko halisi ya kimwili,” anasema Cámara.
Wataalamu wa magonjwa ya kingono wanafafanua kuwa dalili ambazo zinajitokeza zaidi ni kukauka kwa uke na maumivu wakati wa shughuli za ngono.
Wataalamu wanasema kwamba  90% ya wanawake wenye  hali hii ambao hufika hospitalini wakiwa na tatizo hili  hutaja maumivu wakati wanapojamiiana.
“Tatizo ni kwamba maumivu wakati wat endo la kujamiiana huwa yanapuuzwa na kufichwa. Kuna wanawake wengi wenye maumivu ya ngono na hawawezi kuomba msaada , kwani wanasema , ni mada ambayo ni mwiko kuizungumzia  ,” anasema Cámara.
Chanzo cha picha, Getty Images
Dalili nyingine ambazo hulalamikiwa ni kama vile ukosefu wa vilainishi vya kutosha wakati wa shughuli ya kujamiina, muwasho, na kutokwa damu baada ya kujamiiana.   .
Dalili zinazoathiri mfumo wa mkojo ni pamoja na  dysuria, mfano kupata ugumu, maumivu  na kushindwa kutoka kwa mkojo wote kwenye kibomu, Kwenda haja ndogo mara kwa mara  na maambukizi ya mkono yanayojirudia mara kwa mara, kulingana na Muungano wa madaktari bingwa wa afya ya uzazi  ya Uhispania   (SEGO)
Dalili nyingine ni kuwa na kiwango cha chini cha hamu ya ngono.
“ Atrophy ya uke, huambatana na kukanganyikiwa na wasi wasi na hili husababisha matatizo miongoni mwa wanandoa au wenzi. Wakati kujamiiana kunapokuwa kwa maumivu, mwanamke huwa na wasi wasi kwa kufikiria kuhusu tatizo alilonalo.. Ni vigumu kutoka kwenye rah ana kuingia katika maumivu ,”anasema Cámara.
Mtaalamu huyo wa ngono akumbuka kuzungumzia suala la ngono ni mada ambayo ni mwiko. Wanawake huumia kimya . “Inatokea kwamba wanawake wanakuja kliniki na kuniambia kuwa wamekuwa na maumivu kwa miaka mingi”.
Kiwango cha chini cha  homoni za estrogen hutokea kwa wanawake.  Kwahiyo, wataalamu wanashauri miongozo inayoweza kuzuia hali ya atrophy ya uke.
Kwanza kabisa SEGO inashauri mabadiliko ya mtindo wa maisha miaka ya kabla mwanamke hajafikia ukomo wa hedhi(menopause) ili kuzuia na kuepuka ugonjwa  huu. Unafaa kuwa na uzito wa kawaida wa mwili, fanya mazoezi ya mara kwa mara na ule chakula chenye virutubisho vya kiafya.
Kuepuka au acha kuvuta sigara, kama vile tobacco “huongeza kiwango cha ujwezo au nguvu za homoniestrogen ,” unasema muungano wa SEGO.
Kuongeza usambaaji wa damu katika sehemu zetu za siri ni njia yenye ufanisi ya kuzuia  ugonjwa huu.
Kwa shughuli za mara kwa mara za kujamiiana.
Zaidi huongeza  oksijeni, na kuboresha uwezo wa kupanuka na vilainishi vya uke.
Chanzo cha picha, Getty Images
Kama mtaalamu wa masuala ya ngono, Camara anasisitiza kwamba pia ni muhimu kufanya mabadiliko ya jinsi unavyofanya tendo la kujamiiana.
""Ni lazima ufikirie kila mara mwenza wako na ufanye kila liwezekanalo kumfurahisha.""
Kama tulivyosema kuanzia mwanzo, ni wanawake wachache wanaozungumzia  kuhusu ugonjwa huu, hii ikiwa ndio maana tunawapata wagonjwa wachache  wanaotembelea kliniki yetu.
Matokeo yake wanawake wengi huumia kimwili na kisaikolojia ili hali kuna tiba mbali mbali zinazoweza kumsaidia mgonjwa kupata nafuu.
Vilainishi vya uke na mafuta maalum kwa ajili ya sehemu za siri yapo, kulingana na  SEGO.  Kuna bidhaa ambazo hazina homoni, ambazo zinawea kukusanya maji na kuyatoa taratibu, na ni salama kwa afya.
""Tunaweza kuanza kuzitumia mara tunapoona kuwa hali ya kukauka kwa uke inajitokeza. Ni sawa na kulainisha tu Ngozi ya mwili,"" anaeleza Laura Cámara.
Hatua ya pili inahusisha tiba ya homoni inayotolewa na daktarik. Hizi zinaweza kuwa ni estrgen za muundo wa mafuta aina ya krimu,vidonge au  pete za uke ambazo huingizwa ndani ya uke na kuachiuliwa homoni.
Pia kuna teknolojia ya tiba ya leza. Kupaka Kaboni diokside, asidi ya hyaluronic na radiofrequency ili kuamsha collagen na kupanuka kwa uke.
Hatahivyo, SEGO linasema kuwa kwa tiba ya Leza ya ukuta wa nje wa uke au tiba ya  radiofrequency, ingawa tafiti nyingi hazijatoa matokeo ya kuridhisha, athari zake za muda mrefu hazijulikani .
Badala yake, inapendekeza njia nyingi za tiba zinazohusisha usaidizi wa elimu ya ngono.
“Ukomo wa hedhi ni lazima kwa mwanamke. Ndio maana elimu bora ya ngono inaweza kusaidia ‘’."
Jinsi mfungo wa ramadhani na mazoezi ya mwili vinavyoweza kwenda sambamba - bbc news swahili,"Chanzo cha picha, Sahir
Ramadhani kwa kawaida ni mwezi wa kutafakari kwa utulivu kwa mamilioni ya Waislamu duniani kote.
Kufunga chakula na maji wakati wa mchana, ni kipindi cha uchunguzi wa kina na amani ya ndani.
Lakini kwa baadhi ya mazoezi ya  kimwili bado yana jukumu kubwa, na wanasema mazoezi yao na safari ya kiroho huenda pamoja katika njia sawa.
Mkufunzi wa Pilates Sahir Ahmed-Evans anaamini kuwa kuna uhusiano wa asili kati ya kufunga na mazoezi ya kimwili.
""Kufunga ni nidhamu,"" alisema.
""Tunakosa chakula, maji, tunaleta changamoto kwa miili yetu. Tunabaki kujitolea na thabiti kwa siku 30.
Sahir, 46, mmiliki wa SAE Pilates and  Fitness Studio huko Cardiff, alifuata mtindo wa maisha na taaluma ya afya na mazoezi ya mwili baada ya kipindi cha afya mbaya, na akasema alifikia hatua ilipobidi kufanya mabadiliko.
Sasa, akiwa mwalimu wa Pilates aliyehitimu , anafundisha wanawake wengine kama mtetezi wa afya na ustawi wa wanawake.

""Katika Ramadhani, sio tu kwamba tunafanya kazi kwa afya yetu ya kiroho, ninahisi kwamba inafungamana na afya yako ya kihemko, kiakili na ya kimwili.
""Ni marekebisho kamili ya kukuwekea programu mpya kwa mwaka mzima. Pamoja na uboreshaji wa kiroho; kuboresha uhusiano wetu na Mungu, sisi wenyewe na wengine, inatuboresha kwa ujumla.
""Tunaweza kuridhika, na maisha yakachukua nafasi, lakini Ramadhani huiweka upya ili utambue kwamba unaweza kufanya mengi. Ikiwa una uwezo wa kufunga basi hiyo inamaanisha kuwa una nguvu ya ndani, ya kuchukua katika mazoezi yako na katika maisha"".
Ramadhani inaisha wiki hii, na Waislamu wengi hawaruhusiwi kufunga, haswa inapoonekana kuwa nzuri zaidi kutofanya hivyo. Hii ni pamoja na watoto, wazee, watu ambao ni wagonjwa au ambao wanaweza kuwa safarini, au wale wanaopata hedhi au wanaonyonyesha.
Chanzo cha picha, THEFITNESSSURGEON
Lakini kwa wale ambao wamekuwa wakifunga, Dk Nabeel Illahi, 29, alisema wanaweza kupata faida kadhaa za kiafya.
""Kwa vile dirisha la kula ni fupi, hii kwa kawaida husababisha ulaji wa kalori za chini kwa siku nzima, na kusababisha kupungua kwa uzito, hivyo kufunga kunaweza kusaidia kwa unene,"" alisema Dk Illahi.
""Unene pia ni chanzo cha  ugonjwa wa kisukari cha aina ya 2 na ugonjwa wa moyo, kwa hivyo itasaidia kupunguza uwezekano wako wa kupata yoyote kati ya haya"".
“Ushahidi unaonyesha pia kufunga kunapunguza uvimbe mwilini, na tunajua kuongezeka kwa uvimbe kunahusishwa na saratani, magonjwa ya moyo na mengine, hivyo kuna faida kadhaa za kiafya zinazohusishwa na kufunga”.
Viungo vya manufaa ya afya vimefanya kufunga kuwa maarufu duniani kote, hata miongoni mwa wale ambao si Waislamu.
Chanzo cha picha, THEFITNESSSURGEON
Kwa Dk Illahi, ambaye pia hufanya maudhui kuhusu mazoezi ya kimwili mtandaoni, kipengele cha kiroho cha mwezi huo ni kichocheo cha mazoezi yake.
“Afya yangu ya kiroho inahusiana sana na afya yangu ya kiakili na kimwili, kwa sababu nimeona ninapojihisi kuwa karibu na Mungu, basi ninahisi vizuri zaidi nikiwa na afya yangu ya akili.
""Nina uwezo wa kukabiliana na changamoto zangu vizuri zaidi. Hali yangu ni bora na kwa kweli ninahisi kufanya kazi"".
Taratibu zinaweza kukatizwa kwa baadhi ya watu wakati wa mwezi, kutokana na mlo wa kabla ya alfajiri na sala za usiku.
Dk Illahi alisema aligundua watu ambao wanaweza kuhangaika siku nzima wanateseka kwa kukosa usingizi wa kutosha.
""Unahitaji kujaribu kupata angalau saa saba hadi tisa za usingizi wa afya mfululizo hata katika mwezi wa Ramadhani,"" alisema.
Chanzo cha picha, AMIN ULLAH
Katika kuelekea kushiriki katika shindano lake la kwanza la kujenga mwili, Amin Ullah, 25, amekuwa akifanya mazoezi mara mbili kwa siku, kabla na baada ya kufuturu.
""Kama singeshindana nisingekuwa nafanya mazoezi kwa nguvu kama nilivyokuwa, kwa nguvu sawa,"" Amin, kutoka Barry, Vale wa Glamorgan alisema.
Alielezea kuacha kufunga kama ""kupoteza hisia za kibinafsi, kwa sababu nisipofanya mazoezi sijisikii sawa"".
Amekuwa akifanya mazoezi kwa miaka minane ndani na nje, lakini mwaka huu umekuwa wake wa kwanza katika kudumisha utaratibu wa mazoezi kupitia Ramadhani.
""Dini kwangu ndio jambo muhimu zaidi mwisho wa siku,"" alisema.
""Mwaka huu nimejaribu kutoa visingizio, bado nataka kutekeleza sala zangu tano za kila siku na kufunga kila siku, huku nikifanya mazoezi na kuwa na tija kadri niwezavyo.
""Na Ramadhani hii nimeweza kutumia vyema dini zote mbili, na maisha yangu ya kila siku tu, kwa uwezo wa juu kabisa niwezavyo""."
"Ni kwanini nchi hii  inahifadhi karibu  ubongo 10,000 kwenye akiba yake?    - bbc news swahili","Chanzo cha picha, Getty Images
Katika chumba cha chini cha gorofa la Chuo kikuu cha south Denmark , moja ya vyuo vikuu vukubwa zaidi nchini humo, kuna safu  na  safu  za maelfu ya rafu  zenye vikapu vyeupe. Katika kila kikapu kuna ubongo wa binadamu. Kuna jumla ya ubongo 9,479.
Ubongo huo ulitolewa wakati wa upasuaji  waliofanyiwa wagonjwa waliofariki kutokana na magonjwa ya kiakili katika taasisi za magonjwa ya akili kote nchini humo kwa kipindi cha miongo minne , hadi kufika miaka ya 1980.
Inakadiriwa kuwa ndio hifadhi  kubwa zaidi ya ubongo kuliko kwingineko duniani.
Hatahivyo, ubongo huo ulihifadhiwa bila idhini ya wagonjwa au ndugu zao wa karibu, na hivyo kuibua mjadala mrefu wa kitaifa kurusu la kufanya  kuhusu kiasi hicho cha viungo hivyo muhimu vya binadamu.
Hatimaye, katika miaka ya 1990, Baraza la Denmark la Maadili lilibaini kuwa tishu zinaweza kutumiwa  kwa ajili ya utafiti wa kisayansi na ni katika mantiki hii kwamba hifadhi ya ubongo ya Chuo kikuu katika jiji la  inafanya kazi katika Odense.
Baadhi ya wataalamu wanasema kuwa kwa miaka kadhaa, akiba hiyo ilisaidia  katika utafiti wa magonjwa mengi, mkiwemo maradhi ya ubongo ya  dementia na msongo wa mawazo. Lakini uwepo wake pia ni unyanyapaa dhidi ya magonjwa ya kiakili na ukosefu wa haki za kibinadamu kwa ajili ya wagonjwa.
Chanzo cha picha, Getty Images
Ukusanyaji ulianza mwaka 1945, baada ya Vita Kuu ya II ya Dunia , huku ubongo ukitolewa kutoka kwa wagonjwa wenye magonjwa ya kiakili waliofariki katika hospitali tofauti  za maeneo ya nchi ya Denmark.
Mwanzoni , ubongo ulitunzwa katika katika hospitali ya magonjwa ya akili ya  Risskov iliyopo Aarhaus, ambako wapasuaji wa  hospitali ya ubongo walifanyia kazi.
Baada ya kufanya uchunguzi, madaktari waliondoa kiungo hicho kutoka kwenye maiti kabla ya kuuzika katika makaburi yaliyokuwa karibu, waliupima, na kuandika maelezo marefu kuhusu hali ya ubongo.
""Maelezo yote ya ubongo huu yametunzwa vyema sana,"" Martin Wirenfeldt Nielsen, daktari wa ubongo na mkurugenzi wa sasa wa hifadhi ya ubongo katika Chuo kikuu cha Southern Denmark, Odense, aliiambia BBC.
Chanzo cha picha, Getty Images
Kwa miaka mitano, Dkt Nielsen amekuwa mkurugenzi wa hifadhi ya ubongo. Ingawa alikuwa na uelewa kuhusiana na mchakato wa kuhifadhi ubongo, hakujua uzito wake. ""Nilipoiona kwa mara ya kwanza nilishangaa kwakweli.""
Wengi wa wagonjwa walikuwa katika hospitali za kiakili katika kipindi kikubwa cha maisha yao, kwa hiyo zaidi ya maelezo ya ziada taarifa za daktari wa upasuaji wa ubongo, pia kuna historia ya matibabu ya karibu nusu ya wagonjwa ambao walitolewa ubongo.
""Ni taarifa za kina, tunaweza kuonyesha kazi nyingi ambazo madaktari walimfanyia mgonjwa wakati ule, pamoja na kuwa na ubongo wake sasa' ,"" Nielsen alisema.
Kwa miaka mitano, Dkt Nielsen amekuwa mkurugenzi wa hifadhi ya ubongo. Ingawa alikuwa na uelewa kuhusiana na mchakato wa kuhifadhi ubongo, hakujua uzito wake. ""Nilipoiona kwa mara ya kwanza nilishangaa kwakweli.""
Ingawa uwepo wake haukuwa ni siri, na ulikuwa ukipekiwa tetesi tu wa nyaka fulani, ukusanyaji huu wa viungo vya binadamu halikuwa jambo lililotiliwa maanani na serikali ya Denmark, hadi mpango wa usafirishaji wa  wa kuvipeleka katika chuo kikuu cha  Odense ulipofichua mengi kuhusu hifadhi hii.
Chanzo cha picha, Getty Images
Knud Kristensen alikuwa rais wa Shirikisho la kitaifa la Afya ya akili nchini Denmark  wakati wa mzozo uliopelekea kufichuliwa kwa uwepo wa hifadhi ya ubongo.
Mjadala mkubwa wa umma uliibuka kuhusu jinsi maadili ya  uhifadhi wa masalia hayo ya binadamu na namna  miili hiyo ilivyoshughulikiwa na kuhusu haki za wagonjwa kwa kuhusika kwa makundi ya wanasiasa, ya kidini nay a kisayansi.
Watu wa Denmark walikabiliwa na suala la kijamii ambalo waliliweka kando: ugonjwa wa akili.
""Kulikuwa na unyanyapaa wa aina hiyo unaozingira ugonjwa wa akili ambao hakuna mtu ambaye alikuwa na kaka, dada, baba au mama katika wodi ya magonjwa ya akili aliuzungumzia,"" alisema  Knud Kristensen, rais  wa zamani wa shirikisho la kitaifa kwa ajili ya afya ya akili  SIND.
""Wakati ule, wagonjwa walilazwa maisha yao yote. Hapakuwa na tiba ya ugonjwa wao, kwahiyo waliishi pale, labda wakifanya kazi katika bustani, jikoni au kazi nyingine zozote. Walifariki pale na kuzikwa katika makaburi kutoka hospitalini,"" aliiambia BBC Mundo.
Waginjwa wa akili walikuwa na haki chache sana. Waliweza kupata matibabu kwa ajili ya ugonjwa fulani bila aina yoyote ya idhini.
Chanzo cha picha, Getty Images
Katika miaka ya 1930 na 1940, uchunguzi wa damu ulikuwa ni mchakato ambao ulifanywa  bila idhini ya wagonjwa au familia zao.
Leo inachukuliwa kama ukatili na kukosa ubinadamu."
Kipi kinaendelea kwenye vita vya kuavya mimba marekani? - bbc news swahili,"Chanzo cha picha, Reuters
Idara ya Sheria ya Marekani imekata rufaa dhidi ya uamuzi wa jaji wa Texas wa kusimamisha uidhinishaji wa kidonge cha kutoa mimba cha mifepristone.
Wanasheria wa utawala wa Biden walisema uamuzi wa wiki iliyopita ""uliopotoshwa"" ulihatarisha afya ya wanawake kwa kuzuia ufikiaji wa kidonge kilichotajwa kwa muda mrefu kama salama.
Jaji wa Texas wiki iliyopita alisitisha uidhinishaji wa dawa hiyo, lakini aliipa serikali siku saba kukata rufaa.
Kikiwa kinatumika katika utoaji mimba mwingi nchini Marekani, kidonge hicho kimeruhusiwa kwa zaidi ya miaka 20.
Vita hivyo huenda vikaelekea katika Mahakama ya Juu, na kuongeza wasi wasi juu ya upatikanaji wa dawa hiyo kwa mamilioni ya wanawake.
Mgogoro huo wa kisheria unaweza kutangaza pigo kubwa zaidi kwa upatikanaji wa utoaji mimba tangu mahakama kuu ya nchi hiyo majira ya joto yaliyopita kuamua kuwa hakuna haki ya kuavya mimba nchini kote.
Kwa sasa, kidonge bado kinapatikana.
Siku ya Jumatatu, idara ya haki iliwasilisha hoja ya dharura, ikitaka kuzuia kwa muda uamuzi wa Ijumaa iliyopita huko Amarillo, Texas.
Mawakili wa utawala wa Biden wameomba uamuzi kufikia tarehe 13 Aprili - siku moja kabla ya uamuzi wa mahakama ya chini kuanza kutekelezwa.
Serikali ilisema uamuzi wa Texas ""haufai"" kwa sababu ungebadilisha uamuzi wa kisayansi wa Utawala wa Chakula na Dawa (FDA), ambao unaidhinisha dawa nchini Marekani.
Hoja ya serikali, ikiwa itafaulu, itahifadhi idhini ya mifepristone hadi rufaa isikizwe mbele ya Mahakama ya Rufaa ya Mzunguko wa Tano.
Iwapo idara ya haki haitashinda hoja hii ya dharura, mawakili wake watapeleka kesi hiyo kwenye Mahakama Kuu inayotawaliwa na wahafidhina ndani ya saa chache, wataalam wa sheria wanatabiri.
Mifepristone ni sehemu ya dawa mbili zinazosababisha uavyaji mimba.
Kidonge hiki huzuia mimba kwa ufanisi, wakati dawa ya pili, misoprostol, huondoa mfuko wa uzazi.
Alliance Defending Freedom, kikundi cha utetezi wa kisheria cha Kikristo cha kihafidhina ambacho kiliwakilisha walalamikaji katika kesi ya Texas, kilisema kuwa FDA katika mchakato wake wa kuidhinisha wa miaka minne ilipuuza athari zinazoweza kujitokeza za mifepristone kwa miili inayoendelea ya wasichana wanaobalehe.
Wakili wake mkuu, Erin Hawley, alisema Jumatatu: ""Kwa kuidhinisha kinyume cha sheria dawa hatari za kuavya mimba za kemikali, na kuweka utaratibu wake wa uavyaji mimba kwa njia ya barua, FDA iliweka wanawake katika hatari, na shirika hilo linapaswa kuwajibika kwa vitendo vyake vya kutojali.
""Mimba sio ugonjwa, na dawa za kutoa mimba kwa kemikali hazitoi faida ya matibabu.""
Chanzo cha picha, Getty Images
Mashirika makuu ya matibabu kama vile Chuo cha Marekani cha Madaktari wa uzazi na Wanajinakolojia na Shirika la Afya Ulimwenguni wanasema mifepristone ni salama na inafaa.
Uamuzi wa Ijumaa wa Jaji Matthew Kacsmaryk huko Texas ulitangaza idhini ya FDA ya mifepristone mwaka 2000 kuwa batili.
Katika maoni ya kurasa 67, aliyeteuliwa na Trump alisema FDA ilikiuka sheria za shirikisho zinazoruhusu uidhinishaji wa haraka wa dawa fulani.
Lakini dakika 18 tu baada ya uamuzi wa Texas, jaji mwingine wa shirikisho, huyu aliyeteuliwa na Obama katika jimbo la Washington, aliamuru kwamba ufikiaji wa mifepristone uhifadhiwe katika majimbo 17 ya kiliberali.
William Eskridge, profesa wa sheria katika Chuo Kikuu cha Yale, aliiambia BBC: ""Agizo la kesi ya Washington linatumika kwa majimbo 17, na amri ya kesi ya Texas inatumika kwa majimbo 50.
""Hilo linaweka shinikizo kubwa kwa Mahakama ya Juu kufanya mapitio [ya kesi] mapema badala ya baadaye.""
Siku ya Jumatatu, zaidi ya wasimamizi 300 wa dawa, akiwemo Mkurugenzi Mtendaji wa Pfizer Albert Bourla, walitoa wito wa kubatilishwa kwa uamuzi wa Texas, wakisema ni ""uamuzi wa kupuuza sayansi""."
Ghana ya kwanza kuidhinisha chanjo ya malaria 'inayobadilisha ulimwengu' - bbc news swahili,"Chanzo cha picha, UNIVERSITY OF OXFORD
Ghana ni nchi ya kwanza kuidhinisha chanjo mpya ya malaria ambayo imeelezwa kuwa ""mabadiliko ya ulimwengu"" na wanasayansi walioitengeneza.
Chanjo inayoitwa R21 - inaonekana kuwa na ufanisi mkubwa, tofauti kabisa na jaribio la awali katika eneo hilo.
Wadhibiti wa dawa nchini Ghana wametathimini data ya majaribio ya mwisho kuhusu usalama na ufanisi wa chanjo, ambayo bado haijaonekana hadharani, na wameamua kuitumia.
Shirika la Afya Ulimwenguni pia linazingatia kuidhinisha chanjo hiyo.
Malaria inaua takribani watu 620,000 kila mwaka, wengi wao wakiwa watoto wadogo.
Imekuwa ni jukumu kubwa la kisayansi la karne nzima kutengeneza chanjo inayolinda mwili dhidi ya vimelea vya malaria.
Data ya majaribio kutoka kwa tafiti za awali nchini Burkina Faso zilionesha chanjo ya R21 ilikuwa na ufanisi wa hadi 80% ilipotolewa kama dozi tatu za awali, na nyongeza mwaka mmoja baadaye.
Lakini kuenea kwa matumizi ya chanjo hiyo kunategemea matokeo ya jaribio kubwa linalohusisha karibu watoto 5,000.
Haya yalitarajiwa kufanyika mwishoni mwa mwaka jana, lakini bado hayajachapishwa rasmi. Hata hivyo, zimeshirikiwa na baadhi ya mashirika ya serikali barani Afrika, na wanasayansi.
Sijaona data ya mwisho, lakini nimeambiwa inaonesha picha sawa na majaribio ya awali.
Mamlaka ya Chakula na Dawa ya Ghana, ambayo imeona takwimu hizo, imeidhinisha matumizi ya chanjo hiyo kwa watoto wenye umri wa kati ya miezi mitano hadi miaka mitatu.
Nchi nyingine za Kiafrika pia zinasoma data, kama vile Shirika la Afya Ulimwenguni.
Prof Adrian Hill, Mkurugenzi wa Taasisi ya Jenner katika Chuo Kikuu cha Oxford, ambako chanjo hiyo ilivumbuliwa, anasema nchi za Afrika zinatangaza: ""tutaamua"", baada ya kuachwa nyuma katika utoaji wa chanjo ya Covid-19 wakati wa janga hilo.
Aliniambia: ""Tunatarajia R21 kuleta athari kubwa katika vifo vya malaria kwa watoto katika miaka ijayo, na kwa muda mrefu [itachangia] katika lengo la mwisho la kutokomeza na kutokomeza malaria.""
Taasisi ya Serum ya India inajiandaa kuzalisha kati ya dozi milioni 100-200 kwa mwaka, na kiwanda cha chanjo kinajengwa Accra, Ghana.
Kila dozi ya R21 inatarajiwa kugharimu dola kadhaa.
Adar Poonawalla, Mkurugenzi Mtendaji wa Taasisi ya Serum, alisema: ""Kutengeneza chanjo ya kuathiri sana mzigo huu mkubwa wa magonjwa imekuwa ngumu sana.""
Aliongeza kuwa Ghana, ikiwa ni nchi ya kwanza kuidhinisha chanjo hiyo, inawakilisha ""hatua muhimu katika juhudi zetu za kukabiliana na malaria duniani kote""."
Waridi wa bbc : nilijipata nimetekwa na usingizi  nilipokuwa nikivuka barabara’ - bbc news swahili,"Chanzo cha picha, Mary Anne Ngugi
Je unaweza kutafakari kuishi maisha ambayo hauna udhibiti wa wakati au sehemu ambayo usingizi unaweza kukupata ghafla ?
Je maisha yako  yangebadilika kiasi gani ?
Ugonjwa huu unafahamika kama Narcolepsy
Ndio maisha yalivyo kwa Mary Anne Njuguna mwanamke kutoka Kenya ,  ambaye tangu alipohitimisha miaka 14 , aligundua kuwa kulikuwa na mabadiliko makubwa kupitia tabia yake mpya ya  kusinzia kila wakati bila uwezo wa kujidhibiti .
'Unafahamu kwamba kwa hali hii ya wanaoishi na ugonjwa wa Narcolepys ,dalili na madhara ni ya kipekee kwa kila mgonjwa na sawia na matibabu ambayo utapewa.
Kwa hio nilijipata nikibanwa na usingizi hata wakati nimekaa sebuleni nikipata kiamsha kinywa , anasema Mary Anne Ngugi
Chanzo cha picha, Mary Anne Ngugi
Mwanadada huyu anasema kuwa mahangaiko yake yalianza wakati alipokamilisha masomo ya shule ya msingi .
“Kila asubuhi nilikuwa ninaamka nikiwa na uchovu mwingi kana kwamba sikuwa nimelala usiku kucha , wakati huo sikuwa ninaelewa ni kipi kilikuwa kinafanyika ,  licha ya kulala usiku ,mchana pia ningeendelea kusinzia' anasema Mary Anne Ngugi
Na kwa hivyo alipojiunga na shule ya sekondari Maisha hayakuwa mepesi kwake , anakiri kuwa alikuwa hana uhusiano mzuri na waalimu wake , kutokana na kushikwa na lepe la usingizi kila wakati hasa akiwa darasani , waalimu hawakumuelewa  walidhani ni utundu tu  , na yeye pia hakujielewa ni kwanini alikuwa akikabwa na usingizi bila kujizuia .
“ Cha kustajabisha sana nilikuwa nalala nikichukua  maelezo darasani ,nilikuwa nagundua kuwa maandishi yangu yalikuwa kama ya mtoto mdogo kwani usingizi uliponibeba nikiandika masomo hayangewezekana tena' anasema
Anaongeza:  'Nilijipata kwenye hali ya aibu hata  wakati wa gwaride nikiwa shuleni,nikiwa nimesimama nilikuwa  napiga lepe la usingizi '.
Mary Anne anasema kwamba , walimu kwa wanafunzi wenzake walikuwa hawataki kuhusishwa naye , ilichukua miaka 5 kabla ya hali halisi ya ugonjwa uliokuwa unamsumbua kugundulika katika hospitali moja kuu nchini Kenya . Alielezwa kuwa alikuwa na ugonjwa wa  Narcolepsy .
Chanzo cha picha, Mary Anne Ngugi
Kwa kuwa hali hii ilizidi kumhangaisha Mary Anne alitafuta matibabu ambayo baada ya vipimo iligunduliwa kwamba alikuwa anaishi na ugonjwa wa Narcolepy .
Tangu wakati huo Mary Anne alianza kupitia matibabu mengi yakiwemo ya kumeza tembe za kila siku , anasema kwamba ugonjwa huo umempatia nafasi ya kuuelewa na pia kutafuta mbinu mbalimbali ambazo anaweza kuzitumia kuhakikisha kwamba hategemei dawa za kila siku kuepukana na usingizi wa ghafla .
Kwa mfano anasema kwamba kila siku anahakikisha kwamba anatenga dakika kadhaa za kulała kila baada ya masaa machache mchana ili kuepukana na kupatwa na usingizi bila kutarajia .
Ila anasema kuwa kuna kisa kimoja ambacho hajakisahai maisha mwake , wakati alipojiunga na taasisi mmoja , viungani ma jiji la Nairobi , alikuwa katika pilkapilka za kutoka chuoni .Akiwa kwenye kivukio usingizi ulimpata akiwa anavuka barabara .
Mwanadada huyu anasema kwamba hakumbuki mengi , ila akilini mwake anakelele za honi ya gari ambalo lilikuwa linakuja kwa kasi na mengine hakumbuki ila alijipata kando ya barabara asijue iwapo ni watu walimsaidia kuvuka au ni vipi.
Ndizo mojawapo wa hatari za kuishi na hali hii ya Narcolepsy
Chanzo cha picha, Mary Anne Ngugi
Kulingana na wakfu wa ugonjwa wa Narcolepsy nchini Kenya , tatizo hili ni ugonjwa sugu wa neva unaodhihirishwa na dalili za kusinzia kupita kiasi mchana.
Mgonjwa wa Hypersomniac hawezi kukaa macho siku nzima, anaweza kupata hali ya usingizi wa ghafla ambayo hawezi kuepuka (kwa mfano, anaweza kusinzia wakati wa mazungumzo, wakati wa chakula au hata wakati wa kuendesha gari), na anaweza kuwa na shida kubwa ya kuamka asubuhi.
Inaweza kuwa vigumu kwa mgonjwa kukaa macho wakati wa shule au saa za kazi, ambayo inafanya  maisha yake kuwa magumu - ikiwa haiwezekani kwa narcoleptic - kutekeleza taaluma fulani ambapo ni muhimu kudumisha umakini kwa muda mrefu."
Zifahamu faida tano kiafya za unga wa nazi - bbc news swahili,"Je, unga wa nazi una afya, unaathirije sukari ya damu na hauna gluteni? Mtaalam wa lishe anaelezea wasifu wa lishe wa kiungo hiki maarufu.
Unga wa nazi ni unga laini unaotengenezwa kwa nyama iliyokaushwa ya nazi. Tui la nazi linapotolewa kwenye nyama ya nazi, kisha hukaushwa kwa joto la chini na kusagwa kuwa unga unaofaa kuoka.
Gramu 100  ya unga wa nazi hutoa :
19 g protini
14.4 g mafuta
34.1g Wanga
32.9g Sukari
22.6g Nyuzinyuzi
Unga safi wa nazi ni bidhaa isiyo na gluteni. Hatahivyo, angalia nembo kila wakati, haswa ikiwa una ugonjwa wa celiac au mzio wa gluteni. Baadhi ya chapa zinaweza kuwa na viambato vilivyoongezwa ambavyo vina gluteni, au kuzalishwa katika kituo kinachoshughulikia bidhaa zilizo na gluteni.
Unga wa nazi unachukuliwa kuwa chakula cha nyuzi nyingi, na hadi 45g kwa 100g. Miongozo ya serikali inapendekeza kwamba watu wazima watumie 30g ya nyuzi kwa siku. Kwa hivyo, kijiko kikubwa cha chakula (takriban 10 g) cha unga wa nazi pekee hutoa zaidi ya 10% ya ulaji wa kila siku unaopendekezwa.
Huku watu wazima wengi wa Uingereza wakitumia tu wastani wa karibu 18g kwa siku, ni muhimu kuongeza ulaji wako wa nyuzinyuzi kwani imethibitishwa kuwa inahusishwa na idadi ya manufaa ya kiafya, ikiwa ni pamoja na kupunguza hatari ya saratani ya utumbo mpana.
Unga wa nazi unaonekana kuwa na kiwango cha chini cha glycemic kuliko unga wa ngano, ambao una kiwango kikubwa cha sukari. Hakika, unga wa nazi una mafuta mengi na nyuzinyuzi, ambayo hupunguza kasi ya kutolewa kwa sukari. ndani ya damu.
Kuingiza unga wa nazi kwenye lishe huongeza kiwango cha nyuzinyuzi, ambazo zinaweza kusaidia kudhibiti kolesteroli.
Utafiti zaidi unahitaji kufanywa katika eneo hili, na ushauri unabaki kuwa bidhaa za nazi zitumike kwa kiasi kidogo ili kuweka ulaji wa jumla wa mafuta ndani ya mipaka ya ulaji wa marejeleo ya kila siku (RDA) ya 70 g ya jumla ya mafuta na 20 g ya mafuta yenye molekuli zaidi
Unga wa nazi ni chanzo cha protini, na ulaji wa 18 g kwa 100 g, dhidi ya 12 g tu kwa kiasi sawa cha unga.
Hata hivyo, protini katika unga wa nazi ni protini isiyo kamili, ambayo ina maana ina tano tu ya amino asidi muhimu ambayo tunahitaji katika mlo wetu wa kila siku.
Neno ""muhimu"" linamaanisha kwamba ni lazima tupate asidi hizi za amino kutoka kwenye chakula, kwa sababu mwili hauwezi kuzitengeneza wenyewe.
Protini ni muhimu katika lishe kwani ina jukumu muhimu katika ukuaji na ukarabati wa mwili, na pia kazi kama vile kinga.
Kwa ujumla ni salama kwa watu wengi, unga wa nazi hufanya mbadala muhimu kwa unga wa ngano. Inayo nyuzinyuzi nyingi, inaweza kusababisha tumbo kujaa gesi, hasa ikiwa hawajazoea kujumuisha vyakula vya nyuzi kwenye mlo wao."
Stds: aina mbili mpya sugu za magonjwa ya zinaa zagunguliwa kenya - bbc news swahili,"Wanasayansi katika Taasisi ya Utafiti wa Matibabu ya Kenya (Kemri) wamepata mabadiliko mawili mapya ambayo wanasema hayajawahi kuonekana katika jeni zinazohusiana na kisonono (Gonorea)na klamidia (Chlymadia )nchini humo.
Miongoni mwa sababu za mabadiliko hayo wamesema ni watu kutotumia kinga wakati wa kujamiana na wengine kuwa na wapenzi wengi.
Ugunduzi huo umewadia huku wachunguzi wakitafuta kuelewa ni kwa nini hospitali mbili katika Kaunti ya Busia, ambayo inapakana na Uganda, zilikuwa na rekodi ya juu ya visa vya magonjwa ya zinaa.
Prof Samson Muuo, msaidizi wa mwanasayansi mkuu wa utafiti katika Kituo cha Utafiti wa Mikrobiolojia huko Kemri, alifichua kwamba walishangazwa kupata kwamba wanawake wote 424 wa Kenya walio na umri wa miaka 15 na zaidi ambao chembechembe zao zilifanyiwa  sampuli kutoka hospitali hizo mbili walipatikana na ugonjwa wa kisonono na klamidia.
Mwanahabari Anne Ngugi amezungumza na Profesa Samson Muuo na kwanza alimtaka aelezee ugunduzi huo wa magongwa hayo ni hatari kiasi gani kwa Kenya?"
Siku zaidi za kuzaliwa! utafiti waonesha  watu wanaweza kuishi hadi miaka 141 - bbc news swahili,"Chanzo cha picha, Getty Images
Ni umri gani unaoweza kutambuliwa kama wa juu zaidi? 85? 90?  na Vipi kuhusu umri wa miaka 141?
Hiyo inaweza kuonekana kuwa haiwezekani, lakini katika siku zijazo watu wanaweza kuishi muda mrefu zaidi kuliko sasa, kulingana na utafiti wa Marekani.
Dk David McCarthy, profesa msaidizi katika Chuo Kikuu cha Georgia, anasema inawezekana wanaume wanaweza kuishi hadi miaka 141 na wanawake wanaweza kuishi zaidi ya 130.
Hadi sasa wanasayansi wamefikiri kwamba umri wa juu zaidi kwa watu kuishi ni zaidi ya 120.
Inatufanya tufikirie, dunia itakuwaje tukifikisha umri wa miaka 141? Hebu yatafafakari , au endelea kusoma ili kujua zaidi!
Chanzo cha picha, Getty Images
Miaka mia moja iliyopita umri wa kuishi ulikuwa mfupi sana kuliko ilivyo sasa. Lakini kwa kuboreshwa kwa huduma za afya na lishe ya watu, umri wa kuishi ulikua katika karne nzima.
Kufikia 2010, wastani wa umri ambao watu wengi wangeweza kutarajia kuishi ulikuwa 82 kwa wanawake na 78 kwa wanaume.
Sasa utafiti huu mpya wa Marekani unasema kwamba kwa sababu ya maendeleo ya dawa na upatikanaji mpana wa chakula chenye lishe, inaweza kuwa rahisi kwa watu kuishi hadi uzee zaidi.
Chanzo cha picha, Getty Images
Ingawa watu wengi wangefurahi kufikia umri wa miaka 100, mtu mzee zaidi kuwahi kufikisha zaidi ya miaka 122!
Jean Louise Calment kutoka Ufaransa aliweka maisha yake marefu chini ya ukosefu wa dhiki, ""Ikiwa huwezi kufanya chochote kuhusu hilo, usijali kuhusu hilo"" aliwaambia waandishi wa habari.
Pia alipenda peremende na alizila mpaka alipokuwa na umri wa miaka 119!
Chanzo cha picha, Getty Images
Ikiwa ungeishi hadi miaka 141, unafikiri ulimwengu ungekuwaje?
Je, kunaweza kuwa na miji ya siku za usoni yenye magari ya kuelea juu na majengo yanayoelea?
Labda sote tungekuwa tunaishi kwenye sayari tofauti na kuchunguza nyota na roboti na marafiki wa AI(Akili bandia)?"
Jinsi unavyoweza kumsaidia mtu anayekabiliwa na unyanyasaji wa kisaikolojia - bbc news swahili,"Chanzo cha picha, Getty Images
Unyanyasaji wa kisaikolojia unahusisha matumizi ya mara kwa mara na ya kimakusudi ya maneno au vitendo visivyo vya kimwili vinavyofanywa kwa lengo la kumdhoofisha mhasiriwa kiakili na kihisia, kuumiza, kuendesha au kutisha mtu, kwa mujibu wa SaveLives, shirika la Uingereza linalojitolea kukabiliana na aina hii ya unyanyasaji.
Lakini si dhahiri kama mtu anakutukana ghafla.
Matokeo ya unyanyasaji wa kisaikolojia ni mbaya sawa na yale ya unyanyasaji wa kimwili na yanaweza kusababisha mfululizo wa matatizo ya afya, kama vile huzuni na wasiwasi, matatizo ya kimwili kama vile vidonda vya tumbo, mapigo ya moyo na matatizo ya kula, na kukosa usingizi, kulingana naHuduma ya Kitaifa ya Afya ya Uingereza, NHS.
Inaweza kuwa kwamba mchokozi hathamini mafanikio ya mwenzi, anatoa maoni ya kufedhehesha au utani, anabatilisha hisia zao au anawalaumu kwa hali ambazo hawawajibikii. Unyanyasajiwa aina hii hujitokeza kwa njia tofauti.
Kutokana na sifa hizi ni vigumu, kwa mtu anayeteseka na kwa wale walio karibu naye, kuchunguza ikiwa kuna unyanyasaji wa kisaikolojia.
Wanasaikolojia walioshauriana wanaonya kwamba ishara lazima zizingatiwe kwa ukamilifu na kwamba hii sio tabia maalum, lakini mkusanyiko wa matukio madogo madogo ambayo hujitokeza na kudumu kwa muda mrefu.
Jambo la kwanza litakuwa kuchunguza ikiwa kumekuwa na mabadiliko katika mienendo - mtu alivyokuwa vipi na sa yuko vipi. Kwa kifupi, angalia ikiwa imepoteza ""asili yake"".
Hii inajumuisha mabadiliko yote mawili katika muonekano wa kimwili, jinsi unavyohusiana naye, na jinsi unavyomuona kihisia.
Chanzo cha picha, Getty Images
Mutu anayenyanyaswa kisaikolojia pia huacha kufanya mambo ya kupendeza ambayo alipenda kufanya hapo awali,  kama vile kuvalia nguo nadhifu au amebadilisha msimamo ambao ulikuwa muhimu kwake hapo awali.
Nyuma ya pazia mtu anayepitia hali hii anaweza kuwa katika mvutano wa mara kwa mara juu ya kile anachoweza kufanya na hawezi kusema, analazimika kuzuia machozi ili mpenzi wake asiwaambie kwamba anatia chumvi au kuepuka kufanya mambo fulani ili asikasirike.
Na hii sio kawaida.
“Kwenye mahusiano lazima ujisikie mtulivu, hakuna haja ya kuficha mambo,” anasema Vidal.
Kwa hivyo, inawezekana kwamba mazingira anayoishi  mtu kama huyu ni ya wasiwasi zaidi na hana utulivu.
Ukifuatilia kwa makini utagundua mabadiliko katika tabia. Mtu anayekabiliwa na unyanyasaji wa kisaikolojia kwa mfano hana muda na jamaa zake wala marafiki, hapigi simu kuwajulia hali. Kama alikuwa akifanya hivyo awali basi hii ina ishara wazi huenda anakumbwa na usumbufu wa kimawazo.
Hisia ambayo inaweza kuzalisha ni kwamba inaonekana kwamba watu hawa wanatafuta kujitenga.
Ni muhimu kutofautisha wakati gani katika uhusiano huu hutokea. Kutengwa kwa sababu ya unyanyasaji sio sawa na ile ambayo inaweza kutokea mwanzoni mwa uhusiano, wakati hutaki kuwa na mtu mwingine yeyote na, Vidal anasema, ""uko katika wakati huo wa shauku ambayo kawaida huisha.""
Uso uliofichwa wa umbali huu kawaida ni udhibiti wa mnyanyasaji ambaye anamfuatilia kutaka kujua anafanya nini, na nani na wapi. Mazingira kama hayo yanamfanya mwathirika kujitenga na familia na marafiki kwasababu mnyanyasaji wake huwasema vibaya mara kwa mara kwa njia ya hila tena kwa muda mrefu.
Utamjua mtu ambaye huenda anapitia unyanyasaji wa aina hii ikiwa atakaa nawe, unaweza kupata muhtasari wa udhibiti huu. Huenda ikawa yeye hutuma picha au mahali alipo kila mara kwa mnyanyasaji wake ili kumwambia yuko wapi na ikiwa yuko nje ya mipaka anakuomba ufiche.
Jambo muhimu ni kwamba watu wanaoshambuliwa huwa hawaelezi chochote kuhusu uhusiano, wenzi wao na kile mnyanyasaji anachomfanyia, ""kwa sababu kuna mambo ambayo hayaendani, na yeyote anayedhulumiwa hujaribu kumfanya mnyanyasaji asionekane kama mtu mbaya na huepusha watu kuona kinachotokea,"" Vidal anasema.
Na, unapofanikiwa kumfanya akuambie kitu, kuna uwezekano mkubwa atakwambia mambo ya kuhalalisha jambo alilofanyiwa mnyanyasaji wake na kwamba yeye ndiye mwenye makosa.
""Alinifanyia kwa sababu nilistahili"", ""Mimi ni mtu mbaya, ninastahili"", ""Namsumbua sana"", inaweza kuwa baadhi ya misemo inayolingana na hii.
Na uhalali huu una upande wa Pili: hatia ilinayohisiwa na mtu aliyeshambuliwa.
""Hisia hii inatuambia mambo mengi na, katika aina hii ya uhusiano, ni ishara kwamba kuna kitu ambacho hakijakaa sawa kwa sababu katika uhusiano haipaswi kuwa na watu wenye hatia, jiulize ikiwa ni wewe tu mwenye makosa kila wakati mwenzako hakosei, ikiwa ni hivyo, angalia kinachoendelea,"" Vidal anasema.
Chanzo cha picha, Getty Images
Mtu ambaye anakabiliwa na unyanyasaji wa kisaikolojia, ana uhusiano wa karibu sana na mpenzi wake  na kila wakati wako pamoja  kwa muda zaidi ya kawaida katika miezi ya kwanza ya uhusiano wao, na ni tofauti na utegemezi wa kawaida uliopo katika mwingiliano wa kibinadamu.
Hii inaweza kuonekana, kutoka nje, kupoteza uhuru, ambao humzuia mtu kufanya mambo ya kawaida, hana udhibiti wa ratiba yake mwenyewe na anategemea mnyanyasaji kufanya kila uamuzi.
Kwa wale wanaokabiliwa na hali hii, Vidal anasisitiza kwamba ""mstari mzuri kati ya kile ambacho ni cha kawaida na cha patholojia ni wakati tunapoanza kushuku kwamba hatupaswi kuwa huko, kwamba sio nzuri kwetu na, hata hivyo, bado tuko. huko.""
Pamoja na hili, tunaweza kuona kwamba mtu aliyeshambuliwa ana shaka na kila kitu na anaonyesha kutokuwa na usalama. Hii, pamoja na utegemezi wa kihisia, kutokana na madhila ya mara kwa mara ambayo anafanywa.
Chanzo cha picha, Getty Images
**Inawezekana kwamba mazingira hayana mawasiliano kidogo na mchokozi lakini, ikiwa ni hivyo, ""ni watu walio na wasifu wa narcissistic na unyanyasaji hauonekani kamwe. Unaweza kuona miale, kana kwamba wameweka sana na kudhibiti macho au amri ya kunyamazisha. person , ""anabainisha Vidal.
Wote wawili yeye na Ferrer wanashauri kutazama jinsi mtu anayeweza kuteseka anavyofanya katika matukio hayo.
“Inakupa hisia kwamba mtu huyu si yule ambaye yuko karibu na mtu anayemvamia, humtambui, huoni sehemu inayojirudia yenyewe, isiyo na maji na yenye majimaji,” anasema Ferrer.
Kwa hili, Vidal anaongeza kuwa watu hawa, haswa wanapokuwa na mchokozi wao, ""usichukue hatua, usiseme maoni yao, wako kimya na wanakubali.""
Wataalamu wa mambo ya saikolojia Silvia Vidal na Sandra Ferrer wanasema kwamba tatizo kubwa zaidi ni kwamba jambo la kwanza ambalo mazingira ya mtu anayeteseka husema ni kuondoka hapo. Ni jambo la mwisho tunapaswa kufanya.
""Lazima tuelewe kwamba mtu huyo anadanganywa bila kufahamu na hivyo hawana sababu ya kumuacha mpenzi wake. Na zaidi ya hayo, pengine watajiondoa na wasituambie chochote kuhusu kile kinachotokea kwao Vidal. anasema.
Wanasaikolojia wote wawili wanatoa miongozo ifuatayo ili kumsaidia na kumsaidia mtu anayekabiliwa na unyanyasaji wa aina hiyo.
Uliza na usikize kwa makini. Inaonekana rahisi, lakini sio jambo ambalo  hufanyika kila wakati.  Muulize hali yake na umruhusu azungumze. Achana na shughuli zingine na usmkilize mwathirika bila kujaribu kumpa suluhisho ili ajihisi huru kusema nawe na kukuamini.
Usimhukumu, usimgombeze, au kumwambia cha kufanya. Usimwambie jinsi alivyovumilia, kuacha uhusiano au kwa nini amerudi kwake pamoja na kumlaumu kwa kile kinachomsibu. Badala yake, unaweza kumwambia jinsi unavyoweza kumsaidia au kile unachofikiri unaweza kufanya na kumsaidia bila masharti.
Usimpuuze mwenzi wake. Mwisho wa siku inategemea unamchukulia vipi mpenzi wake, umtambue yeye ni nani.  Usipofanya hivyo utamfanya  asikuambie kitu kingine chochote, na badala yake amwambie mnyanyasaji wake wasiwasi wake na kumpa sababu ya kujitenga naye.
Heshimu uamuzi wake. Unapaswa kuwa mvumilivu sana na marafiki ambao wako kwenye mahusiano mabaya. Huenda, unapoanza kutambua hilo, watajinasua ndani ya mwezi, au  miaka. Heshimu muda wa uamuzi wao na usiingilie mahusiano yao.
Msaada kwa habari. Badala ya kusema ""wanakudanganya"" au ""wewe ni mwathirika wa unyanyasaji"", pendekeza habari, akaunti za wataalamu kuhusu suala hilo, chapisho kwenye mitandao, makala au kitabu ambacho unahisi kinaweza kumsaidia kuunganisha, kufungua macho na kujitambua.
Na sio tu habari kuhusu unyanyasaji, lakini pia kuhusu waathirika, hadithi za ushindi ambazo zinawafanya waone kwamba wanaweza kutoka mahali walipo.
Mwisho huenda ukahisi kana kwamba anapuuza ushauri, lakini unashauriwa usimwache mtu huyu peke yake. Ni muhimu kuwa na subira na kuandamana naye."
"Je, kunusa jasho la watu wengine kunaweza kudhibiti wasiwasi? - bbc news swahili","Chanzo cha picha, Getty Images
Utafiti uliofanywa na watafiti nchini Uswidi kwa usaidizi wa watu waliojitolea unaonyesha kuwa kunusa harufu za mwili wa watu wengine kunaweza kusaidia katika kutibu wasiwasi wa kijamii.
Watafiti walitumia jasho la kwapa katika majaribio ya utafiti huo.
Utafiti unapendekeza kunusa harufu ya wengine huwezesha njia za ubongo zinazohusiana na hisia, ambazo zinaweza kuwa na athari ya kutuliza.
Hata hivyo, bado ni mapema sana kudhibitisha nadharia hii.
Timu ya watafiti inayofanya kazi katika utafiti huu itawasilisha baadhi ya matokeo yake katika mkutano wa matibabu katika mji mkuu wa Ufaransa, Paris, wiki hii.
Watoto huzaliwa wakiwa na hisia kali za kunusa na hupendelea kunusa harufu ya mama yao na harufu ya maziwa ya mama.
Hisia ya harufu hutusaidia kuhisi hatari katika chakula na moshi wa moto, kwa mfano, pamoja na kuingiliana na mazingira yetu na kila mmoja.
Harufu pia hufanya milo iwe ya kupendeza zaidi na husaidia kurejesha kumbukumbu.
Harufu hubainika na vipokezi katika sehemu ya juu ya pua ambayo hupeleka ishara kwa mfumo wa ubongo, sehemu inayohusika na kumbukumbu na hisia.
Watafiti wa Sweden wanaonyesha kwamba harufu ya mwili wa binadamu inaweza kufichua hali ya kihisia ya mtu wakati yeye ana furaha au wasiwasi, kwa mfano - inaweza hata kumfanya kuwa na athari sawa na hali hiyo ya kihisia kwa wengine ambao havuta harufu hiyo.
Watafiti waliwataka watu waliojitolea kutoa jasho la kwapa, ambalo lilitolewa na mwili wakati wa kutazama sinema ya kutisha au sinema ya kuchekesha.
Wanawake 48 walio na wasiwasi wa kijamii walikubali kunusa sampuli hizi wakati wakipokea matibabu ya kitamaduni kwa tatizo linaloitwa ""mindfulness and meditation""  yaani ""kuzingatia na kutafakari,"" ambayo inahusisha kuwahimiza wagonjwa kuzingatia wakati uliopo na kuangazia zaidi ya mawazo hasi.
Baadhi ya wanawake hao walipewa harufu ya jasho huku mwingine wakinusa hewa ya wazi.
Matokeo yake yalikuwa maendeleo zaidi katika matibabu ya kisaikolojia ya jadi kwa wale waliosikia harufu ya jasho.
Kiongozi wa timu ya watafiti inayoandaa utafiti huu, Elisa Vigna, katika Taasisi ya Karolinska huko Stockholm, alisema,
""Jasho linalotolewa na mwili wa mtu mwenye furaha lilikuwa na athari sawa na jasho linalotolewa na mtu aliyeogopa kutoka kwenye eneo la tukio yaani filamu ya kutisha. Inaweza kuwa inahusiana na ishara za kemikali za binadamu za jasho kwa ujumla."" ambayo inaweza kuwajibika matibabu yenye tija.
Aliongeza: ""Inaweza kuwa uwepo wa mtu mwingine katika sehemu moja ambayo ina athari sawa, lakini tunahitaji kuhakikisha kuwa, na hii ndio tunayojaribu kwa sasa katika mpango kazi wa ufuatiliaji. lakini tuko wapi kutokana na jasho ambalo hutolewa na wale wanaotazama sinema kutokuwa msisimko.""
Jasho mara nyingi halina harufu, lakini tezi za jasho kwenye kwapa na eneo la kinena mara nyingi hutoa misombo ambayo hutoa harufu ya mwili.
Bakteria juu ya ngozi karibu na kituta cha kuotea nywele huingiliana na misombo hii ya kibiolojia na harufu ya mwili hutolewa.
""Tunajua kuwa kuna uhusiano mkubwa kati ya hisia ya kunusa na afya ya kihisia,"" alisema Duncan Bock, wa shirika la hisani la Fifth Sense, ambalo huongeza ufahamu wa matatizo ya harufu na ladha.
""Kupoteza uwezo wa kunusa watu, kama vile mwenza au watoto, kunaweza kusababisha mfadhaiko au hisia ya kutengwa,"" aliongeza.
Aliendelea: ""Wakati utafiti huu ni wa awali, bila shaka bado kuna haja ya kuufanyia kazi zaidi. Inatia moyo sana kuona utafiti zaidi juu ya umuhimu wa hisi ya kunusa kwa afya bora ya akili."""
Mnyama huyu ndiyo chanzo cha corona? - bbc news swahili,"Chanzo cha picha, Reuters
Sasa tunaweza kusema dunia ina ""ushahidi bora"" zaidi ambao tunaweza kujua jinsi virusi vinavyosababisha ugonjwa wa Covid-19 viliambukizwa kwa mwanadamu kwa mara ya kwanza, timu ya wanasayansi imedai.
Ni mabadiliko ya hivi punde ya kisayansi katika utafutaji wa chanzo, ulio na siasa nyingi kwa sababu ya janga hili mbaya zaidi katika karne moja, ambao umetoa nadharia kadhaa zinazoshindana  na kupishana ambazo hazijathibitishwa au kukanushwa kabisa.
Uchanganuzi wa hivi majuzi zaidi unaashiria spishi fulani ya wanyama kama chanzo cha virusi vya Corona. Uchambuzi huo unatokana na ushahidi ambao ulikusanywa miaka mitatu iliyopita kutoka Soko la Wanyamapori la Huanan huko Wuhan, ambalo limekuwa kitovu cha mlipuko wa awali.
Katika siku za mwanzo za 2020, wakati Covid bado ilikuwa ugonjwa wa kushangaza, Vituo vya Udhibiti wa Magonjwa vya Uchina (CDC) vilichukua sampuli kutoka sokoni.
Taarifa za kinasaba zilizomo katika sampuli hizo zimetolewa hivi majuzi, kwa ufupi, hadharani, na hiyo iliwezesha timu ya watafiti kuzichambua na kueleza mbwa wadogo wanaofahamika kama racoon dogs ndio chanzo cha kusambaza ugonjwa huo kwa watu.
Kiini cha uchambuzi huu ni kwamba vinasaba (DNA) kutoka kwa mbwa hawa, wanyama wa mwituni ambao walikuwa wakiuzwa moja kwa moja kwenye masoko ya nyama vilipatikana na pia kwenye vifaa na matambara ya kupigia deki sokoni ambayo yalipatikana na SARS CoV-2, kulingana na uchambuzi ambao ilichapishwa mtandaoni tarehe 20 Machi.
Chanzo cha picha, EPA
Lakini katika utafutaji kiini cha mlipuko huo wa Covid-19, ambapo soko limefungwa kwa muda mrefu na wanyama waliokuwa wanauzwa kuuawa, bado hatuna uthibitisho wa uhakika. Na kucheleweshwa kwa miaka mitatu katika kutoa ushahidi ama data hii muhimu kumeelezewa na wanasayansi wengine kama ""kashfa"".
Matokeo hayo yamechapishwa huku kukiwa na ishara kwamba nadharia ya uvujaji wa maabara inazidi kupata msingi miongoni mwa mamlaka nchini Marekani.
Serikali ya China imekanusha vikali maoni kwamba virusi hivyo vilitoka katika kituo cha kisayansi, lakini FBI sasa wanaamini kuwa hali hiyo ndiyo ""uwezekano mkubwa"", kama inavyoamini Idara ya Nishati ya Marekani.
BBC imezungumza na baadhi ya wanasayansi waliohusika katika misheni ya miaka mitatu ya kuchunguza asili ya Covid. Wanaamini kuwa uchambuzi huu mpya unaweza kuwa wa karibu zaidi kupata kuelewa jinsi milipuko hiyo ilivyoanza, na kwamba utofauti wa mtazamo kati ya China na Magharibi unazuia juhudi za kisayansi za kutatua siri hiyo.
Dk Florence Debarre, mtafiti mkuu katika Taasisi ya Ikolojia na Sayansi ya Mazingira huko Paris, amekuwa sehemu muhimu ya utafiti huu. Aliiambia BBC kwamba alikuwa ""ameshangazwa"" na kutafuta data hii tangu alipogundua kuwa ipo.
""Tuliona matokeo yakionekana kwenye skrini zetu, na ilikuwa: mbwa, mbwa wa racoon, mbwa wa racoon,"" alikumbuka.
""Kwa hivyo tuligundua wanyama na virusi [kwa pamoja],"" alielezea Dk Debarre. ""Hiyo haithibitishi kuwa wanyama waliambukizwa, lakini hiyo ndiyo tafsiri inayokubalika zaidi ya kile tumekiona.""
Chanzo cha picha, WOROBEY ET AL
Kwa mujibu wa Prof Eddie Holmes kutoka Chuo Kikuu cha Sydney, ambaye pia alihusika katika utafiti huo, huu ni ""ushahidi bora kusaidia kupata"" asili ya mnyama aliyesababisha virusi.
""Hatutawahi kupata mnyama aliyetumika (kusambaza virusi) - ametoweka,"" Prof Holmes aliambia BBC.
""Lakini ni ajabu kwamba data ya kinasaba imegundua wanyama hawa - na inatuambia sio tu ni viumbe gani vilivyokuwepo, lakini ni wapi walikuwepo- sokoni,"" Prof Holmes aliambia BBC.
Data hii mpya inaweza kutoa miongozo zaidi kwa uchunguzi zaidi juu ya chanzo cha mlipuko huo, lakini kufuata miongozo hiyo itakuwa ngumu.
Prof Marion Koopmans kutoka Chuo Kikuu cha Erasmus huko Rotterdam alikuwa sehemu ya timu ya uchunguzi ya Shirika la Afya Ulimwenguni iliyokwenda Wuhan mnamo 2020. Alieleza kwamba uchambuzi huo mpya ""uliweka uwepo wao kwenye vibanda maalum, ili kuangalia ni wapi wanyama wanaouzwa huko walitoka"" .
""Bila shaka kama hiyo ni sehemu ya mauzo haramu, swali ni kama utaweza kujua hilo.""
Bado kunaweza kuwa na ushahidi wa kibaolojia katika mashamba ambapo wanyama hawa wanafugwa kwa ajili ya biashara. Ikiwa watafiti wangeweza kupata wanyama wanaofugwa na kingamwili zinazoonyesha walikuwa wameambukizwa SARS Cov-2, hiyo inaweza kutoa kidokezo kingine.
Lakini kupata virusi halisi katika mnyama, asema Prof Holmes, itakuwa vigumu sana.
Huu sio uthibitisho wa uhakika. Hilo ni jambo ambalo hatuwezi kuwa nalo.
Utafutaji wa uthibitisho huo wenyewe umekuwa wa kisiasa sana. Ingawa hii inatoa uzito kwa nadharia kwamba virusi viliibuka kutoka kwa wanyama wa porini na kuenea kwa wanadamu kwenye soko, nadharia nyingine imezingatia uwezekano wa ""uvujaji wa kimaabara"" wa virusi kutoka Taasisi ya Wuhan ya Virology.
Nadharia hiyo ilipata vichwa vya habari tena hivi majuzi baada ya uingiliaji kati wa FBI, wiki kadhaa baada ya tathmini ya kijasusi kutoka kwa idara ya nishati ya Marekani kuhusu asili ya janga hilo.
Katika mahojiano yake na BBC Science in Action, Prof Holmes aliashiria uchunguzi wa awali wa kesi za mapema zaidi za Covid huko Wuhan. ""Mlipuko huo ulianza karibu na soko,"" alisema. ""Na sasa tunaweza kuona kwa nini - wanyama muhimu wanahusika.
""Haikuanza karibu na maabara, ambayo iko umbali wa kilomita 30. Na hakuna kipande kimoja cha data kinachoonyesha kesi za mapema karibu na maabara.""
Kuchelewa kwa miaka mingi katika kutoa data hii muhimu kumesababisha kufadhaika na kukasirishwa na Kituo cha Udhibiti wa Magonjwa cha China (CDC).
""Takwimu hizo ni za miaka mitatu - ni kashfa kabisa kwamba imechukua muda mrefu kuona mwanga,"" alisema Prof Holmes.
Katika mkutano na waandishi wa habari tarehe 17 Machi, 2023 Tedros Adhanom Ghebreyesus, mkurugenzi mkuu wa Shirika la Afya Ulimwenguni, alisema kwamba ""kila data"" ni muhimu katika kutusogeza karibu na jibu hilo.
""Na kila data inayohusiana na asili ya Covid-19 inahitaji kushirikishwa kwa jumuiya ya kimataifa mara moja.""
""Lazima tuache siasa na kurudi kwenye sayansi safi,"" Prof Holmes alisema.
Aliongeza: ""Binadamu hupata virusi kutoka kwa wanyamapori - imekuwa kweli katika historia yetu yote ya mageuzi. Jambo bora tunaloweza kufanya ni kujitenga na wanyamapori hawa na kuwa na ufuatiliaji bora.
""Kwa sababu hii itatokea tena."""
Mchuuzi wa nigeria aliyesafirishwa uingereza kwa njama ya kutolewa figo - bbc news swahili,"Seneta wa Nigeria  Ike Ekweremadu  na mke wake  Beatrice wamepatikana na hatia ya kumtumia vibaya kijana mdogo kutoka katika familia masikini kwa kumleta London nchini Uingereza  kutoa kutolewa figo kama zawadi. Huku wakisubiri hukumu , BBC inafichua maelezo kuhusu kisa hiki.
Mwanafunzi  Sonia Ekweremadu anaonekana kuwa na maisha ya  mazuri kutokana na wazazi matajiri nchini walioko katika mfumo wa siasa nchini Nigeria, na hivyo basi alipelekwa katika Chuo kikuu cha Uingereza – lakini alikuwa mgonjwa sana na alikuwa anahitaji kufanyiwa uoandikizaji wa figo. Baba yake , Ike Ekweremadu, alimlilpalimlipa mtu ambaye angemsaidia kuhakikisha mwanaye anapata figo maelfu ya pauni ili kupanga njama ya kumoata mtu atakayetolewa figo kwa ajili ya binti yake.
Daniel, ambaye jina lake halisi haliwezi kufichuliwa kutokana na sababu za kisheria, alikulia katika familia kubwa iliyoko katika kijiji cha Nigeria, ambacho hakina maji ya bomba wala umeme.
Katika umri wa miaka 15 alikuwa kiuza bidhaa za simu  kwa niaba ya mwenye duka katika jiji kuu la Nigeria Lagos na kutuma pesa nyumbani kwao kijijini.
Mnamo mwaka 2022, akiwa na umri wa miaka 21, aliingia kwenye kituo cha polisi karibu na uwanja wa ndege wa kimataifa wa Uingereza  Heathrow, akiwa amechoka, bila makazi na alikuwa mwenye uoga mkubwa. Aliiambia polisi kuwa alikuwa ametoroka kwasababu watu walikuwa wanataka kuchukua moja ya mafigo yake.
Ekweremadu na mke wake walimtafuta mtu wa kuwasaidia ku kutimiza haja yao ya kupata fikgo. Alikuwa ni Dr Obinna Obeta, ambaye Julai  2021, binafsi alikuwa amepokea msaada wa figo, walitaka atumie watu aliowafahamu kuhakikisha hili linafanyika: Daktari mwrafiki yahe Mnigeria katika  Cambridge alichangisha pesa, na kijana mdogo  wa kutoa figo alipatina nchini Nigeria, na operesheni ya kisiri ilifanyika katika hospitali ya London's Royal Free Hospital.
Chanzo cha picha, SOCIAL MEDIA
Familia ya Ekweremadu ilitaka Dkt Obeta t kurudia mchakato huo kwa ajili ya Sonia. Dkt Obeta alimuomba mtoaji wa figo alilopewa kumtafuta mtu ambaye yuko tayari kutoa msaada wa figo kwa Sonia. Akampendekea Daniel.
Daniel alidai kuwa Dkt Obeta alikuwa ameahidi kumpeleka Uingereza  na hakuwahi kutaja kuhusu upandikizaji wa figo. ""Aliniambia nitakuwa ninaishi nyumbani kwake na kumfanyia kazi…aliniambia niwafahamishe watu kuwa ninakuja Uingereza’’  ,"" Daniel aliiambia mahakama.
Wakati Dkt Obeta  alimtaka  Daniel afanyiwe vipimo vya kimatibabu, ambavyo Daniel alidhani vilikuwa ni kwa ajili ya maombi ya visa.
Visa yake ya kuelekea Uingereza ilipatikana Januari 2022. Habari njema, Daniel alifikiri kuwa msaada wa Dkt Obeta ulikuwa kama ‘’umetoka  kwa Mungu’’ alisema.
Wakati alipofika London, hatahivyo, ilibidi alale kwenye viti vya Dkt Obeta na anasema Dkt Obeta alimtumikisha kama mfanyakazi wa nyumbani.
Wakati huo, Ike Ekweremadu, akiwasiliana naye kupitia babakaka yake, daktari alikuwa akitakiwa kumlipa Dk Obeta karibu  pauni  2,000. Daniel alitakiwa kupokea pauni 6,000kwa ajili ya kutolewa figo lake, huku upasuaji , katika hospitali ya kibinafsi ya Royal Free katika kitengo cha matibabu binafsi, ungegarimu pauni 80,000.
Nchini Uingereza sheria ya kupasua mwili wa binadamu kwa ajili ya kumlipa au  kuwalipa watoaji , inasema ni lazima mtoaji wa viungo vya mwili na mpokeaji ni lazima wawe ni watu wa familia moja au wenye uhusiano wa karibu kihisia.
Ekweremadus  alionekana kujua hili. Walimkaribisha Daniel kwa chakula cha mchanakatika mgahawa mmoja wa chakula cha Afrika Magharibi uliopo kusini mwa London, wakamwambia avae nadhifu. Sonia alikuwa pale na picha yake ilichukuliwa na Daniel.
Wazazi wake Sonia na Dkt Obeta walikuwa wanajifanya kuwa mabinamu. Sonia alikuwa anafahamu fika ‘’maigizo haya’’
Chanzo cha picha, METROPOLITAN POLICE
Mtoaji, mpokeaji na daktari wa ngazi ya juu wa figo Dkt Peter Dupont wote pamoja walikutana kwa mara ya kwanza ana kwa ana tarehe  22 Februari 2022.
Daniel aliliambia jopo la mahakama ya  Old Bailey jury: ""Aliniuliza iwapo ninajua kuwa ninaenda kufanya upandikizaji wa figo. Nilishtuka. Hiyo ilikuwa ni mara ya kwanza kusikia kuhusu upandikizaji wa figo  ."" Anasema pia ilikuwa ni mara ya kwanza kwake kusikia jina  Ekweremadu: ""Nilikuwa ninalia na kutetemeka.""
Wakati huo huo, Ekweremadu na mke wake pamoja na DR  Obeta walimtumia mtu  Daniel ili kuboresha hadithi yake ya udanganyifu, ambapo walimlipa mkalimani kumfundisha maneno atakayomwambia daktari watakapokutana.
Daktari wa pili , Dkt Philip Masson, pia alikuwa na wasi wasi  huenda Daniel hakuelewa hatari za kutoa msaaada wa figo.   Dkt Dupont alisitisha mchakato, alibaini kuwa Daniel alikuwa   na ""matatizo ya kiakili na asingeweza kudhibiti hisia zake "",   ""hakuwa na uhusiano na mpokeaji wa figo "", hakuwa na uelewa wa mtu mzima na hakuweza kufadhili matibabu yake ya siku zijazo .
Chanzo cha picha, Instagrram
Katika kipindi cha wiki kadhaa , Ike Ekweremadu  alikuwa akimtumia jumbe za picha binti yake Sonia za watu wacheche ambao wangeweza kumtolea msaada wa figo. Alijibu : ""Mweusi anaonekana bora zaidi. Mweupe  anaonekana kana kwamba anaweza kutoroka.""
Wakati huo huo, Daniel alitembelewa na wanaume wawilikatika makazi ya Dkt  Obeta kusini mwa  London.
Alisema mmoja wao , ambaye ni daktari, alimkanda kkwenye tumbo lake, jambo lililomtia uoga sana Daniel, ambaye alifikiri kuwa huenda wakajaribu kumtoa figo lake pale atakaporudi Nigeria.
Alikimbilia polisi na Ike, Beatrice na Sonia walikamatwa, pamoja na Dkt Obeta.
Katika mahakama ya  Old Bailey, watatu ao bado hawajapatikana na hatia ya kuvunja sheria ya utumwa mamboleo kwa kumleta Daniel nchini Uingereza kutoa figo kwa ajili ya Sonia.
Upandikizwaji wa figo wa Sonia ulitibuliwa – lakini  hospitali ya  Royal Free  awali ilifanya upasuaji ambao ulimuwezesha Dkt Obeta ambaye alidanganya kuwa ni ndugu wa mtoaji kupata figo.
Mtu muhimu katika kesi zote ni daktari mwenye makao yake  Cambridge-  Chris Agbo, ambaye anaendesha biashara ya kando ya kuwasaidia wagonjwa kutoka mataifa ya kigeni kupata matibabu nchini Uingereza .
Ilikuwa ni  Dkt Agbo ambaye alichangisha pesa kwa ajili ya uandikizaji wa figo kwa Dkt obeta.
Kwa kijana huyo mdogo  Mnigeria ambaye alisafirishwa Kwenda  London kutoa figo kwa Dkt Obeta  , BBC ilimpata akiishi katika nyumba ndogo ya gorofa mashariki mwa London, akiwa bado mwenye maumivu na mdhaifu, athari za kutoa kiungo muhimu cha mwili wake."
Ramadhan: mwili unafanyika nini wakati ukifunga swaum? - bbc news swahili,"Chanzo cha picha, Getty Images
Kila mwaka mamilioni ya waislamu duniani hufunga tangu jua linapochomoza mpaka linapotuwa  kwa siku 30 mfulilizo katika mwezi mtukufu wa Ramadhani.
Katika miaka ya hivi karibuni, Ramadhan hujiri katika miezi ya joto na katika maeneo ya kaskazini  hilo mara nyingine humaanisha watu kufunga kwa saa nyingi na katika hali ya hewa yenye joto jingi.
Baadhi ya nchi kama Norway, waumini hufunga kwa hadi saa 20 kwa siku mwaka huu.
Basi hili lina manufaa yoyote? Haya ndiyo yanayofanyika mwilini mwako unapofunga kwa siku 30.
Chanzo cha picha, Getty Images
Mtihani mgumu - siku za kwanza za kufunga
Kimsingi mwili wako hauingii katika hali ya kufunga mpaka saa nane au zaidi baada ya kula chakula chako cha mwisho.
Huu ndio wakati utumbo unamaliza kusaga chakula na kunfyonza madini  kutoka chakula ulichokila.
Muda mfupi baada ya hili, mwili wetu huanza kutafuta glucose iliopo kwenye maini na misuli kutafuta nguvu mwilini.
Muda unavyosogea, baada ya glucose iliopo mwilini kumalizika, miwli hugeukia mafuta kutafuta nguvu.
Chanzo cha picha, CHANDAN KHANNA
Mwili unapoanza kuchoma mafuta, hili husaidia kupunguza uzito wa mwili, hupunguza viwango vya cholesterol lna kupunguza hatari ya kuugua kisukari.
Hatahivyo kushuka kwa vinwango vya sukari mwilini inasababisha mwili kudhoofika na kukosa nguvu.
Huenda ukaanza kuumwana kichwa, ukasikia kisunzi, kichefuchefu na harufu mbaya kutoka mdomoni.
Hapa ndipo kiwango cha njaa kipo juu kabisa.
Jihadhari na mwili kupungua maji- Siku ya 3-7
Mwili unapoanza kuzoea kufunga, mafuta yanayayuka na kugeuka sukari mwilini.
Ni lazima ujirudishie maji mwilini kufidia masaa uliokuwa umefunga, la sivyo unapotokwa na jasho unaweza kupungua maji mwilini.
Chanzo cha picha, Getty Images
Ni muhimu chakula chako kijukuisha 'lishe yenye kukupa nguvu' , kama vile vyakula vyenye uwanga na vya mafuta kidogo.
Ni muhimu  kuwa na lishe bora, ikiwemo protini, chumvi na maji.
Mwili unaanza kuzoea - Siku ya 8-15
Katika awamu ya tatu, utaona hali inaimarika, kama vile hisia wakati mwili unaanza kuzoea kufunga.
Dkt Razeen Mahroof, mshauri katika hospitali ya Addenbrooke huko Cambridge, anasema kuna manufaa mengine.
""Katika maisha yetu ya kawaida huwa tunakula vyakula vyenye kalori nyingi tu,na hili huweza kuuzuia mwili kutekeleza majukumu mengine kama kujirudisha katika hali yake ya kawaida.""
""Hili husawazishwa wakatimtu anapofunga, huruhusu mwili kuangazia kazi nyingine.
Kwa hivyo kufunga huenda kukaunufaisha mwili kwa kuuponya na pia kuzuia na kupambana na maambukizi.""
Chanzo cha picha, MOHAMED EL-SHAHED
Kujitakasa mwili- siku ya 16 - 30
Katika nusu ya mwisho ya Ramadhan,  mwili wako utakuwa umeshazoea kabisa kufunga.
Maini, figo na utumbo na ngozi yake zitakuwa zinajitakasa kufikia sasa.
""Kiafya, kufikia kiwango hichi viungo vyako ndani ya mwili vimerudi kufanya kazi kikamilifu , huenda kumbukumbu yako ikawa imeimarika na ukawa na nguvu zaidi,"" anasema Dkt Mahroof.
""Mwili wako hautafuti protini ya kuupa nguvu hili ni wakati uanapokuwa na 'njaa' na kutumia misuli kuupa nguvu. Hili hufanyika iwapo utafunga kwa muda mrefu mtawalia.
""Kwasbabau watu hufunga ramadhan tangu alfajiri mpaka jioni, kuna nafasi nzuri ya kurudisha nguvumwilini kutokana na vyakula na vinywaji. Hii huhifadhi misuli lakini pia husaidia katika kupunguza uzito mwilini.""
Basi kufunga kuna manufaa kwa afya yako?
Dkt Mahroof anajibu ndio, lakini kwa sharti moja.
""Kufunga kuna manufaa kwa afya yetu kwasababu inatusaidia kulenga tunachokula na wakati tunapokila. Hatahivyo japo kufunga kwa kipindi cha mwezi mmoja ikawa ni sawa, sio vizuri kufunga mfululizo.""
Chanzo cha picha, SEYLLOU
""Kufunga mfululizo sio vizuri katika kutafuta kupunguza uzito wa mwili kwasbabau hatimaye mwili utaacha kugeuza mafuta kuwa nguvu na badala yake utageukia misuli. Hili sio jambo zuri na ina maana  mwili wako utaishia kudhoofika kwa njaa.""
Anapendekeza kwamba kufunga kando na katika mweiz wa Ramadhani  au kufunga kwa siku tano na kupmzika siku mbili ni vizuri kuliko kuamua kufunga kwa miezi kadhaa mfululizo.
""Ukifunga mwezi wa Ramadhan vizuri, itakuruhusu kuirudisha nguvu mwilini, jambo linalomaanisha kwamba huenda ukapunguza kilo mwilini bila ya kupoteza misuli yako.."""
Ni kwanini hatari ya mshituko wa moyo huongezeka miongoni mwa wanawake waliofikia ukomo wa hedhi?   - bbc news swahili,"Chanzo cha picha, Getty Images
Magonjwa ya moyo ni chanzo cha vifo vya wanawake kote duniani, lakini  yamesalia kutobainika na kutotibiwa, kulingana wataalamu wa magonjwa ya moyo.
Kwa Dkt Susan Connolly, daktari wa magonjwa ya moyo katika Chuo cha Galway, ni muhimu kwamba wanawake watambue hatari zinazoweza kusababishwa na magonjwa ya moyo na mawazo kuwa magonjwa haya  hayawezi kuwapata wanaume yanafaa kukomeshwa.
Hatari huanza, kutokana na mabadiliko ya homoni, wakati wa ukomo wa hedhi, anasema mtaalamu wa magonjwa ya moyo.
""Kabla ya ukomo wa hedhi(menopause),  hatari za wanawake kupata magonjwa ya moyo ni ya kiwango cha chini zaidi kuliko wanaume, lakini baada ya ukomo wa hedhi hatari hiyo huongezeka na inadhaniwa kuwa ni kutokana na kupungua kwa estrogen,homoni ambayo kwa kawaida huulinda moyo. "", anafafanua.
Estrogen ni kundi la homoni ambazo hufanya kazi kubwa katika afya ya uzanzi ya mwanamke, mkiwemo katika vipindi vya  kubalehe, hedhi , mimba na ukomo wa hedhi.
Homoni hizi pia ni muhimu kwa moyo, mifupa, na afya ya ubongo katika wanaume na wanawake, kulingana na  taarisisi ya maktaba ya Marekani ya masuala ya tiba- US National Library of Medicine (NLM).
Kwa  Dr. Sandra McNeill, kdaktari bingwa wa afya ya uzai aliyebobea katika magonjwa ya moyo , ni muhimu kwa wanawake kuwa katika hali bora iwezekanavyo ya kiafya wakati wanapofikia kipindi cha ukomo wa hedhi (menopause).
Hii ni pamoja na kuepuka uvutaji wa sigara, kuzingatia uzito wa mwili, na kufanya mazoezi ya mwili.
Chanzo cha picha, Getty Images
""Kwa kawaida, ilifikiriwa kuwa matatizo ya moyo huwapata wanaume pekee. Bahati mbaya, hilo sio sahihi. Wanawake kwa kiasi fulani hulindwa na estrogen  kupata  matatizo hayo hadi wanapofikia jukomo wa hedhi  ,"" anasema.
Hata hivyo, wakati mwanamke anapofikia hatua hiyo ya maisha, na kushuka kwa viwango vya estrogen, moyo huumia, na kulingana na McNeill, matatizo ya moyo huwa mengi kuliko ya wanaume wenye umri huo.
Kutokana na athari chanya za  estrogen, wanawake kwa ujumla hupata magonjwa ya moyo miaka 10 baada ya wanaume.
Iwapo ukomo wa hedhi-menopause, utafika katika umri wa miaka 40, hatari ya ugonjwa wa moyo ni ya juu zaidi kuliko wanawake wengine wenye umri saw ana wako.
""Huenda tusiwe na dalili sawa na wanaume, dalili zinazofahamika ambazo tumejifunza shuleni. Lakini wanawake waliopita ukomo wa hedhi wana hatari ya juu zaidi ya kupata magonjwa ya moyo kuliko wanaume, na magonjwa ya mfumo wa moyo katika wanawake waliovuka ukomo wa hedhi  ni sababu inayoongoza ya vifo miongoni mwa wanawake hao ,"" anasema daktari huyo bingwa wa afya ya uzazi ya wanawake McNeill.
Dalili hizi kuu mara nyingi ni kubanwa kwa kifua, maumivu katika mkono, ukosefu wa pumzi ya kupumua, ambazo pia zinaweza kushuhudiwa miongoni mwa wanawake wenye magonjwa ya moyo. Lakini sio dalili hizo pekee. Wanawake pia huripoti dalili nyingine, kama vile kichefuchefu, mchoko, kushindwa kwenda haja kubwa, wasi wasi na kisunzi.
""Wanawake mara nyingi huenda hospitalini kulalamikia matatizo haya baadaye kwa sababu hawatambui kuwa wana mshituko wa moyo, hawajioni kuwa wamo hatarini ,"" Connolly anadai.
Chanzo cha picha, Getty Images
Kutambua na kutibu mshituko wa moyo haraka huboresha nafasi zako za kuishi.
Mara nyingi wanawake hawachunguzwi haraka sawa na wanaume .
Hii ni kutokana na miongoni mwa sababu nyingine, ukweli kwamba wanawake wanakabiliwa na uwezekano mkubwa wa kuwa na maradhi ya moyo yaliyo ""jificha"", ambayo hayana dalili, au kwa sababu wataalamu wa afya wakati mwingine hawatambui ugonjwa mapema na dalili zake huwa ni tofauti na zile za wanawake.
Wanawake pia wana uwezekano mkubwa wa kuumia kutokana na magonjwa fulani ya moyo ambayo ni vigumu kuyabaini, kama vile maradhi ya moyo yanayoshambulia mishipa midogo iliyopo kwenye ukuta wa moyo-  (coronary microvascular disease), kupasuka kwa moyo (broken heart syndrome)  na mengine ambayo hayagunduliki  kwa urahisi.
Kuchelewa kugunduliwa kwa maradhi hayo kunaweza kupelekea kucheleweshwa kwa huduma ambako kungelisaidia katika kuzuia maradhi hayo kuwa mshituko wa moyo.
""Ni maradhi yanayowaua zaidi wanawake duniani,"" anasema daktari bingwa wa moyo. "" Wanawake wanaokufa kutokana na maradhi ya moyo ni mara mbili ya wale wanaofariki kutokana na saratani, kwahiyo ni muhimu kwamba  wanawake waelewe hatari hii, ambayo huanza kuongezeka katika kipindi cha ukomo wa hedhi, (menopause).""
Zaidi ya kutunza afya za mwili na akili, wanawake wanaotaka kutunza mioyo yao pia wanashaurriwa kufuatilia kwa karibu viwango vyao vya  korestro."
Afya ya uzazi: dhana potofu zinazohusishwa kuvaa sidiria?  - bbc news swahili,"Chanzo cha picha, Getty Images
Kuna dhana nyingi potofu hususan kuhusu uvaaji wa ‘sidiria’ . Wakati mwingine inaweza kukanganya usipojua ni upi ukweli na upi ni uongo kuhusiana na hili.
Sidiria huwasaidia wanawake kuvaa nguo zao vyema . Wasichhana huvaa sidiria kuanzia wanapokuwa shule na kuendelea . Wavaaji wapya wa sidiria huwa na wasi wasi usioelezeka kuhusiana nazo.
Baadhi ya watu huamini kuwa kuvaa sidiria kunaweza kusababisha saratani ya matiti. Kuna wanawake wengi ambao huwa hawahisi kuwa na starehe wavaapo sidiria.
Wengine huwa na mashaka kuwa wanapovaa sidiria , kutakuwa na mabadiliko katika muundo wa mwili wao, na kwamba matiti yao yatalegea.
Lakini je kuvaa sidiria au kutoivaa kunabadilisha kweli mwili wa mwanamke? Ni nini ambacho wanawake wanafaa kukijua kuhusu matiti yao ? Na madaktari wanasema nini?
Chanzo cha picha, Getty Images

Daktari bingwa wa uzazi wa wanawake Gynecologist Balakumari sanasema kwamba wanawake wanafaa kuelewa miili yao na wanafaa kuyaelewa matiti yao.
""Matiti ya mwanamke yameundwa na tishu ambazo zina mafuta na tezi za mamalia.  Kama zilivyo tezi katika kinywa kwa ajili ya kutengeneza mate, matiti pia yana tezi za kutoa maziwa.
Baadhi ya watu wanatezi zaidi za mamalia na kiwango cha chini cha mafuta . Inategemea kulingana na muundo wa mwili wa kila mtu.
Tezi za mamalia husinyaa kadri umri unavyokwenda. Ni jambo la kawaida kwa matiti kusinyaa, sio kwamba kuvaa sidiria kutayafanya yawe makubwa ,"" anafafanua.
Pia ni Imani kuwa kufaa sidiria inayobana kunaweza kusababisha saratani, alisema.
""Iwapo nguo ya ndani inabana sana mwili, kunaweza kuwa tatizo la Ngozi. Upepo na jasho vinaweza kusababisha muwasho na ushumbufu.
Kuvaa sidiria ambayo inabana sana kunaweza kusababisha maumivu ya matiti. Ni muhimu kuchagua sidiria yenye ukubwa unaofaa. Hakuna haja ya kuhofia saratani ya matiti kwasababu hii , alisema.
""kwa wanawake wenye matiti makubwa, ni jambo la kawaida kwao kuinama. Hii inaweza kusababisha maumivu ya mgongo.
Maumivu ya mgongo yanaweza kuepukika iwapo sidiria itavaliwa kwa usahihi .
Wanawake wanafaa kuelewa kwamba wanafaa kuvaa sidiria – kwa muda mfupi  . Usiendelee kuivaa kama utahisi inakukosesha raha. Hakuna hatari kwa hilo.
Hakua ubaya au uzuri wa kuvaa sidiria kama haikubani na kukukosesha raha . Haina athari yoyote kwa matiti,"" anasema Dkt Balakumari.
Chanzo cha picha, Getty Images
Dkt Kavya Krishnan wanataka wanawake waelewe kwamba kusinyaa na kuanguka kwa matiti ni jambo la asilia la kimaumbile na ni mchakato wa kawaida kwa mwanamke.
""Si wanawake pekee, wanaume pia wanahitaji kuwa na uelewa kuhusu hili. Matarajio ya ya wanaume kwa miili ya wanawake  ndio yanayowafanya baadhi ya wanawake kukosa raha na kuchoka  ,"" alisema.
""Kuna aina mbali mbali za krimu  kwenye intaneti . Yote ni udanganyifu. Krimu bila shaka hazizuii matiti kusinyaa. Hakuna ushahidi wa kimatibabu kuhusu hili.
Watu hawapaswi kudanganywa na aina hizo za matangazo ya kibiashara. Watu wanafaa kuwa na akili ya kutosha ya kutokubali kufanywa wajinga na aina hizo za matangazo ya biashara. Mtu anafaa kuwa mwelevu wa kutosha kukubali mabadiliko asilia ya mwili.
Ni jambo la kawaida kwa wanawake kushuhudia matiti yao yakianguka kadri umri unavyoongezeka. Wanawake wanaonyonyesha matiti yao hulegea. Hiki ni kitu kinachowapata wanawake wote duniani. Hakuna anayeweza kuepuka hali hii, kwahivyo hakuna sababu ya kuwa na wasi wasi kuhusu hili.
Pia kuna Imani potofu kuwa kunyonyesha husababisha matiti ya mwanamke kusinyaa. Lakini hili sio kweli. ‘’Hakuna madhara yanayosababishwa na mwanamke kunyonyesha ,"" anaeleza.
Chanzo cha picha, Getty Images
Dkt Balakumari sanasema baadhi ya wanawake wenye matiti madogo huwa wanahisi kutojiamini, lakini hili sio suala la kukutia wasiwasi.
""kila mtu ana aina tofauti ya maumbile ya mwili . Hakuna kitu kama umbo lisilo na kasoro, iwapo utafurahia maumbile ya mwili wako  mwili wako na matiti yako ya asilia.
Kwa mfano, wanawake wney matiti makubwa wanaweza kupata maumivu ya mgongo  au mabega. Wenye tatizo hilo wanaweza kufanyiwa upasuaji wa kupunguza ukubwa wa matiti. Upasuaji huu huitwa ‘’upasuaji wa kupunguza matiti'.
Sawia na wale wenye matiti madogo wanaweza kufanyiwa upasuaji wa kuongeza matiti kama watataka kufanya hivyo
Chanzo cha picha, Getty Images
Dkt  Manu anasema wanapaswa kujichunguza binafsi nyumbani mara moja kila mwezi ili kujilinda wao wenyewe na saratani ya matiti .
“Kila mwezi baada ya hedhi, wanawake wanapaswa kuchunguza matiti yao. Chunguza matiti yako taratibu ukiyakanda kwa viganja vyako. Iwapo utahisi kitu tofauti au uvimbe, pata ushahuri wa daktari mara moja. Hasa wanawake wenye umri wa zaidi ya miaka 30 wanapaswa kufaya uchunguzi huu kila mwezi..
Wakati wanawake wenye umri wa zaidi ya miaka 40 wanafaa kufanyiwa uchunguzi wa kipimo cha  mammogram  mara moja moja. Dalili zozote za saratani zinafaa kutibiwa mara moja .
Ni muhimu kwa wanawake kupatia kipaumbele afya yao, kwasababu wanaweza kuepuka matatizo mengi,"" alisema."
Ijue kwa undani homa ya marburg iliyoua watano kagera - bbc news swahili,"Chanzo cha picha, Getty Images
Hivi karibuni serikali ya Tanzania ilithibitisha watu watano kati ya wanane kufariki dunia kutokana na ugonjwa wa virusi vya homa ya Marburg katika mkoa wa Kagera, Kaskazini Magharibi mwa nchi hiyo.
Kabla ya kuthibitisha kwamba ni homa ya Marburg, kulizuka sintofahamu kubwa kutokana na kutajwa kuwa ni ugonjwa usiojulikana na baadhi walianza kuhusisha ugonjwa huo na ugonjwa wa ebola ulioua maelfu ya watu katika nchi jirani ya DRC.
Hata hivyo Waziri wa Afya wa Tanzania, Ummy Mwalimu wakati akizungumza na waandishi wa habari nchini humo Machi 21, 2023 jijini Dar es Salaam amesema Serikali imefanikiwa kuuzuia ugonjwa huo kutoka nje ya mipaka ya mkoa wa Kagera.
Ugonjwa huo unaoambukizwa kutoka kwa mtu mmoja kwenda kwa mwingine au kutoka kwa mnyama kwenda kwa binadamu unatajwa kutokuwa na tiba bali hutibiwa kwa dalili husika anazokuwa nazo mtu.
Hili linaufanya ugonjwa huu kuwa hatari kama magonjwa mengine ya mlipuko yasiyo na tiba ya moja kwa moja. Je unaujua kwa undani ugonjwa huu wa Marburg?
Kulingana na Umoja wa Mataifa, virusi vya Marburg, ambavyo ni sawa na virusi hatari vya Ebola, viligunduliwa kwa mara ya kwanza baada ya watu 31 kuambukizwa, saba kati yao walikufa, mnamo 1967 huko Marburg na Frankfurt. Ujerumani na Belgrade huko Serbia.
Dalili za ugonjwa huo ni pamoja na kikohozi, maumivu ya viungo, kuhara na kutapika, na mara nyingi hata upungufu wa damu katika mwili.
Chanzo cha picha, Getty Images
Mlipuko huo ulitokana na tumbili wa Kiafrika walioagizwa kutoka Uganda. Lakini virusi hivyo vimehusishwa na wanyama wengine tangu wakati huo.
Na miongoni mwa wanadamu, huenezwa zaidi na watu ambao wamekaa kwa muda mrefu katika mapango na migodi iliyo na popo.
Huu ni mlipuko wa kwanza nchini Ghana - lakini nchi kadhaa za Afrikazimewahi kuripoti mlipiko wa virusi ikiwa ni pamoja:
Mlipuko wa mwaka 2005 nchini Angola ulisababisha vifo vya watu zaidi ya 300. Lakini barani Ulaya, ni mtu mmoja tu amefariki katika kipindi cha miaka 40 - na mmoja nchini Marekani,baada ya kurejea kutoka katika safari ya kuzuru mapango nchini Uganda.
Milipuko mikubwa:
Chanzo: WHO
Chanzo cha picha, Getty Images
Unaanza ghafla na:
Hii mara nyingi siku tatu hufuatwa na:
WHO inasema: ""Mwonekano wa wagonjwa katika awamu hii umeelezewa kuwa unaonyesha sifa za 'kama mzimu', macho ya ndani, nyuso zisizo na hisia na uchovu mwingi.""
Baadhi ya watu hutokwa na damu sehemu mbalimbali za mwili na kufa siku nane hadi tisa baada ya kuugua kwa sababu ya kupoteza damu nyingi na mshtuko.
Kwa wastani, virusi huua nusu ya walioambukizwa, WHO inasema, lakini aina hatari zaidi imeua hadi 88%.
Chanzo cha picha, Getty Images
Popo wa matunda aina ya rousette wa Misri mara nyingi huwa na virusi. Nyani wa kijani kibichi na nguruwe wanaweza pia kubeba.
Miongoni mwa wanadamu, huenea kupitia maji ya mwili na malazi yaliyochafuliwa nao.
Na hata watu wakipona, damu au shahawa zao, kwa mfano, zinaweza kuwaambukiza wengine kwa miezi mingi baadaye.
Hakuna chanjo maalum au matibabu ya virusi.
Lakini aina mbalimbali za bidhaa za damu, madawa ya kulevya na matibabu ya kinga yanatengenezwa, WHO inasema.
Na madaktari wanaweza kupunguza dalili kwa kuwapa wagonjwa waliofika hospitali maji mengi ili kuchukua nafasi ya damu iliyopotea.
Watu barani Afrika wanapaswa kuepuka kula au kushika nyama ya porini, Gavi, shirika la kimataifa linalokuza upatikanaji wa chanjo, linasema.
Watu pia wanapaswa kuepuka kuwa karibu na nguruwe katika maeneo yenye mlipuko, WHO inasema.
Wanaume ambao wamekuwa na virusi wanapaswa kutumia kondomu kwa mwaka mmoja baada ya kupata alili au hadi shahawa zao zitakapothibitishwa mara mbili kuwa hazina virusi.
Na wale wanaozika watu ambao wamekufa kutokana na virusi wanapaswa kuepuka kugusa mwili."
Kwa nini watoto mara nyingi wanakabiliwa na mafindofindo ‘tonsillitis’? - bbc news swahili,"Chanzo cha picha, Getty Images
Mafindofindo au tonsils ni ugonjwa unaosumbua wazazi wengi.
Mafindofindo ni ugonjwa wa kawaida kwa watoto na inaweza kutokea mara kwa mara.
Bila shaka, ugonjwa huo hautofautishi umri. Unathiri watu wa rika zote.
Maumivu ni makali hasa kwa watu wa makundi mawili ya umri: watoto na wazee.
Ugonjwa huu mara nyingi hupuuzwa lakini unaweza kusababisha matatizo makubwa kiafya.
Kwa hivyo mafindofindo ni nini? Inatokeaje? Kwa nini hutokea mara nyingi? Vipi kuhusu suluhisho?
Tulimuuliza Dk. Nissae Alemahehu kuhusu masuala haya.
Dk Tisnae ni mtaalamu wa watoto katika matibabu ya magonjwa ya kuambukiza.
Yeye pia ni profesa msaidizi huko St. Paul Shule ya Tiba.
Mafindofindo au tonsillitis ni ugonjwa wa koo unaoenezwa na kupumua ambao huathiri zaidi watoto, anasema Dk. Nissae anapoanza kuelezea ni nini.
Ugonjwa huu unaweza kusababishwa na bakteria au virusi.
Mafindofindo nyingi husababishwa na virusi.
Virusi vya mafua ya kawaida ya kupumua, ikiwa ni pamoja na covid, inaweza kusababisha tonsillitis.
Lakini zile zinazosababishwa na bakteria ni tofauti na zile zinazosababishwa na virusi.
Maumivu ni makali na ikiwa haijatibiwa kwa wakati, inaweza kusababisha uharibifu mkubwa.
Kama matokeo, unahitaji uangalizi maalum zaidi kuliko virusi.
""Ni vigumu kutambua sababu ya maumivu ya tonsil ambayo tumepata bila uchunguzi,"" Dk. Nissae alijibu.
Hata mtu asiye na ujuzi wa matibabu hawezi kuamua hili.
Kulingana na yeye, hata kwa ujuzi wa matibabu, ni vigumu kutofautisha ikiwa mtu hataangalia kwa uangalifu.
Dk. Nissae anaonya kwamba kuchukua mafindofindo yoyote kwa urahisi bila kuangalia sababu inaweza kuwa gharama kubwa.
Dalili za mafindofindo yaani tonsillitis ni nini?
Dalili ni pamoja na homa, ugumu wa kumeza, na uvimbe wa shingo, unaojulikana kama kidonda cha koo.
Wakati wa uchunguzi, mafindofindo ni kuvimba au kujazwa na usaha.
Ikiwa hii inatiliwa shaka, inaweza kuthibitishwa ikiwa mtu ana tonsillitis kwa kuchukua sampuli kutoka koo.
Watoto wachanga ambao hawawezi kuambukizwa na mafindofindo wanaweza pia kupata homa, kuacha kunyonya, na kupunguza ulaji wa chakula.
Dk. Tissae anashauri kwamba ni muhimu kuwapeleka kwenye kituo cha matibabu kwa sababu wanaweza kuwa wamesumbuliwa na mafindofindo katika kipindi hiki.
Mafindofindo kawaida huathiri watoto kutoka umri wa miaka mitatu.
Chanzo cha picha, Getty Images
Kuna tabia ya kuchukua mafindofindo kama kitu cha urahisi.
Kwa sababu maumivu yanapuuzwa, inaonekana kwamba matibabu ya nyumbani tu ndio yanayofanyika; Lakini kuichukulia kawaida bila kujua sababu ya ugonjwa wa tonsillitis kunaweza kuhatarisha maisha, anasema Dk. Tsanae.
Kulingana na yeye, tonsillitis, hasa inayosababishwa na bakteria, husababisha aina mbili za matatizo magumu ya afya.
Kulingana na yeye, mafindofindo hasa inayosababishwa na bakteria, husababisha aina mbili za matatizo makubwa ya kiafya.
Ya kwanza ni wakati usaha kutoka kwa mafindofindo inaenea katika sehemu ya koo iliyo karibu na tonsils.
Shingo yetu ni nyembamba. Kupitia sehemu hii nyembamba ya mwili wetu kuna njia muhimu za hewa na chakula.
Hivyo, wakati tonsils huvimba, inaingilia utendaji wa viungo hivi muhimu.
Inaweza kusababisha kizuizi cha kupumua na kulisha. Ya pili, ikiwa haijatibiwa kwa wakati, hudumu kwa wiki kadhaa na husababisha uharibifu wa mishipa ya moyo.
Mishipa ya moyo ni sehemu zinazounganisha sehemu moja ya moyo na sehemu nyingine ya moyo na kufungua na kufunga kama mlango wa kuhamisha damu.
Kuna baadhi ya tiba za kawaida za nyumbani kwa tonsillitis.
Kusukutua na maji ya chumvi, kunywa maji ya limao, na kadhalika.
Hata hivyo, Dk Tsanae anasema kuwa haipendekezi kufanya hivyo bila kuthibitisha asili ya maumivu ya mafindofindo.
Bila shaka, tonsillitis nyingi husababishwa na virusi, ambayo inahitaji dawa za kuua viini tu.
Kwa mfano, ukiwa na homa, unaweza kunywa dawa ya homa, ikiwa una maumivu, unaweza kuchukua dawa za kupunguza maumivu na kunywa maji ya kutosha, itaisha bila matibabu ya kisasa.
Mafindofindo ya bakteria inaweza kusababisha matatizo makubwa na hatari ya kiafya ikiwa haitatibiwa na dawa za kuua viini tu.
Kulingana na Dk. Nissae, dalili ni karibu sana kiasi kwamba ni vigumu kutofautisha.
Tonsillitis inayosababishwa na virusi inaweza kusababisha kutoka kwa kamasi pua kufungamano.
Kuzuia magonjwa ya kupumua ni hatari.
Huu ni ukweli ambao ulionekana wakati kuenea kwa janga la covid ilipofikia kilele chake.
Hata hivyo, inaweza kuzuiwa kwa kudumisha usafi wa kibinafsi na wa mazingira, kusafisha mikono yetu baada ya kuchangamana na watu, kunawa mikono vizuri kwa sabuni na maji baada ya kutoka chooni, au kutumia sanitizer.
“Inafaa kwa wazazi kutekeleza hili na kuwafundisha watoto wao,” anasema Dk Tsanae.
Ikiwa dalili zinaonekana, inashauriwa kwenda kwa kituo cha matibabu na kuchunguzwa. Ikiwa matibabu sahihi yanatolewa kwa wakati, itapunguza hatari ya matatizo."
Mamlaka za tanzania zachunguza ugonjwa usiojulikana ulioua watu watano - bbc news swahili,"Mamlaka za serikali nchini Tanzania zinachunguza ugonjwa usiojulikana ambao umesababisha vifo vya watu watano na wawili kulazwa hosptalini mkoani Kagera, kaskazini magharibi mwa nchi hiyo.
Taarifa ya Wizara ya Afya imesema watu hao saba wanasadikiwa walipata dalili za homa, kutapika, kutokwa damu maeneo mbalimbali ya mwili na figo kushindwa kufanya kazi.
Mamlaka ya  mkoa wa Kagera imewataka watu kutulia wakati matokeo ya vipimo yakingojewa huku mitandao ya kijamii ikiwa na mijadala kuhusiana vifo hivyo."
Rais xi wa china kukutana na putin mjini moscow wiki ijayo - bbc swahili,
Madaktari wanaotoa matumaini ya uwongo kwa watu wanaokabiliwa na upofu - bbc news swahili,"Madaktari kote ulimwenguni wanatoa tumaini la uwongo na matibabu ya uwongo kwa mamilioni ya watu walio na hali isiyoweza kupona ambayo inaweza kusababisha upofu. Mwandishi wa BBC Ramadan Younes, ambaye ana ugonjwa huo mwenyewe, alijificha ili kuwafichua.
Nikiwa nimelala hospitalini kwa muda wa siku tano kwenye giza totoro, bendeji zikiwa zimefunika macho yangu, niliwaza maisha yangu yangekuwaje kutokana na kuona vizuri.
Ilikuwa mwaka wa 2013, na nilikuwa nimesafiri hadi Beijing, China, baada ya kusoma kuhusu matibabu ya ugonjwa wa macho unaorithiwa na retinitis pigmentosa (RP). Miaka sita mapema, niligunduliwa kuwa na ugonjwa huo, ambayo ina maana kwamba ninapoteza uwezo wa kuona polepole na siku moja ningeweza kuwa kipofu.
Nilichangisha $13,000 (£10,900) kulipia matibabu ambayo niliambiwa yangeweza kuboresha macho yangu na kuyazuia kuharibika zaidi. Niliambiwa ingebadilisha maisha yangu.
Niliporudi nyumbani kwangu Cairo, Misri, niliwaambia marafiki na familia kwamba uwezo wa kuona unaendelea vizuri - lakini haikuwa kweli. Hakuna kilichobadilika.
Mwezi baada ya mwezi, bado ninahisi uwezo wa macho yangu kuona unafifia. Hali hiyo inamaanisha kuwa mamilioni ya seli nyeti nyepesi nyuma ya jicho langu zinakufa polepole.
Kwa sasa hakuna tiba - tiba moja tu ya kijeni iliyoidhinishwa ambayo inaweza kuzuia ugonjwa huo kuendelea, lakini kwa baadhi ya wagonjwa walio na jeni mahususi yenye kasoro. Lakini haijawazuia madaktari kote ulimwenguni kudai wanaweza kutibu wasiotibika, mara nyingi kwa gharama kubwa.
Katika miaka mitatu ya kuchunguza matibabu yanayodhaniwa kuwa ya RP, nilizungumza na wagonjwa kadhaa kama mimi ambao walikuwa wamepewa tumaini la uwongo, na nilikutana na madaktari wengi wanaodai kuwa na matibabu ya kimiujiza katika maeneo tofauti kama Miami, Marekani, Urusi na Gaza.
Huko Gaza nilikutana na watu wanaoishi katika kambi za wakimbizi ambao walikuwa wamekusanya maelfu ya dola kutoka kwa marafiki na familia ili kutibiwa kwa sindano za glukosi na vitamini, pamoja na vifaa vya kukanda vinavyotetemeka.
Nilikutana na wagonjwa huko Sudan ambao walihimizwa na madaktari kusafiri kwenda Urusi kila mwaka na kutumia maelfu ya dola kwa sindano za vitamini - ambazo hata mfanyakazi wa hospitali alinieleza kwa simu hakuweza kufanya kazi.
Lakini kesi ya Dk Jeffrey Weiss wa Miami ambaye anasema katika video zake za matangazo, ""Ninatibu wasiotibika. Ninawatibu watu ambao hawajawahi kuwa na matumaini""  ilikuwa ya kusumbua zaidi, ikifanyika katika mojawapo ya mifumo ya afya iliyodhibitiwa zaidi katika dunia.
Matibabu kwa kweli ni majaribio ya kimatibabu yanayoendeshwa na Dk Weiss, ambaye hufanya upasuaji, na mwenzake Dk Steven Levy, ambaye ni mwenyekiti wa utafiti na ambaye ana majadiliano ya awali na wagonjwa.
Lakini tofauti na majaribio mengi nchini Marekani, ambayo yanafadhiliwa na serikali au makampuni ya binafsi ya dawa na vifaa vya matibabu, katika kesi hii wagonjwa wanapaswa kulipa $20,000 (£16,750) ili kushiriki.
Daktari mmoja mashuhuri  rais wa Jumuiya ya Wataalamu wa Retina ya Marekani, Dk Judy Kim aliiambia BBC kuwa malipo ya matibabu yalikwenda kinyume na miongozo ya kimaadili inayokubaliwa na wengi na ""alikuwa na hatia ya kimaadili"".
Nilimpigia simu Dk Levy, nikijifanya mgonjwa na kumrekodi kwa siri, ili kuona kile anachowaambia wagonjwa kuhusu kesi hiyo. Aliniambia kwamba ilihusisha kuchukua chembe za shina kutoka kwenye uboho (bone marrow) wa mgonjwa na kisha kuzidunga chini ya kope na nyuma ya tundu la macho.
Aliniambia kuwa Dk Weiss alikuwa amewatibu wagonjwa wapatao 700 bila ""matatizo"", na ""wengi"" wa wagonjwa walipata faida.
Lakini wagonjwa wa zamani waliniambia hadithi tofauti. Mmoja, aitwaye Ahmed Farouki, alisema baada ya utaratibu huo alibaini jicho lake la kushoto  halioni tena.
Tangu wakati huo, Bw Farouki alisema amekuwa akisimulia hadithi yake kwenye mitandao ya kijamii na kuwaonya wengine kutopata matibabu hayo. Alisema iwapo angeweza kuzungumza na Dk Weiss, angemwambia: ""Acha kuhujumu maisha ya baadaye ya watu. Inatosha.""
Wagonjwa wengine kadhaa pia waliniambia walipata matatizo baada ya utaratibu, ikiwa ni pamoja na kuwa na uchafu kwenye jicho.
Wagonjwa wote niliozungumza nao nchini Marekani walipata matibabu kwa njia sawa: kupitia tovuti ya serikali inayoitwa Clinicaltrials.gov.
Inaorodhesha zaidi ya majaribio 400,000 na, mara nyingi, hakuna njia ya kusema ni nini kimedhibitiwa, na kisichodhibitiwa.
Kanusho fupi huwaambia watumiaji kwamba ""kuorodhesha utafiti kwenye tovuti hii haimaanishi kuwa umetathiminiwa na serikali ya Marekani"".
Kwa hivyo wagonjwa wanaotafuta mwangaza wa matumaini huachwa bila mwongozo mdogo kuhusu ikiwa wanajiunga na jaribio halali au la.
Nilipata taabu kuamini kwamba daktari angeweza kufanya upasuaji waziwazi isipokuwa kuwe na uthibitisho fulani wa kisayansi nyuma ya madai yake. Kwa hivyo nilicheza rekodi za simu yangu na Dkt.Levy kwa maprofesa watatu wa ophthalmology.
Dkt. Byron Lam kutoka Taasisi ya Macho ya Bascom Palmer huko Miami alielezea madai ya Dk Levy kama ""wazimu"" na akasema haamini kuwa kuna ""uhalali wowote wa kisayansi"" kwa wazo kwamba kudunga seli za uboho kutasaidia hali hiyo.
Akijibu madai kwamba hakuna ""matukio mabaya"" kutoka kwa utaratibu huo, Dk Thomas Albini pia kutoka Taasisi ya Bascom Palmer Eye, alisema ""ni vigumu sana kwangu kuamini"".
""Kuna hatari za ganzi, kuna hatari kwa biopsy ya uboho na hakika kuna hatari kwa utaratibu wa jicho,"" alisema.
Prof Robert MacLaren kutoka Chuo Kikuu cha Oxford alisema: ""Hili si jaribio halali la kimatibabu. Hii ni tiba inayotia wasiwasi sana ambayo inaweza kuwadhuru wagonjwa na inahitaji kukomeshwa.""
Baada ya kufichua kwa Dk Levy kuwa nilikuwa mwandishi wa habari nikichunguza matibabu haya na kuomba mahojiano na Dk Weiss, alijibu na kusema mimi ni tapeli.
""Tamaa yako ya kujitolea ya kupata umaarufu mdogo kupitia kuharibu utafiti wetu, bado haijafungwa.
""Wewe ni aibu kwa familia yako, na kwa mamilioni ya watu wanaougua ugonjwa wa macho usiotibika kutoka kote ulimwenguni.
Nilishangaa jinsi haya yote yanavyowezekana katika nchi iliyodhibitiwa sana kama vile Marekani, haswa kwani kuna ushahidi wa wasiwasi juu ya mbinu za madaktari hao wawili.
Mnamo 2021, Chuo cha Marekani cha utambuzi na tiba za macho (Ophthalmology) kilikatisha kabisa uanachama wa Dk Weiss baada ya kuchunguza jinsi kesi hiyo iliendeshwa.
Ilihitimisha kuwa utafiti huo ulivunja sheria kwa kutoa ""habari za uwongo, zisizo za kweli, za udanganyifu, au za kupotosha"" kwa umma na kuunda ""matarajio yasiyo ya haki ya matokeo"". Chuo hicho pia kiliamua kuwa kilikiuka sheria na matokeo ambayo ""hayakuthibitisha madai yaliyotolewa hadharani kwa usalama na ufanisi wa utafiti"".
Dk Levy alikuwa amesalimisha leseni yake ya kufanya kazi ya udaktari mnamo 2004 huko Connecticut na New York. Huko New York, Idara ya Afya ya jimbo hilo ilikuwa imemshtaki kwa maelezo 41 ya utovu wa nidhamu wa kitaaluma - ikiwa ni pamoja na uzembe mkubwa, kutokuwa na uwezo kwa zaidi ya tukio moja, ulaghai na kushindwa kuzingatia sheria ya shirikisho. Dk Levy hakupinga madai hayo.
Lakini Andrew Yaffa, mwanasheria wa makosa ya kimatibabu, aliniambia ilikuwa vigumu kuwazuia madaktari hao wawili kutoa matibabu yao huko Florida.
Bw Yaffa alisema zaidi ya wagonjwa 15 walimwendea wakiwa na kesi zinazowezekana, lakini alisema matibabu katika jimbo hilo ni magumu na ni ghali kutekeleza.
Kwa sababu maono ya wagonjwa yalikuwa tayari yamezorota kutokana na ugonjwa wao, itakuwa vigumu kupata fidia ya kutosha iliyotolewa na mahakama kugharamia gharama za kesi, alisema.
Mamlaka ya Chakula na Dawa ya Marekani hudhibiti majaribio ya kimatibabu na ilionekana kuwa mazungumzo ya Dk Levy nami yanaweza kuwa yamevunja sheria za jinsi yanavyopaswa kuendeshwa. Lakini Bw Yaffa alisema shirika hilo lilikuwa na wafanyakazi wachache na kanuni zinahitaji ufafanuzi zaidi.
FDA haikujibu maswali kuhusu Dk Levy na Dk Weiss.
Lakini katika taarifa, shirika hilo lilisema kampuni zinazotoa madai ambayo hayajathibitishwa kuhusu matibabu ya seli ambayo hayajathibitishwa yalikuwa yanasababisha ""hasara kwa wavumbuzi ambao wanafanya kazi kutengeneza bidhaa salama na bora za seli"".
FDA iliongeza kuwa matibabu ambayo hayajathibitishwa na ambayo hayajaidhinishwa yanaweza kuwa ""haswa si salama na yamesababisha maambukizi makubwa, upofu na kifo""."
"Bawasiri ni nini?,unawezaje kugundua ugonjwa huu? - bbc news swahili","Chanzo cha picha, Getty Images
Bawasiri ni moja ya magonjwa ya kawaida. Kubadilisha tabia ya chakula na mtindo wa maisha ndio sababu kuu za ugonjwa huu. Kulingana na tovuti rasmi ya Maktaba ya Kitaifa ya Tiba, asilimia 50 ya wakazi wa India kwa mfano wanaugua bawasiri wakati fulani maishani mwao, na asilimia 5 kati yao huathirika kabisa.
BBC Tamil iliwasiliana na mtaalamu wa Bawasiri Dk. Vani Vijay ili kujua zaidi kuhusu bawasiri na njia za matibabu yao. Unaweza kupata majibu yake kwa maswali kutoka BBC Tamil.
Wakati mishipa ya damu katika eneo la haja kubwa inapopata maumivu, tunaiita thrush. Mishipa ya damu kwenye njia ya haja kubwa huuma inapopata shinikizo kubwa. Kuna sababu mbalimbali za uvimbe huu.
Mishipa ya damu kwenye njia ya haja kubwa huuma kutokana na mgandamizo mkubwa wakati wa kutoa haja kubwa, kuchukua muda mrefu kwenda haja kubwa, na kukosa choo kwa muda mrefu.
Vile vile, kutokana na matatizo ya mara kwa mara ya kuhara, uzito mkubwa, kula kiasi kidogo cha vyakula vya nyuzi na maji, na kuinua vitu vizito wakati wa mazoezi, eneo la njia ya haja kubwa hupata shinikizo zaidi.
Kuna aina tatu za magonjwa ya mizizi yaani ndani, nje na baudra. Macho yetu hayajui yaliyo ndani. Ni mara chache hutuletea usumbufu. Lakini tunapoweka shinikizo kwenye eneo la haja kubwa wakati mwingine kunaweza kuwa na aina fulani ya kuwasha katika eneo hilo.
Shinikizo zaidi na zaidi zinapoendelea, sehemu ya ndani hutoka nje. Hiyo ndiyo tunaita chanzo cha nje. Kwa wengine tayari imetokea katika maeneo ya nje. Tunaweza kuona kile kilicho nje. Hii husababisha uvimbe katika eneo la njia ya haja kubwa. Wengine wanaweza kutokwa na damu na kuwasha.
Katika baadhi ya watu walio wazi, mishipa ya damu iliyowaka hupasuka na kuunda vifungo vya damu. Hali hii tunaita bawasiri za thrombosed.(ambapo mtiririko wa damu mwilini umezuiwa na kiasi fulani cha damu kigumu kilichoganda)
Kama tulivyokwisha sema, watu wanaougua bawasiri ya ndani hupata usumbufu mdogo. Kwa hiyo, wale wanaokuja hospitalini ni wengi wanaosumbuliwa na bawasiri ya nje au ya ndani. Kwa hivyo kulingana na data ya matibabu watu wengi huathiriwa zaidi na ugonjwa wa chanzo cha nje.
Bawasiri inaweza kutokea katika umri wowote. Lakini tatizo hili ni la kawaida zaidi kwa watu wenye umri wa miaka 20-50.
Vivyo hivyo, wakati watu wenye umri wa miaka sitini na sabini wanapata kuvimbiwa, huwafanya kuwa na uwezekano mkubwa wa kupata bawasiri.
Bawasiri huonekana mara chache kwa watoto. Watoto wana uwezekano mkubwa wa kuteseka na bawasiri katika miaka yao ya ujana kutokana na tabia mbaya ya matumbo, kubaki kwa kinyesi, na kuchukua muda mrefu kupata haja kubwa.
Bila shaka. Mitindo ya siku hizi ya chakula na mtindo wa maisha ndio sababu kuu ya shida kama hizo. Watu wanaotumia jibini nyingi, pizza, maida na aina nyingine za chakula cha haraka hupata bawasiri zaidi.
Vile vile, watu wanaotumia kiasi kidogo cha mboga na maji wanaweza kupata bawasiri. Kwa hiyo, mazoea yetu ya kula huchangia sana matatizo hayo.
Ndiyo. Hasa wale ambao wako katika hatua za awali za bawasiri wanaweza kusahihisha kupitia mlo wao.
Hasa kama ilivyoelezwa hapo juu,  vyakula vya haraka haraka vinapaswa kuepukwa.
Vivyo hivyo, haijalishi ni aina gani ya bawasiri wanayougua, wanapofuata lishe bora, wanaweza kuhisi athari zake nzuri.
Chanzo cha picha, Getty Images
Tunapokula vyakula visivyo vya mbogamboga kama vile kuku, nyama ya kondoo, nyama ya ng'ombe na kari ya nguruwe, matumbo yetu yanahitaji maji mengi ili kuyayeyusha. Maji yasipopatikana kwa wingi wa kutosha husababisha matatizo ya usagaji chakula. Hii inaweza kusababisha usumbufu kwa wale walio na bawasiri.
Kwa hivyo wanaweza kula vyakula visivyo vya mbogamboga kama samaki au mayai badala ya nyama. Hivi ni vyakula visivyo vya mboga vinavyoweza kuyeyuka kwa urahisi.
Tiba za nyumbani zinaweza kujaribiwa tu kwa hatua za mwanzo za bawasiri. Kwa mfano, kula mboga zaidi na matunda, kunywa maji ya cumin au maji ya aniseed itawasaidia.
Baada ya kubadilisha tabia ya chakula na mtindo wa maisha, inabidi tuende kufanyiwa upasuaji hata wakati vidonge havifanyi kazi.
Chanzo cha picha, Getty Images
Watu ambao wanaugua bawasiri katika hatua za mwanzo wanaweza kutatua shida zao kwa kurekebisha lishe na mtindo wao wa maisha na kuchukua dawa kadhaa.
Lakini wakati bawasiri ni kali, upasuaji ni chaguo pekee kwao. Kwani wana matatizo kama vile kuziba wakati wa haja kubwa, damu kuvuja, kuongezeka kwa nyama hadi kuonekana, maumivu wakati wa kukaa na kusababisha shida kubwa. Hivyo upasuaji tu kwa hili unaweza kutoa matokeo mazuri. Uchunguzi wa kimatibabu sasa unaonesha kuwa upasuaji hupunguza uwezekano wa bawasiri kujirudia.
Pia, hata baada ya upasuaji, ni muhimu kwao kufuata chakula cha afya.
Suluhisho pekee la kudumu ni maisha ya afya. Watu wengine wanaweza kuwa na bawasiri ya mara kwa mara hata baada ya upasuaji. Kwa hivyo tu ikiwa tunafuata maisha ya afya na lishe, tunaweza kujikinga na athari kama hizo kila wakati."
Jason arday: profesa wa chuo kikuu cha cambridge mwenye usonji ambaye hakuweza kusoma hadi alipofikia umri wa miaka 18    - bbc news swahili,"Mwanaume ambaye hakuweza kusoma wala kuandika hadi alipotimiza umri wa miaka 18 anakuwa profesa wa kwanza mweusi  mwenye umri mdogo zaidi  kuwahi kufundisha katika chuo kikuu cha  Uingereza cha  Cambridge. Jason Arday alikuwa na ugonjwa wa  usonji  na kuchelewa kwa ujumla kujifunza mambo mbali mbali katika miaka yake ya mwanzo hadi alipofikia umri wa miaka 11 . Sasa akiwa na umri w amiaka 37 yuko tayari kuwa profesa wa elimu ya kijamii  katika cho kiku cha kifahari.
Prof Arday aliiambia BBC kwamba anataka hususan kuboresha uwakilishaji wa jamii za walio wachachwe  katika elimu ya juu"
"Je, mtoto anaweza kujifunza adabu akiwa tumboni? - bbc news swahili","Chanzo cha picha, Getty Images
Kwa mujibu wa shirika la habari la PTI, Madhuri Marathe, katibu wa shirika hilo la kitaifa alisema, ""Kampeni inayoitwa Garbh Sanskar imeanzishwa kwa wajawazito ili mtoto afundishwe maadili akiwa tumboni.""
Kulingana naye, warsha iliandaliwa katika Chuo Kikuu cha Jawahar Lal katika mji mkuu wa Delhi, ambapo madaktari 80 wa magonjwa ya wanawake kutoka majimbo 12 pia walishiriki.
Madhuri Marathe alisema, ""Programu hii itaendeshwa hadi mama mjamzito na mtoto watakapofikisha umri wa miaka miwili.
Mtoto anayekua tumboni anaweza kujifunza hadi maneno 500.
Lakini je, mtoto anayekua tumboni anaweza kuelewa kweli maneno au lugha yoyote?
Ulimwengu wa sayansi umegawanyika katika suala hili.
Mwanaharakati wa kike wa Mumbai na daktari wa magonjwa ya wanawake Dk. Suchitra Delvi anasema kwamba mtoto ambaye hajazaliwa anaweza kusikia sauti lakini hawezi kuelewa lugha yoyote.
Anasema, “Kadiri mwili wa mtoto unavyokua tumboni, masikio yake pia hukua.
Katika hali hiyo, mawimbi ya sauti pia humfikia.
Lakini mtoto haelewi maana ya sauti hizo. Katika hali kama hiyo, hata ikiwa mama anasoma chochote, mtoto ataelewaje?
Chanzo cha picha, UMESH NEGI
Anaamini kwamba hii ni dhana tu na haina msingi wa kisayansi.
Dk. Suchitra Delvi anasema kuwa badala ya kufikiria mambo kama hayo, tunapaswa kuwafikiria watoto waliokuja katika dunia lakini wananyimwa vitu vya msingi kama chakula, elimu. Lazima kuwe na majadiliano ya kuwapa watoto uraia mwema na utamaduni mzuri.
Kwa upande mwingine, mtaalamu wa mambo ya viungo Dr. SN Basu anasema kuwa utafiti unaonyesha kwamba kiumbe aliye tumboni anaweza kuota na na pia kuhisi.
Akirejea makala ya Fetal Psychology iliyochapishwa kwenye tovuti ya Marekani ‘Psychology Today’, anasema, ""Imeandikwa wazi kwamba kwamba hadi ujauzito ufike wiki ya tisa, anaweza kusikia makelele au sauti ya juu, na katika wiki ya 13, anaweza kusikia vizuri. Wakati huo huo, yeye pia kutofautisha kati ya sauti ya mama na mtu asiyejulikana.
Anasema, ""Imesemekana pia katika utafiti huu kwamba ikiwa kijusi kinachokua ndani ya tumbo la uzazi kinasimuliwa hadithi mara kwa mara, basi pia huguswa nayo.""
Ameongeza zaidi, ""Pia imeandikwa katika utafiti huu kwamba pamoja na uwezo wa kuhisi, kuona na kusikia kwa kiumbe aliyetumboni, uwezo wa kujifunza na kukumbuka pia hukua.""
Kama vile kijusi hushtushwa kwanza na kelele lakini kisha huacha kuitikia kwa wakati.
Anasema, “Mtoto anakua tumboni. Wakati huu mama akifanya mambo mazuri, basi huathiri mtoto pia.
Chanzo cha picha, SCIENCE PHOTO LIBRARY - SCIEPRO
Daktari Suchitra Delvi anasema, ""Kama mwanamke mjamzito ana matatizo na homoni zinazozalishwa katika mwili wakati huu huathiri mimba pia"".
Dr. Suchitra Delvi anaeleza, ""Athari ya homoni inayotokea wakati huo humfikia mtoto kupitia mama. Ina maana ya homoni za mfadhaiko na furaha pia huathiri mtoto akiwa tumboni na hili lina msingi wa kisayansi.
Mukta Dabholkar, mwanaharakati, anakubaliana na suala la mama kuhakikisha anakula chakula chenye virutubishi, kuwa na mawazo mazuri na kuweka akili katika hali ya utulivu kwa mwanamke mjamzito.
Anasema, ""Wakati mtoto anakua tumboni hawezi kuelewa lugha, jinsi gani atajua kwamba mama anasoma kitabu takatifu"".
Kulingana naye, ""Ni muhimu kwa mama kuwa na furaha na inastahili kuwa jukumu la familia kuhakikisha anakuwa na furaha yake "".
Utafiti umeanzishwa katika Chuo Kikuu cha Banaras Hindu huko Uttar Pradesh ambapo unathibitishwa ni nini athari za kelele na muziki kwa mtoto akiwa tumboni.
Daktari Sunita Suman, Idara ya Obstetrics na Colnecology, Kitivo cha Ayurveda, BHU, anasema, ""Utafiti huu unaoitwa ‘Garbh Sanskar therapy’ ndio kwanza umeanza. Itachukua muda kupata habari zaidi. Lengo la hii pia ni kwamba kama mama anapitia mfadhaiko, utafiti unaendelea kufuatilia kuhusu athari za aina hii ya matibabu kwake.
Baadhi ya wachambuzi wa siasa wanaamini kwamba hili ni jaribio la kueneza na itikadi.
Mchambuzi Rajesh Sinha anasema kuwa vitu kama hivyo vimewekwa ili kuibua dhana za Wahindu, ambazo hazina msingi wa kimantiki.
Watu nchini India wamejaa ushirikina kweli ambapo wana imani maalum.
Mambo kama haya yanaongeza msingi wa kisiasa na kitamaduni."
Faida tano za kula samaki wenye mafuta - bbc news swahili,"Chanzo cha picha, Getty Images
Je, samaki wenye mafuta ni wazuri kwa afya? ikiwa ni hivyo, ni aina gani bora na unapaswa kula mara ngapi? Nicola Shubrook, mtaalamu wa lishe, anaelezea faida za samaki hawa.
Samaki wa mafuta mengi ya asidi ya mafuta ya omega-3.
Asidi ya mafuta ya Omega-3 inachukuliwa kuwa muhimu kwa mwili wa binadamu, hupatikana katika vyakula kwani haiwezi kuzalishwa na mwili.
Aina za samaki wa mafuta
• Samoni (Salmon)
• Samaki jamii ya Bangala (Mackerel)
• Anchovies (aina ya dagaa wa maji chumvi)
• Sardini
• Heringi (Herring)
Chanzo cha picha, Getty Images
1. Kuzuia ugonjwa wa moyo
Tafiti nyingi zimeonesha kuwa asidi ya mafuta ya omega-3 inaweza kusaidia watu kupunguza cholesterol na shinikizo la damu, na hivyo kupunguza hatari ya ugonjwa wa moyo.
2.Kulinda seli za neva dhidi ya uharibifu, kuzorota, au kuharibika
Asidi ya mafuta ya Omega-3, haswa DHA, ni muhimu kwa ukuaji bora wa ubongo na utendakazi wa ubongo, na husababisha kuzuia magonjwa ya neurodegenerative, pamoja na ugonjwa wa kupoteza kumbukumbu .
3.Ni nzuri kwa viungo vya mwili
Asidi ya mafuta ya Omega-3 kwa asili huzuia mzio mwilini, tafiti kadhaa zinaonesha kuwa hulinda viungo vya mwili, na zinaweza kusaidia kuzuia ugonjwa wa baridi yabisi.
Chanzo cha picha, Getty Images
4.Inasaidia afya ya akili
Utafiti muhimu unaonesha kuwa asidi ya mafuta ya Omega-3 ina athari ya faida kwa afya ya akili, pamoja na wasiwasi na unyongovu.
5. Humsaidia mtu aliye katika hatari ya kupata saratani
Tafiti nyingi zimeonesha kuwa asidi ya mafuta ya omega-3 inahusishwa na kupunguza hatari ya saratani fulani, pamoja na saratani ya utumbo na matiti.
Huduma za Afya ya Uingereza inapendekeza kwamba mtu ale samaki angalau mara mbili kwa wiki, moja ambayo inapaswa kuwa wa mafuta.
Wale ambao wanapaswa kula si zaidi ya resheni mbili za samaki wenye mafuta kwa wiki ni, wasichana, wanawake wanaotarajia kupata mimba na wanawake wanaonyonyesha mtoto wao."
"Je, tunapaswa kujiepusha na vyakula vilivyochomwa? - bbc news swahili","Chanzo cha picha, Getty Images
Ingawa imani ya kutokula mkate ulioungua ilianzia nyakati za zamani, inaweza kuzingatiwa kuwa mtazamo wa mbali.
Mnamo mwaka wa 2002, wanasayansi katika Chuo Kikuu cha Stockholm waliamua kwamba wakati joto linalozidi nyuzi joto 120 linapotumiwa kwenye vyakula fulani, vikiwemo mkate, viazi, biskuti, nafaka na kahawa, dutu inayoitwa acrylamide huundwa, na sukari iliyo katika vyakula hivyo humenyuka pamoja na amino asidi asparagine.
Utaratibu huu, unaoitwa Maillard reaction, husababisha vyakula kuwa kahawia na kuvipa ladha ya kipekee.
Wanasayansi wamegundua katika majaribio ya wanyama wa maabara kwamba acrylamide inaweza kusababisha saratani katika viwango vya juu kuliko vyakula vya binadamu vilivyomo.
Kulingana na Mamlaka ya Usalama wa Chakula ya Ulaya, acrylamide pia inaweza kuongeza hatari ya saratani kwa watu, haswa watoto.
Hata hivyo, watafiti wanaochunguza athari zake kwa wanadamu bado hawajafikia maamuzi ya mwisho.
Fatima Saleh, profesa wa sayansi ya maabara ya matibabu katika Chuo Kikuu cha Kiarabu cha Beirut nchini Lebanon, alisema: ""Baada ya kuainishwa kama 'kansa inayowezekana ya binadamu' kwa karibu miaka 30, data juu ya saratani yake ya uhakika kwa wanadamu bado hailingani. Ikiwa tutaendelea kufanya tafiti zaidi kwa binadamu huenda tukawa na data ya kutosha kuiainisha.
Hata hivyo, ni hakika kwamba acrylamide huwa ni neurotoxic kwa wanadamu, yaani, inathiri mfumo wa neva.
Ingawa sababu ya hii bado haijaeleweka kikamilifu, kuna nadharia kwamba acrylamide hushambulia protini za muundo katika seli za neva au inaweza kuzuia mifumo ya kuzuia uchochezi ambayo hulinda seli za neva.
Chanzo cha picha, Getty Images
Madhara ya sumu ya acrylamide ni mkusanyiko; yaani, kutumia kiasi kidogo cha acrylamide kwa muda mrefu kunaweza pia kuongeza hatari ya kuathiri viungo kwa muda mrefu.
Federica Laguzzi, profesa wa magonjwa ya moyo na mishipa katika Taasisi ya Karolinska ya Madawa ya Mazingira nchini Uswisi, anasema kwamba ushahidi kutoka kwa tafiti za wanyama hasa unaonyesha kuwa kuathiriwa kwa muda mrefu kwa acrylamide ya chakula kunaweza kuongeza hatari ya magonjwa ya neurodegenerative kama vile shida ya akili na inaweza kuhusishwa na matatizo ya neurodevelopmental kwa watoto.
""Kwa sababu acrylamide ina uzito mdogo wa molekuli na huyeyuka ndani ya maji, inapita kwenye tishu zote, pamoja na kondo,"" alisema Laguzzi, ambaye aliona uhusiano kati ya ulaji wa juu wa acrylamide na wanawake wajawazito na uzito wa chini wa kuzaliwa, mzunguko wa kichwa na urefu wa watoto wao wachanga.
Bado haijajulikana kwa nini acrylamide huongeza hatari ya saratani kwa wanadamu.
Leo Schouten, profesa mshiriki wa elimu ya magonjwa katika Chuo Kikuu cha Maastricht nchini Uholanzi, ana nadharia juu ya hili.
Yeye na wenzake walijaribu kupata makadirio ya ni kiasi gani cha acrylamide  watu walikula.
Chanzo cha picha, Getty Images
Sigara pia ina acrylamide, na walipochunguza uhusiano kati ya unywaji wa acrylamide na watu wasiovuta sigara na saratani zote, waligundua kuwa wanawake ambao walikuwa wameathiriwa sana na acrylamide walikuwa na hatari kubwa ya saratani ya uterasi na ovari.
Pia walipata kiungo kidogo kati ya ulaji wa acrylamide na saratani ya figo katika masomo zaidi.
Lakini, matokeo haya bado hayajathibitishwa na watafiti wengine.
Watu wanaotumia viwango vya juu vya acrylamide wanaweza pia kuwa wanafanya uchaguzi mwingine wa mtindo wa maisha ambao unawaweka katika hatari kubwa zaidi.
Uchunguzi mwingine haukupata uhusiano wowote au ulionyesha matokeo dhaifu.
Lakini haijulikani ikiwa muungano wa Schouten na timu iliyopatikana si sahihi au kama tafiti zingine zimeweza kupima kwa usahihi matumizi ya acrylamide.
Chanzo cha picha, Getty Images
Kiwango cha Acrylamide kinapaswa kupunguzwa
Mnamo 2010, Kamati ya Pamoja ya Wataalamu wa Shirika la Chakula na Kilimo/Shirika la Afya Ulimwenguni kuhusu Viungio vya Chakula ilisisitiza haja ya tafiti za muda mrefu kuelewa uhusiano kati ya acrylamide na saratani, lakini iliamua kuunga mkono juhudi za kupunguza viwango vya acrylamide katika vyakula.
Lakini kupima kwa usahihi kiasi cha acrylamide tunachotumia ni mojawapo ya changamoto kubwa hapa.
“Inafahamika kuwa acrylamide ni sumu ya genotoxic na inaweza kusababisha saratani kwa wanyama (kemikali zinazosababisha uharibifu na mabadiliko ya chembe chembe za urithi na hivyo kusababisha saratani), lakini uhusiano kati ya acrylamide na saratani kwa binadamu bado haujaeleweka. Tafiti nyingi za epidemiolojia hupimwa kupitia dodoso za lishe kulingana na ripoti za wanadamu, ""anasema Laguzzi. ""Inafanywa kwa kumeza acrylamide, ambayo inaweza kupotosha matokeo.""
Ingawa hakuna utafiti thabiti unaoonyesha hatari kwa wanadamu ya kutumia acrylamide, tasnia ya chakula inachukua hatua za kupunguza acrylamide katika vyakula.
""EU iko katika mchakato wa kuweka viwango vya juu vinavyoruhusiwa vya acrylamide katika chakula na hii inaweza kuwa na madhara makubwa kwenye msururu wa usambazaji wa chakula,"" anasema Nigel Halford, ambaye utafiti wake unasaidia wakulima kupunguza uwezekano wa kutengeneza acrylamide katika bidhaa zinazotengenezwa kutoka kwa ngano.
Wakati acrylamide haipatikani katika mimea, asparagine, dutu ambayo hugeuka kuwa acrylamide inapokanzwa, hupatikana katika mimea.
""Acrylamide huathiri anuwai ya vyakula vinavyotokana na nafaka, kwa hivyo ni jambo kubwa kwa tasnia ya chakula,"" anasema Halford.
Halford anasema kwamba nafaka ya ngano hujilimbikiza asparagine zaidi kuliko inavyohitaji, na wakati mmea wa ngano haupokei virutubisho vyote unavyohitaji, hasa salfa, hujilimbikiza zaidi.
Halford anajaribu kusimamisha mchakato huu kijeni kwa kutumia mbinu ya kuhariri jeni Crispr.
Aidha, wazalishaji wengi, hasa vyakula vya watoto, waliitwa kupunguza maudhui ya acrylamide ya bidhaa zao iwezekanavyo.
Fatima Saleh, kutoka chuo kikuu nchini Lebanon, anasema kuna njia za kupunguza acrylamide wakati wa kupika nyumbani  pia.
Kwa mfano, anasema kwamba kuloweka viazi zilizokatwa kwenye maji ya moto kwa dakika 10 wakati wa kutengeneza french kunaweza kupunguza malezi ya acrylamide kwa karibu 90%.
Nia ya kisayansi katika hatari ya kiafya ya acrylamide imeongezeka tena katika miaka ya hivi karibuni, Laguzzi anasema.
Anabainisha kuwa huu utakuwa mchakato mrefu, lakini katika miaka michache inaweza kuwa wazi ikiwa kuna uhusiano wowote kati ya ulaji wa acrylamide na hatari ya saratani.
Inaweza kuwa wazo nzuri kutokula mkate uliochomwa hadi siku hiyo."
Asili ya covid: kwa nini nadharia ya uvujaji wa maabara ya wuhan inabishaniwa sana? - bbc news swahili,"Chanzo cha picha, Getty Images
Zaidi ya miaka mitatu baada ya Covid-19 kugunduliwa katika jiji la Wuhan, China swali la jinsi virusi hivyo viliibuka kwa mara ya kwanza bado ni kitendawili.
Lakini mnamo tarehe 28 Februari 2023 madai ya kutatanisha kwamba janga hilo linaweza kuvuja kutoka kwa maabara ya Wachina ambayo mara moja ilitupiliwa mbali na wengi kama nadharia ya kula njama yaliibuka tena na maoni ya Mkurugenzi wa FBI Christopher Wray kwamba ofisi hiyo inaamini kuwa Covid-19 ""uwezekano mkubwa"" ilitokana na ""Maabara inayodhibitiwa na serikali ya China"".
Huo ni uthibitisho wa kwanza wa umma wa uamuzi ulioainishwa wa FBI wa jinsi virusi vya ugonjwa huo viliibuka.
Kujibu, Beijing ilishutumu Washington kwa ""udanganyifu wa kisiasa"".
Kwa hivyo tunajua nini kuhusu nadharia zinazoshindana - na kwa nini mjadala ni muhimu?
Inashukiwa kuwa virusi vya corona huenda vilivuja, kwa bahati mbaya au vinginevyo, kutoka kwenye maabara katika mji wa kati wa China wa Wuhan ambapo virusi hivyo vilirekodiwa kwa mara ya kwanza.
Wafuasi wake wanaashiria uwepo wa kituo kikuu cha utafiti wa kibaolojia katika jiji hilo. Taasisi ya Wuhan ya Virology (WIV) imekuwa ikisoma coronavirus katika popo kwa zaidi ya muongo mmoja.
Taasisi hiyo iko umbali wa dakika 40 kutoka soko la maji la Huanan ambapo kundi la kwanza la maambukizi liliibuka.
Wale wanaoeleza nadharia hiyo wanasema ingeweza kuvuja kutoka kwa maabara ya WIV na kuenea kwenye soko lenye unyevunyevu. Wengi wanasema ingekuwa virusi visivyobadilishwa vilivyokusanywa kutoka porini, badala ya kutengenezwa.
Nadharia hiyo yenye utata iliibuka mara ya kwanza kwenye janga hilo, na ilikuzwa na Rais wa wakati huo wa Marekani Donald Trump. Wengine hata walisema kuwa inaweza kuwa imeundwa kama silaha ya kibaiolojia.
Wakati wengi katika vyombo vya habari na siasa walipuuza hizi kama nadharia za njama wakati huo, wengine walitaka kuzingatiwa zaidi kwa uwezekano huo. Wazo hilo limeendelea, licha ya wanasayansi wengi kusema hakuna ushahidi wa kuunga mkono.
Ripoti iliyoainishwa ya kijasusi ya Marekani ikisema watafiti watatu katika maabara ya Wuhan walitibiwa hospitalini mnamo Novemba 2019, kabla tu ya virusi kuanza kuwaambukiza wanadamu katika jiji hilo vilianza kusambaa katika vyombo vya habari vya Marekani mnamo 2021.
Chanzo cha picha, Reuters
Lakini iliripotiwa kuwa utawala wa Biden ulifunga uchunguzi wa idara ya serikali, iliyoundwa na Rais Trump, juu ya nadharia ya uvujaji wa maabara.
""Uwezekano huo upo, na ninaunga mkono uchunguzi kamili wa kama hilo lingeweza kutokea,"" Anthony Fauci, mshauri mkuu wa matibabu wa Rais Biden, aliiambia kamati ya Seneti ya Marekani iliyosikilizwa mwezi Mei mwaka 2021.
Rais Biden anasema aliomba ripoti juu ya asili ya Covid-19 baada ya kuchukua madaraka mnamo 2020, ""pamoja na ikiwa iliibuka kutoka kwa mawasiliano ya binadamu na mnyama aliyeambukizwa au kutoka kwa ajali ya maabara"".
Mnamo Mei 2021, Bw Biden aliamuru maafisa wa ujasusi ""kuongeza"" juhudi zao juu ya hili.
Chanzo cha picha, AFP
Suala hilo bado linapingwa vikali.
Uchunguzi wa Shirika la Afya Duniani (WHO) ulipaswa kupata undani wake, lakini wataalamu wengi waliamini ulitoa maswali mengi kuliko majibu.
Timu ya wanasayansi walioteuliwa na WHO walikwenda mpaka Wuhan mapema mwaka 2021 kwa dhamira ya kuchunguza chanzo cha janga hilo.
Baada ya kukaa kwa siku 12 huko, ambayo ni pamoja na kutembelea maabara, timu ilihitimisha nadharia ya uvujaji wa maabara ""haiwezekai''
Lakini wengi wametilia shaka matokeo yao.
Kundi mashuhuri la wanasayansi lilikosoa ripoti ya WHO kwa kutoichukulia nadharia ya uvujaji wa maabara kwa uzito wa kutosha ilitupiliwa mbali katika kurasa chache za ripoti ya kurasa mia kadhaa.
Sio wataalamu pekee waliotaka kuvuja kwa maabara kutazamwe kwa karibu zaidi.
Hata mkurugenzi mkuu wa WHO mwenyewe, Dk Tedros Adhanom Ghebreyesus, alitoa wito wa uchunguzi mpya, akisema: ""Nadharia zote zinabaki wazi na zinahitaji utafiti zaidi.""
Na Dk Fauci alisema mnamo 2021 ""hakuwa na hakika"" virusi vilitoka kwa asili. Hiyo ilikuwa mabadiliko kutoka mwaka mmoja mapema, wakati alifikiria kuwa uwezekano mkubwa wa Covid ulikuwa umeenea kutoka kwa wanyama kwenda kwa wanadamu.
China imejibu maoni kwamba virusi vinaweza kuvuja kutoka kwenye maabara
Vyombo vya habari vya serikali vimekuwa vikishutumu serikali ya Marekani na vyombo vya habari vya Magharibi kwa kueneza uvumi juu ya chanzo cha janga hilo.
Akijibu matamshi ya Bw Wray, msemaji wa wizara ya mambo ya nje ya China alishutumu mashirika ya kijasusi ya Marekani kwa kuingiza siasa katika uchunguzi kuhusu asili ya virusi hivyo.
Jumuiya ya kijasusi ya Marekani ilikuwa na historia ya ""makosa"" yanayohusisha ""udanganyifu"", Mao Ning aliuambia mkutano na waandishi wa habari. Kwa hivyo, alisema, mahitimisho yao kuhusu asili ya Covid-19 hayakuwa na uaminifu.
China imesukuma nadharia nyingine, ikisema virusi vya corona vinaweza kuwa viliingia Wuhan katika usafirishaji wa chakula cha nyama iliyohifadhiwa kutoka mahali pengine China au Kusini-Mashariki mwa Asia.
Serikali ya China pia imeashiria utafiti uliochapishwa na mmoja wa wataalamu wake wakuu wa virusi katika sampuli zilizokusanywa kutoka kwa popo kwenye mgodi wa mbali, uliotelekezwa.
Prof Shi Zhengli - ambaye mara nyingi hujulikana kama ""Batwoman wa China"" - mtafiti katika Taasisi ya Wuhan, alichapisha ripoti mnamo 2021 akifichua kwamba timu yake iligundua aina nane za virusi vya corona zilizopatikana kwenye mgodi nchini China mnamo 2015. Jarida hilo linasema kuwa virusi hivyo kutoka kwa pangolini husababisha tishio la haraka kwa afya ya binadamu kuliko zile ambazo timu yake ilipata mgodini.
Imeongezwa kwa hii ni nadharia ya njama isiyo na uthibitisho iliyoshinikizwa kwa muda mrefu na waenezaji wa Kichina  na kurudiwa na Mao Ning kwenye mkutano wa wizara ya mambo ya nje mnamo 1 Machi 2023 ikisema virusi vya corona vilitengenezwa na kuvuja kutoka Fort Detrick huko Frederick, Maryland, kama kilomita 80 (maili 50) kaskazini mwa Washington DC.
Ilipokuwa kitovu cha mpango wa silaha za kibiolojia wa Marekani, Fort Detrick kwa sasa ina maabara za matibabu zinazotafiti virusi ikiwa ni pamoja na Ebola na ndui.
Ndiyo, na inaitwa nadharia ya ""asili "".
Hii inadai kwamba virusi huenea kwa asili kutoka kwa wanyama, bila ushiriki wa wanasayansi au maabara yoyote.
Wafuasi wa nadharia ya asili wanasema Covid-19 iliibuka kwa popo na kisha kuruka kwa wanadamu, ikiwezekana kupitia mnyama mwingine.
Wazo hilo liliungwa mkono na ripoti ya WHO, ambayo ilisema ""kuna uwezekano mkubwa"" kwamba Covid alikuwa ameifanya kwa wanadamu kupitia mnyama mwingine.
Dhana hii ilikubaliwa sana mwanzoni mwa janga hili, lakini kadiri muda unavyosonga, wanasayansi hawajapata virusi kwenye popo au mnyama mwingine anayelingana na maumbile ya Covid-19, na kusababisha wengine kutilia shaka nadharia hiyo.
Hatahivyo, kufuatia matamshi ya Mkurugenzi wa FBI Wray, wanasayansi wengi ambao wamesoma virusi wamesisitiza kuwa hakuna ushahidi mpya wa kisayansi unaoonesha kuvuja kwa maabara.
Asili bado ndiyo nadharia inayowezekana zaidi, alisema Profesa David Robertson, mkuu wa genomics ya virusi na bioinformatics katika Chuo Kikuu cha Glasgow.
""Kumekuwa na mkusanyiko wa ushahidi (kile tunachojua juu ya biolojia ya virusi, anuwai za karibu zinazozunguka katika popo na maeneo ya kesi za mapema za wanadamu) ambazo zinaangazia asili inayozingatia soko la Huanan katika jiji la Wuhan,"" alisema.
Prof Alice Hughes kutoka Chuo Kikuu cha Hong Kong alikubali. Alisema hitimisho la Idara ya Nishati ya Marekani kwamba virusi hivyo labda ni matokeo ya uvujaji wa maabara huko Wuhan ""inaonekana kuwa sio msingi wa ushahidi mpya, na inabaki kuwa dhaifu ya nadharia mbili kuu za asili ya virusi"".
Kwa kuzingatia idadi kubwa ya watu kwenye janga hili na vifo vilivyorekodiwa vya watu milioni 6.9 ulimwenguni, wanasayansi wengi wanafikiria kuelewa jinsi na wapi virusi vilitoka ni muhimu kuzuia kutokea tena.
Chanzo cha picha, Getty Images
Ikiwa nadharia ya ""zoonotic""(maambukizi kutoka kwa mnyama kwenda kwa binadamu)  itathibitishwa kuwa sahihi, inaweza kuathiri shughuli kama vile kilimo na uwindaji wa wanyamapori.
Lakini pia kungekuwa na athari kubwa kwa utafiti wa kisayansi na biashara ya kimataifa ikiwa nadharia zinazohusiana na uvujaji wa maabara au minyororo ya chakula iliyogandishwa ingethibitishwa.
Uthibitisho wowote wa uvujaji unaweza pia kuathiri jinsi ulimwengu unavyoitazama China, ambayo tayari imeshutumiwa kwa kuficha habari muhimu za mapema kuhusu janga hilo, na kuweka mkazo zaidi katika uhusiano wa Marekani na China.
""Tangu siku ya kwanza China imekuwa ikijihusisha na ufichaji mkubwa,"" Jamie Metzl, mwenzake katika Baraza la Atlantic lenye makao yake mjini Washington ambaye amekuwa akishinikiza nadharia ya uvujaji wa maabara kuchunguzwa, aliiambia BBC mnamo mwaka 2021.
""Tunapaswa kudai uchunguzi kamili wa nadharia zote za asili zinazohitajika.""
Lakini wengine wameonya dhidi ya kuinyooshea China kidole haraka sana.
""Tunahitaji kuwa na subira kidogo lakini pia tunahitaji kuwa wanadiplomasia. Hatuwezi kufanya hivi bila usaidizi kutoka China. Inahitaji kuwa kwenye mazingira yasiyo na lawama,"" Prof Dale Fisher, wa Hospitali ya Chuo Kikuu cha Taifa cha Singapore, aliiambia. BBC."
Tetemeko la ardhi uturuki: jinsi walionusurika wanavyokabiliana na kiwewe - bbc news swahili,"Idadi ya watu waliokufa kutokana na mitetemeko mikubwa ya ardhi iliyoikumba Uturuki na Syria hivi majuzi imepanda zaidi ya 50,000 - na kuwaacha watu wengi zaidi bila makazi.
Imeathiri vibaya afya ya akili kwa wale waliopatwa na mkasa huo, moja kwa moja na pia kwa njia isiyo ya moja kwa moja.
BBC imezungumza na walionusurika, makundi ya uokoaji, na wataalamu.
Ilikuwa ni baada ya usiku wa manane tulipowasili Antakya, tukitembea gizani katika jiji lililoachwa magofu kabisa.
Gari letu lilikuwa limeharibika na dereva alikataa kutupeleka katikati ya jiji.
Ilikuwa siku ya tatu baada ya mitemeko ya ardhi kupiga kusini-mashariki mwa Uturuki. Timu yetu ilikuwa imetoka Maras, kitovu cha mitetemeko hiyo.
Tayari maelfu ya watu walithibitishwa kufariki na idadi hiyo imeendelea kuongezeka tangu wakati huo.
Tulipokuwa tukishuka kwenye barabara kuu kuelekea Antakya, king'ora cha mara kwa mara cha ambulensi kilisikika kupitia vifusi.
Malori ya misaada, tingatinga na watu waliojitolea wote walikuwa wamekwama kwenye foleni za magari ambayo yameenea kwa maili. Ilikuwa ni hali ya mtafaruku kabisa kwenye baridi kali.
Burak Galip Akkurt na timu yake kutoka chama cha waokoaji wa kujitolea cha Uturuki, Akut, walikuwa wakifanya kazi katika jengo la orofa nne. Walishuku kulikuwa na watu 10 waliozikwa wakiwa hai chini ya vifusi, watano kati yao wakiwa watoto.
Mijengo yao ilipenya giza la mabaki hayo huku wakipiga kelele kwa kuuliza swali ambalo limezoeleka sana: ""Je, kuna mtu yeyote anayenisikia?""
Walingoja kwa ukimya, wakitarajia sauti hafifu ijibu au hata kusikia sauti.
""Unaposikia sauti kutoka chini ya vifusi, unajisikiaje?"" Nilimuuliza Burak kwa utulivu.
Alihitaji kutengwa na hisia zake ili aendelee na juhudi za uokoaji, alielezea, lakini itampata mara tu misheni itakapomalizika na atatafuta msaada wa kisaikolojia ili kukabiliana na kila kitu alichokishuhudia.
""Si rahisi sana kupona kutokana na mambo uliyoyaona. Inasikitisha, na ya kushangaza pia.""
Hakuna mtu aliyenusurika kutoka chini ya vifusi vya ghorofa waliyokuwa wakifanya kazi usiku huo.
Siku iliyofuata nilikutana na Dilek Eger. Aliokolewa kutoka kwa jengo katika mji jirani wa Iskenderun, baada ya kunaswa kwa saa nane.
“Tetemeko lile lilikuwa la ajabu sana, mara nilinyanyuka kitandani na kukimbilia chumba cha wazazi wangu, nikawa napiga kelele, lakini mama, baba, kaka wote walikuwa kimya, nilifikiri nitarukwa na akili. ,"" aliniambia.
Chanzo cha picha, Reuters
Wazazi na kaka wa Dilek walipoteza maisha chini ya vifusi. Alikuwa amekwama, amezungukwa na glasi iliyovunjika, na sehemu ya juu tu ya kichwa chake ikionekana. Rafiki wa familia aliweza kumtambua na kumwokoa kwa mikono yake mitupu na kisu.
Siku mbili za mwanzo hakuweza kulia hata kidogo, lakini akiwa amejilaza kwenye sofa la sebuleni kwa bibi yake huku akiniongelea kwa upole kupitia msukosuko wake huo, alianza kupitiwa na hisia zote.
Alipoibusu picha ya mama yake na yeye mwenyewe akiwa amekumbatiana, alianza kulia.
""Mama yangu alitoa pumzi yake ya mwisho mikononi mwangu,"" alisema. ""Hata wakati wa kufa aliniokoa, kwani alikuwa juu yangu, sikuweza kufanya chochote kwa ajili yake.
""Ndugu yangu alikuwa amekwama kwenye chumba kingine, na baba yangu alikuwa akiugua kwa maumivu. Wakati huu ulimwengu wote unaanguka. Unashuhudia kifo cha kila mtu unayempenda. Sijisikii kuwa na hasira au kulipiza kisasi. Najiona mtupu tu. .""
Dilek ni mmoja wa maelfu ya watu walionusurika tetemeko la ardhi, lakini sasa anakabiliwa na maisha ambayo yanaweza kuwa na kovu milele.
Wiki hii nilipokea ujumbe mfupi kutoka kwa mtu mwingine aliyenusurika. Aliandika hivi: “Sisi tulio hai sasa tutakaa chini ya vifusi hadi siku tutakapokufa.
Wanasaikolojia wanasema waathirika wa tukio hilo la kutisha watakuwa wakipitia awamu: mshtuko wa awali, wasiwasi na hofu hivi karibuni vitabadilishwa na hali ya kukataa.
Chanzo cha picha, EPA-EFE/REX/Shutterstock
Cagay Duru kutoka Chama cha Wanasaikolojia wa Kituruki alisema haikuwa rahisi kukabiliana na kiwewe kwa kiwango hiki, lakini kuzungumza juu yake, kuelezea hisia na mawazo juu ya kile kilichotokea inapaswa kuwa hatua ya kwanza kuelekea uponyaji.
Alionya kwamba ikiwa usaidizi wa kisaikolojia na kijamii haukuwepo kwa wale wanaohitaji wakati wa mchakato huu wa huzuni, basi watu wengi wanaweza kuishia na matatizo makubwa kama vile ugonjwa wa mkazo wa baada ya kiwewe (PTSD), huzuni au matumizi mabaya ya madawa ya kulevya.
""Inabidi sote tuulizane: Habari yako? Je, kuna chochote ninachoweza kukufanyia?
""Lazima tuseme: niko hapa kwa ajili yako. Lazima tutoe ujumbe kwamba tuko katika mshikamano na wale wanaohitaji na tunajaribu kuelewa uzoefu wao, tupo kuwasikiliza, kuwasaidia na kushiriki hisia hizi zote. .""
Kawaida haimaanishi kurudi jinsi maisha yalivyokuwa kabla ya tetemeko la ardhi, itakuwa kawaida mpya. Kawaida hiyo mpya ingehitaji kujengwa na ingechukua muda.
Lakini ugumu wa kazi hiyo ulisisitizwa wakati seti mpya ya mitetemeko ya ardhi ilipopiga mji ambao tayari ulikuwa umeharibiwa wa Hatay.
Hii haikuwa na nguvu kama ile miwili ya mwanzo, lakini bado watu waliojawa na hofu walikuwa mitaani, wakilia kwa kukata tamaa, wakijiuliza ikiwa walikuwa wakikabiliwa na jinamizi lisilo na mwisho. Wengine walikasirika, wakiuliza ni nini zaidi kingefanywa kuokoa maisha.
Sasa huko Istanbul, nimeondoka kwenye eneo la maafa, lakini bado nimezingirwa na kiwewe; nikitizama runinga na simu yangu ya mkononi kama mamilioni ya wengine.
Kwa vile jiji kubwa la Uturuki liko kwenye eneo linaloweza kukumbwa na tetemeko, watu hapa hawawezi kujizuia kuuliza: Je, watakuwa wakipitia mkasa huo katika siku zijazo? Je, wanaweza kufanya nini ili kulizuia?
Huzuni inapoanza, kiwewe kikubwa na jinsi ya kukabiliana nayo imekuwa changamoto nyingine kubwa kwa Uturuki."
Osteoporosis: ugonjwa unaosababisha maelfu ya wanaume kuvunjika mifupa kila mwaka - bbc news swahili,"Chanzo cha picha, Getty Images
Kwa wanawake, kupoteza ubora wa mfupa inaonekana sana baada ya kukoma kwa hedhi, kwa sababu kiwango cha homoni ya estrogen, ambayo ina athari ya kinga kwenye mifupa, hupungua.
Lakini ingawa wanaume hawana upotevu wa ghafla wa homoni hii wanakabiliwa na tatizo la kuvunjika mifupa kuliko tunavyofahamu.
Osteoporosis ina sifa ya kupungua kwa molekuli ya mfupa na kuzorota kwa usanifu wa mfupa na ubora.
Mabadiliko haya huongeza udhaifu wa mifupa na kusababisha hatari kubwa ya kuvunjika kwa mifupa, hasa katika baadhi ya maeneo mahususi ya mifupa yetu, kama vile nyonga, uti wa mgongo na kifundo cha mkono.
Inakadiriwa kuwa ugonjwa huo husababisha zaidi ya watu milioni 9 kuvunjika kwa mwaka duniani kote, lakini idadi ya watu walioathiriwa ni kubwa zaidi, karibu milioni 200.
Watu walioathiriwa mara nyingi huwa hawazingatiwi kwa sababu mara nyingi ni ugonjwa usio na dalili ambao husababisha mifupa yetu kuharibika bila dalili za onyo hadi  hali ya kuvunjika inapojitokeza kwa mara ya kwanza.
Katika maisha yote, mifupa yetu hupitia mizunguko ya urekebishaji au urekebishaji wa mifupa, ambapo tishu za mfupa ""zamani"" au zilizoharibika hutengana na kubadilishwa na mpya, zenye uwezo wa kustahimili changamoto zote tunazotoa kwa mifupa yetu kila siku.
Tatizo ni kwamba, kwa miaka mingi, mchakato huu wa kuchukua nafasi ya tishu za zamani unakuwa duni, na seli zinazohusika na malezi ya mfupa haziwezi kulipa fidia kwa kupoteza mfupa ulioondolewa.
Chanzo cha picha, Getty Images
Kama matokeo, tunapoteza wingi na ubora wa tishu za mfupa kama sehemu ya mchakato wa asili wa kuzeeka.
Tatizo sio la kike tu. Ni kweli kwamba kwa wanawake kupoteza ubora wa mfupa ni dhahiri sana baada ya kukoma kwa hedhi, awamu ambayo inaashiria kushuka kwa kasi kwa uzalishaji wa estrogen, homoni ya kike inayochochea kujamiiana.
Homoni hizi hutoa athari muhimu ya kinga dhidi ya upotezaji wa uzito wa mifupa, na kupungua kwake mwanzoni wanakuwa wamemaliza kuzaa pia husababisha kushuka kwa ghafla kwa uzito wa mfupa.
Hata hivyo, karibu 25% ya kuvunjika kwa mifupa osteoporotic hutokea kwa wanaume. Muhimu zaidi, matatizo na vifo vinavyohusishwa na hali hii ni kubwa zaidi kwa wanaume kuliko kwa wanawake.
Kwa hakika, inakadiriwa kuwa kila mwaka karibu wanaume 80,000 huvunjika nyonga, huku mmoja kati ya watatu akifariki dunia katika mwaka wa kwanza na wengine wengi kuvunjika tena.
Licha ya data hizi, osteoporosis kwa wanaume haijatambuliwa na kwa hiyo, mara nyingi, haitibiwi. Wakati mwingine wataalamu wa afya hawajui vya kutosha ukweli kwamba osteoporosis inaweza kuathiri wanaume, ambayo inachangia kuchelewesha uchunguzi wake.
Upeo wa juu wa molekuli ya mfupa hufikiwa wakati wa muongo wa tatu wa maisha, kati ya umri wa miaka 20 na 30. Na tangu wakati huo, tunaanza kupoteza tishu za mfupa.
Hata hivyo, kwa wanaume kilele hiki hufikiwa baadaye, kwa vile wanaingia kwenye ujana baadaye na kukaa huko kwa muda mrefu zaidi kuliko wanawake.
Zaidi ya hayo, androjeni, homoni za ngono za kiume, huongeza unene wa mfupa, ambayo ni faida isiyoweza kuepukika.
Chanzo cha picha, Getty Images
Jambo lingine muhimu ni kwamba kwa wanaume hakuna upotezaji wa ghafla wa homoni za ngono, kama inavyotokea kwa wanawake baada ya kumalizika kwa hedhi: kupungua kwa homoni ya kiume hufanyika polepole kutoka muongo wa nne au wa tano wa maisha.
Sababu zote hizi husababisha wanaume kupata ugonjwa wa osteoporosis angalau miaka kumi baadaye kuliko wanawake.
Ukweli huu unachangia kuongezeka kwa ukali na hatari ya vifo baada ya kuvunjika, pamoja na mambo mengine kwa sababu kwa kuzeeka pia kuna hali ya kuvimba kwa muda mrefu kwa kiwango cha chini ambacho huharakisha mchakato wa uharibifu wa mfupa, na hivyo kuongeza hatari ya kuvunjika na kusababisha ugumu kuitengeneza.
Kwa umri, upungufu wa vitamini D pia huongezeka, homoni ya msingi kwa madini na ubora wa mfupa, na kazi ya misuli hupungua.
Matumizi mabaya ya pombe au kuendelea na matibabu na glucocorticoids inayotumiwa kama dawa za kuzuia uchochezi au za kinga, mchakato huo unaharakishwa zaidi.
Katika hatua hii, ni lazima tujue kwamba ubora wa mifupa yetu una athari ya moja kwa moja kwa afya yetu. Kwa hivyo, kila mtu, awe mwanaume au mwanamke, anapaswa kuwa na wasiwasi kuhusu kutunza mifupa zaidi ya yote, kula milo mbalimbali yenye madini ya chuma na vitamini D, kupunguza matumizi ya pombe na kuepuka tumbaku."
"Afya: iwapo unatumia manukato au marashi, hizi ndio mbinu sahihi za kuitumia  - bbc news swahili","Chanzo cha picha, Getty Images
Baada ya kuoga asubuhi , jambo la kwanza tunalolifanya ni kujipulizia marashi ama manukato. Kabla ya kuvaa nguo watu wengi hasa vijana kujipulizia manukato ya aina ya kiondoa harufu (deodorant) mwilini  kwanza kabla ya kuanza shughuli za siku.
Manukato haya huusaidia mwili kuondokana na harufu ya mwili kwa siku nzima . Aina fulani za kemikali zinazotengeneza 'deodorant' huzuia kukua kwa bakteria wanaotengeneza jasho. Hivyo basi husaidia kudhibiti harufu mbaya ya jasho.
Kwa sasa, deodorant zenye manukato ya harufu mbali za kunukia zinauzwa katika masoko mbali mbali . Hizi ni pamoja na zile za kujipulizia, za maji maji, za kuzungusha (roll-on) na hata zile zinazobandikwa mwilini .
Kwasababu, hivi karibuni ilifichuliwa kuwa msichana mwenye umri wa miaka 14 alifariki baada ya kujipulizia deodorant nchini Uingereza.
Kulikuwa na mijadala mingi kuhusu kutumia deodorant  wakati tukio hili lilipotokea.
Msichana mwenye umri wa miaka 14 alifariki baada ya kupumua hewa ya marashi iliyopulizwa ndani ya mapafu yake.
Georgia Green, msichana aliyeishi Uingereza alipuliza deodorant katika chumba chake na alikuwa  na mshituko wa moyo.
Georgia alikuwa na hali ya kiafya ya autistic na baba yake alisema kuwa alipenda kujipulizia  marashi. Alikuwa akiipulizia kwenye blanketi yake na hilo lilimfanya ajihisi vizuri .
Iwapo unatumia marashi ya kupachika au ile yakupaka, izungushe mara  2 hadi 3 kwenye mwili ambao bado una unyevu nyevu baada ya kuoga.
Iwapo unatumia deodorant ya kupuliza, ipulize umbali wa mita 10 hadi 15 kutoka mwilini mwako ili kuifanya inukie kwa muda mrefu mwilini mwako, wanasema wataalamu wa vipodozi.
Kupuliza  marashi kutoka umbali mfupi  sana  au kutoka mbali sana na mwili, haina faida wanasema, wataalamu wa vipodozi.
Chanzo cha picha, Getty Images
marashi huua bakteria. Hufanya kazi ya kuangamiza bakteria wanaotengenezwa na jasho la mwili .
Manukato yanayopulizwa hutengenezwa kwa mafuta.  Hutumiwa kama mbadala wa manukato ya  perfume.
Marashi kwa kawaida zimetengenezwa kwa ajili ya kupulizwa katika maeneo fulani ya mwili pekee . Manukato ya kupulizwa au  Body sprays  yanaweza kupulizwa kwenye mavazi.
Kama ilivyoelezwa hapo awali katika habari, msichana mwenye umri wa miaka 14 alifariki kwa mshituko wa moyo baada ya kutumia manukato aina ya deodarant.
Nchini Uingereza pekee, kulingana na ofisi ya taifa ya takwimu, kati ya mwaka 2001 na 2022, vifo 11 ‘’vilisababishwa na marashi’’.
Kati ya mwaka 2000  na  2008, idadi ya watu walifariki kwa kuvuta hewa ya  manukato sawa na  marashi  na glues walizidi wale waliofariki kutokana na madawa, kulingana na ripoti ya taasisi ya  Talk to Frank,  ambayo ni washauri wa matumizi ya madawa nchini Uingereza  .
Vingi kati ya vifo vilitokea miongoni mwa watoto wenye umri wa kati ya miaka 10 na 15.
Kilingana na Mayo Clinic, watoto kati ya 100  na 200 hufariki kila mwaka kwa kuvuta hewa ya kemikali zinazotishia maisha
Chanzo cha picha, Getty Images
Lakini idadi halisi huenda ikawa kubwa zaidi kwasababu viungo fulani katika marashi havikutajwa katika vyeti vya vifo vya watu hao.
Taasisi ya kuzuia ajai ya uingereza -The Royal Society of Prevention of Accident imesema kuwa watu wengi hufariki kutokana na manukato ya deodorant.
Baadhi ya watu huathirika kwa kupata mzio baada ya kutumia marashi.
Baadhi huhisi kushindwa kupumua vyema kwasababu ya marashi, kulingana na Profesa msaidizi katika hospitali ya  Professor at Osmania Hospital, Hyderabad nchini India .
Profesa  Pratibha Lakshm anasema , “Baadhi ya watu huhisi muwasho , vipele n ahata wengine hujikuna baada ya kutumia deodorant . Huanza ni kitu fulani kidogo kama mzio wa Ngozi. Na wakati mwingine mzio huo unaweza kuendelea na kuwa saratani ya hatari .”
Manukato huwa na kiungo cha  parabens,  kilevi na magfuta ya manukato. Pia huwa na kemikali hatari inayoitwa  propylene glycol. Hii inaweza kuwa hadi asilimia 50  katika baadhi ya deodorant.
Kemikali hii inaweza kuathiri moyo na ini, na inaweza kuwa hatari zaidi kwa watu wenye ngozi isiyoweza kuhimili kemikali hii.
Hivyo basi ni bora kila mara kutumia deodorant ambayo ina kiwango cha chini ya  asilimia  2  ya kemikali ya propylene glycol.
Aluminum pia hutumiwa katika kutengeneza  deodorant.  Baadhi wanaamini kuwa ni hatari kwa matiti ya wanawake, lakini hakuna ushahidi thabiti wa kuthibitisha hili kwani bado halijafanyiwa utafiti.
Kutokana na sababu zote hapo juu, ni vyema kuweka mbali kemikali zote sawa na zilizomo katika deodorant mbali na watoto, kwasababu zina uwezekano mkubwa wa kuwa na athari mbaya kwao.
Kuvuta hewa ya deodorant kwa watoto  kunaweza kusababisha kizunguzungu, maumivu ya kichwa, kutapika, na matatizo ya kupumua. Katika baadhi ya visa inaweza pia kusababisha kifo. Kwahiyo ni wajibu wetu  kuweka mbali watoto na deodorant na itumie kwa uangalifu mkubwa."
Afya: ifahamu homoni ya kisspeptin inayoboresha hamu ya kujamiiana  - bbc news swahili,"Chanzo cha picha, Getty Images
Matokeo ya majaribio ya kimaabara yanaonyesha kuwa homoni ya kisspeptin husaidia kuchochea hamu ya tendo la ngono  katika ubongo wa wanaume na wanawake waliokosa hamu hiyo.
Vipimo vya scani vya  ubongo wa washiriki wa tafiti zinazohusiana na homoni hii walipokuwa wakitazama video za ngono vilionyesha kwamba homoni hii iliweza kuchochea maeneo muhimu yanayohusika na hamu ya kujamiiana katika ubongo wao.
Watafiti wa Uingereza wanadai kuwa kisspeptin ina uwezo wa kutibu hali ya wanaume na wanawake kukosa hamu ya kitendo 0cha kijamiiana, tatizo ambalo huwaathiri asilimia 10 ya watu.
Watafiti kutoka Chuo kikuu cha Imperial College London wanasema kuwa vijana wadogo ndio wenye uwezekano zaidi wa kuhisi tatizo wakati hamu yao ya kujamiiana inapoongezeka , tofauti na watu wenye umri mkubwa ( ambao hawaone kupungua kwa hamu yao kama tatizo linalohitaji matibabu).
Watafati wanasema kwamba kuna wale ambao hawajali kuhusu tatizo hili , lakini wakati suala hili linapokusababishia wasi wasi, linaweza kusababisha uharibifu unaoweza kukuathiri vibaya kisaikolojia na kusababisha athari za kijamii.
Peter, sio jina lake halisi, mwenye umri wa miaka 43, alipata tatizo la kuwa nah amu ya chini ya tendo la kujamiiana maisha yake yote wakati alipojitolea kushiriki katika majaribio ya homoni hii.
“Kila mara huwa ninapata sababu ya kutofanya tendo la ngono, mfano huwa ninasema nimechoka sana au nina msongo wa mawaz,” anasema Peter.
""Lakini sikuweza kumwambia mtu mwingine ambaye nilikuwa na mahusiano naye kwasababu sikutaka wakanganye ukosefu wa utashi na kukosa mvuto,"" aliongeza.
Kisspeptinni homoni asilia ambayo huchochea kuachiliwa kwa homoni nyingine za uzazi mwilini. Inajukumu muhimu katika kipindi cha kubalehe.
Utafiti wa awali umeuonyesha kuwa inaweza kuchochea mifuko ya mayai ya uzazi ya wanawake(ovaries) kutengeneza mayai, huku ikiboresha hisia katika afya ya wanaume.
Ni mara ya kwanza kwamba homoni hii imefanyiwa vipimo kwa watu wanaumwa ukosefu wa hamu ya kujamiiana, tatizo ambalo limeathiri maisha yao.
“Wanaume na wanawake wenye kiwango cha chini cha hamu ya ngono wanasema wanajipata wakifikiria sana na kukanganyikiwa wanaposhindwa kutekeleza kitendo cha kujamiiana  ipasavyo ,” anasema mwandishi mwenza wa utafiti huu   Dr. Alexander Komnenos wa Imperial College.
""Kisspeptin hurejesha uwiano asilia, ambao hupunguza hali ya mtu kujilaumu kuhusiana uwezo wake wa hamu ya kujamiiana,"" anasema Komnenos.
Homoni hii hufanya kazi tofauti na dawa ya  kuongeza nguvu za kiume Viagra, inayotibu ukosefu wa kusimama kwa uume kwa kuongeza mtiririko wad amu katika uume.
Tafiti, zilizowahusisha watu 32, wanaume wanaoshiriki ngono ya mume na mke   (wenye umri wa kati ya miaka 21 na 52) na wanawake wamnaoshiriki ngono kna wanaume wenye umri wa kati ya miaka 19 hadi 48, ni jaribio la kwanza la homoni ya   kisspeptin kufanyika kwa watu wenye matatizo yah amu ya kujamiiana.
Washiriki walipewa kwanza tone la homoni ya  kisspeptin, kisha wakapewa matone kadhaa na kuambiwa kuwa ilikuwa ni   kisspeptin.
Hisia zao, mienendo yao na shughuli za akili zao walipokuwa wakitazama video za ngono vilifanyiwa tatathmini kwa kutumia kipimo cha scani ya ubongo ya  MRI.
Kusimama kwa uume wao pia kulipimwa wakati huo huo.

Peter anasema kuwa uzoefu wa kuchukuliwa kipimo cha scani wakati walipokuwa na hamu ya kujamiiana  kilikua cha ""ajabu"".
Anafurahia kushiriki. Anasema, ""Mimi sasa ni baba.Katika kipindi cha wiki moja cha kupata dozi , niliweza kuwa na ngono ya kawaida, ambayo baada ya miezi kadhaa iliweza kuwa na matokeo ya kuzaliwa kwa mtoto.""
Hakuna yeyote anayeweza kuthibitisha kuwa ujauzito huu ulihusiana na iwapo Peter alipokea homoni au la, lakini anasema anahisi  ""kuwa na hamu zaidi ya kufanya ngono sasa  "".
Homoni ya kisspeptin imebainika kuboresha shughuli ya maeneo muhimu ya ubongo yanayohusiana na hamu ya kujamiiana kwa wanaume na wanawake kwa pamoja.
Wale ambao walisumbuliwa zaidi na ukosefu wa hamu wameonyesha kuboreka zaidi kwa hali zao katika hilo.
Utafiti unaripoti kuwa ugumu wa uume uliongezeka kwa  56% wakati wanaume walipopewa homoni ya  kisspeptin cikilinganishwa na placebo.

""Wengi wao waliona athari chanya katika kipimo cha scani ya   MRI , ambacho kwa kawaida sio mazingira mazuri yanayoweza kuamsha hamu ya kujamiiana, kwahiyo athari ilikuwa ni kubwa zaidi walipokuwa katika vitanda vya vyumba vyao,"" Dr. Komnenos alisema.
Kwa ujumla, wanawake walisema walihisi ""kuamka zaidi kwa hamu ya kujamiiana"" walipotumia kisspeptin, huku wanaume wakiripoti kuongezeka kwa ""raha yakujamiiana"".
Waovuti wa wizara ya afya ya Uingereza unasema kuwa kiwango cha chini cha hamu ya ngono ni tatizo la kawaida linalosababishwa na mambo mbali mbali  mkiwemo matatizo ya mahusiano, msongo wa mawazo, viwango vya chini vya homoni wakati wa ukomo wa hedhi na mchoko baada ya kujifungua , kushindwa kusimama kwa uume au kukauka kwa uke.
Kutumia aina fulani za dawa, kama vile  antidepressants, au kutumia njia fulani za kudhibiti uzazi vinaweza kuathiri hamu ya kujamiiana.
Sababu nyingine ni pamoja na matumizi ya vilevi ya kupindukia, magonjwa ya kudumu kama vile, maradhi ya moyo, kisukari, pamoja na saratani.
Chanzo cha picha, Getty Images"
Kutokuwa msafi kunaweza kusababisha saratani ya uume; jifunze jinsi ya kutambua hili na magonjwa mengine  - bbc news swahili,"Chanzo cha picha, Getty Images
Mnamo 2022, Brazil ilirekodi kesi 1,933 za saratani ya uume na kukatwa kwa viungo 459. Nambari hizi za kutisha zilitolewa mwanzoni mwa Februari na Jumuiya ya Urolojia ya Brazili na Wizara ya Afya na kuelekeza umakini kwa afya ya wanaume, ambayo mara nyingi hupuuzwa.
""Ni moja ya saratani zinazoweza kuzuilika. Wanaume wanapaswa kusafisha glans mara mbili kwa siku kwa sabuni na maji na kutumia kondomu,” anasema José de Ribamar Rodrigues Calixto, msimamizi wa taaluma ya Saratani ya Uume katika Idara ya Uro-oncology ya Brazilian Society of Urology.
Inachukuliwa kuwa uvimbe adimu, aina hii ya saratani inaweza kupigwa vita kwa urahisi na hatua madhubuti za usafi na sera bora za umma. Kulingana na wataalamu waliohojiwa na ripoti ya BBC News Brasil, kinachovutia zaidi ni kwamba ugonjwa huo unaathiri vijana zaidi na zaidi.
""Umri ambao vidonda hivi vinaonekana katika nchi yetu ni kwa vijana, kati ya miaka 28 na 35, haswa Kaskazini na Kaskazini Mashariki. Katika miaka ya 1980, walikuwa wanaume wenye umri wa miaka 60 au zaidi”, anaeleza mtaalamu wa SBU.
Na sio saratani tu. Magonjwa mengine ya kuambukiza yanaweza kufikia uume na kustahili tahadhari. Mengi yanaweza kuepukwa kwa matumizi ya mara kwa mara ya kondomu, pamoja na vipimo vya kawaida na daktari maalum. Hapo chini tunaelezea kila ugonjwa.
Ugonjwa huu hutokea hasa kutokana na ukosefu wa usafi na virusi vya HPV. Kulingana na takwimu kutoka kwa Wizara ya Afya, nchini, saratani ya uume imeenea zaidi katika mikoa ya Kaskazini na Kaskazini Mashariki, ambayo inawakilisha 2% ya aina zote za saratani zinazoathiri wanaume.
Wanaume ambao hawajafanyiwa tohara, upasuaji wa kuondoa govi linalofunika sehemu ya juu ya uume, wana uwezekano mkubwa wa kupata tatizo hilo, kwani ute uitwao smegma, sawa na nta nyeupe, hauondolewi ipasavyo, na hivyo kuongeza hatari ya kuambukizwa.
Uvimbe unaweza kuonekana kupitia majeraha au vinundu na unaambatana na uvimbe unaoendelea, ambao unaweza au usije na nekrosisi ya tishu, na usaha, kutokwa na damu na harufu mbaya. Huanza na uwekundu au jeraha dogo.
Utambuzi wa mapema husaidia katika kupambana na ugonjwa huo na hutoa nafasi kubwa ya kupona. Kwa kuongeza, huepuka kukatwa kwa sehemu na jumla ya chombo cha uzazi, kwa kuwa katika hatua ya juu ugonjwa huathiri uume mzima na unaweza hata kuendelea katika sehemu nyingine za mwili.
Mwanzoni mwa ugonjwa huo, ambapo kuna vidonda vidogo, inawezekana kuondoewa kwa njia ya kuharibu tishu, upasuaji na krimu bila kuharibu kiungo.
Wakati hali hiyo inabadilika kuwa mbaya zaidi na kiungo cha uzazi tayari kimeharibiwa kabisa, wataalamu huchagua kukatwa.
Baada ya utaratibu, mgonjwa hatakuwa na maisha ya kawaida ya ngono na mkojo. Ili kukojoa, madaktari hutengeneza mwanya wa urethra kwenye msamba na mwanaume huanza kukojoa akiwa ameketi chini.
Kwa mujibu wa Calixto, tatizo kubwa linalozuia kuzuia ugonjwa huu ni ukosefu wa elimu. ""Afya ya umma inapungua. Unaweza tu kuwa na mashauriano mwaka mmoja kutoka sasa na serikali inahimiza chanjo dhidi ya HPV kidogo sana.
Ili kuzuia ugonjwa huo, bora ni kwamba mtu anapaswa kufanya usafi wa uume na, wakati mtoto, apatiwe chanjo dhidi ya HPV.
Balanoposthitis ni kuvimba kwa ngozi ya govi. Kawaida husababishwa na fangasi ya Candida albicans, ambayo ni fangasi sawa na inayohusika na candidiasis kwa wanawake.
Ili kuepuka ugonjwa huo, bora ni kwamba eneo hili kuwa kavu sana na daima ni safi. ""Tunapendekeza hata kutumia kiyoyozi. Ondoa ziada kwa kitambaa cha kuoga na tumia hewa baridi”, anasema Fernando Meyer, mtaalamu wa mfumo wa mkojo na profesa katika Shule ya Tiba na Sayansi ya Maisha katika Chuo Kikuu cha Kipapa cha Kikatoliki cha Paraná (PUCPR).
Inaweza pia kusababishwa na mchakato wa kuwasha katika eneo kupitia mpira wa kondomu. Inapendekezwa kwamba wanaume watumie kondomu ambazo ni hypoallergenic.(Zisizosababisha mzio)
Matibabu ni pamoja na matumizi ya marashi, creams ya antifungal, na kuacha eneo safi na kavu. Inashauriwa pia kuepuka nguo kali na matumizi makubwa ya pipi, kwani sukari inaweza kuondolewa katika mkojo, na kuwezesha zaidi kuonekana kwa fungi.
Treatment includes the use of ointments, antifungal creams, leaving the area clean and dry. It is also recommended to avoid tight clothes and excessive consumption of sweets, as sugar can be eliminated in the urine, further facilitating the appearance of fungi.
Inajulikana na ngozi ya ziada inayofunika uume, ili kichwa, pia kinachojulikana kama glans, kisionekane.
Inapoonekana katika utoto, daktari wa watoto huanza kuchunguza hali hiyo na kuashiria matibabu kama vile mafuta ya corticoid, na kuifanya iwe rahisi kwa ngozi kuteleza juu ya glans. Mazoezi ya kurudisha nyuma yanaweza pia kuonyeshwa kwa wavulana zaidi ya miaka mitano.
Wakati hatua hizi hazifanyi kazi, wataalamu wanaweza kupendekeza postectomy, ambayo ni upasuaji ili kuondoa govi.
Ingawa ni kawaida ukiwa mtoto, hali hiyo inaweza pia kukua katika utu uzima, inayosababishwa na maambukizi katika eneo hilo.
Chanzo cha picha, Getty Images
Ni ugonjwa ambao  hutokea wakati mwanamume anavuta ngozi ya uume chini na haiwezi kurudi mahali pake. Wakati hii inatokea,kunakuwa na hali ya kuvimba kwa kiasi kikubwa, na kusababisha hatari ya necrosis. (kifo cha seli nyingi au zote katika kiungo au tishu kutokana na ugonjwa, jeraha, au kushindwa kwa usambazaji wa damu.)
Ni hali ya uchungu na, wakati mwingine, inawezekana kutumia harakati za kurudisha ngozi mahali pake. ""Lazima utumie nguvu kidogo na ujanja ili kuirejesha mahali pake kwa kidole gumba kusukuma nje"", anasema Mark Neumaier, daktari wa magonjwa ya mfumo wa mkojo katika Hospitali ya Marcelino Champagnat, huko Curitiba (PR).
Hata hivyo, ikiwa kurejesha ngozi mahali pake hakutafanikiwa kwa mkono, upasuaji wa dharura unahitajika.
Maambukizi husababishwa na bakteria Treponema pallidum, ambayo inaweza kuathiri sehemu za siri, koo na mdomo. Inaweza kuambukizwa wote kwa ngono ya mdomo na kupenya.
Sio pekee kwa uume, lakini inaweza kujidhihirisha kwenye kiungo cha uzazi na kuonekana kwenye kinywa.
Kwa mawasiliano ya ngono inawezekana kusababisha vidonda kwenye uume, ambayo inaitwa ""hard chancre"". Kwa sababu haina maumivu, mgonjwa anaweza asiitibu, na kuacha bakteria ndani ya tumbo na ugonjwa unaweza kuendelea na kuwa mbaya zaidi, ambayo ni kaswende ya pili.
Matibabu hufanyika kwa kutumia antibiotics na ili kuepuka maambukizi kondomu zitumike."
Afya: kwa nini hakuna matibabu bora kwa maambukizi  ya njia ya mkojo - bbc news swahili,"Kwa Melissa Wairimu, mhariri wa video jijini Nairobi, dalili zilianza akiwa na umri wa miaka 21. Alikuwa akikojoa kila mara, na iliwasha alipofanya hivyo. Mgongo wake pia uliuma.
Kipimo cha ubora wa mkojo kilimpata na maambukizi ya mfumo wa mkojo (UTI). ""Sikujua hata kuna kitu kinaitwa UTI wakati huo,"" Wairimu anasema. Alishauriwa atumie antibiotiki kwa siku saba, na kuambiwa anywe maji mengi ili kuondoa vitu.
Lakini dalili ziliendelea kurudi, wakati mwingine kwa nguvu. Maumivu ya mgongo wa Wairimu yalienea hadi kwenye tumbo lake. Alijihisi mchovu kila mara, Lakini pia haikuwa raha kulala chini. ""Una hisia kwamba lazima uende msalani,"" anaeleza. Ingemfanya awe macho. Na kukosa usingizi kulizidisha uchovu, jambo ambalo lilifanya iwe vigumu kufuata ratiba yake ya kazi.
Wairimu anahisi kuwa madaktari wake hawakumsikiliza. Aliambiwa kuwa UTI yake inaweza kusababishwa na ngono - ingawa hakuwa akifanya ngono. Madaktari walionekana kuwa na haraka kufanya maamuzi na kumshauri atumie antibiotiki tofauti, lakini haya hayakutatua tatizo. Antibiotiki moja hata ilimsababishia kifafa.
Wairimu anawahurumia madaktari sita aliowaona kwa miaka mingi, ambao anaamini hawakuwa na mafunzo ya kutosha kuhusu UTI ya mara kwa mara. Kwa hivyo ilimbidi atafute taarifa zake mwenyewe, akipitia mtandaoni na kusoma hadithi za watu walio katika hali kama hizo. Hii ilimpeleka kwenye kikundi cha kutetea wagonjwa cha Live UTI Free, ambapo sasa anafanya kazi.
Wairimu alianza kurekebisha lishe yake na kufanya majaribio mengi na makosa ili kuona ni nini kingezuia dalili zake. Miaka minne baadaye, tatizo bado liko, lakini dalili zinaweza kudhibitiwa zaidi.
Kutembelea daktari baada ya mwingine. Kutochukuliwa kwa uzito. Kupata matibabu yaliyoagizwa ambayo yanafanya kazi kwa muda mfupi tu. Hii ndiyo hali  Wairimu na wengine wanaopitia ""aina ya UTI zinazotajwa kama zile ambazo zina hatari kubwa ya kushindwa kwa matibabu - na inakadiriwa kuwa na kesi 250,000 kwa mwaka nchini Marekani pekee. Wagonjwa wengi, matabibu na watafiti sawa wamechanganyikiwa kwamba hakujawa na maendeleo zaidi katika kupambana na UTI ya kawaida na aina hizi ngumu zaidi, lakini wanashikilia matumaini ya mabadiliko.
Chanzo cha picha, Alamy
Dalili za UTI ni pamoja na maumivu au kuwashwa wakati wa kukojoa, shinikizo la mara kwa mara au la ghafla la kukojoa, kutoa mkojo wenye mawingu, damu au harufu mbaya, maumivu ya mgongo au chini ya tumbo na homa au baridi.
Kwa kawaida, hii inasababishwa na E. coli. Bakteria wengine wengi pia wanaweza kusababisha, lakini kuna utafiti mdogo kuhusu hizi - na hata juu ya aina adimu za E.coli, kulingana na Jennifer Rohn, ambaye anaongoza Kituo cha Biolojia ya Urological katika Chuo Kikuu cha London, Uingereza.
UTI inaweza  kusababisha cystitis, au kuvimba kwa kibofu, anaeleza Chris Harding, daktari wa magonjwa ya mfumo wa mkojo katika Hospitali ya Freeman na Chuo Kikuu cha Newcastle nchini Uingereza. Kuna aina nyingine za UTI, lakini cystitis ndiyo ya kawaida zaidi.
UTI kwa ujumla ni kawaida sana, huathiri angalau nusu ya wanawake katika hatua fulani ya maisha yao. Hutokea sana miongoni mwa wanawake wachanga, wanaofanya ngono na wanawake waliokoma hedhi, Rohn anasema. Wanawake na wasichana huathirika zaidi kwa sababu wana njia fupi ya urethra kuliko wanaume, na hivyo bakteria wanaweza kufikia kibofu kwa urahisi zaidi. Ingawa UTI huainishwa kama ugonjwa wa kuambukiza, sio wa kuambukiza. Hata hivyo, bakteria wanaohusika wanaweza kuambukizwa kutoka kwa mtu hadi hadi kwa mwingine wakati wa ngono.
Lakini wanaume wanaweza kupata UTI, haswa wanapokuwa wakubwa. Katika nyumba za utunzaji, UTI ndio aina ya kawaida ya maambukizo. Ulimwenguni kote, UTI huathiri takriban watu milioni 150 kila mwaka, lakini suala hili ambalo tayari limeenea ni lazima lienee zaidi wakati ulimwengu unaendelea kuzeeka. ""Ni sababu kubwa sana kwa nini wazee huishia hospitalini,"" Rohn aeleza.
Kwa sababu UTI ni ya kawaida na kwa kawaida sio ngumu, watoa huduma wengi wa matibabu huzikataa kama sehemu ya kawaida ya kuwa mwanamke. Lakini hiyo inahatarisha kupunguza kesi kali zaidi, ambazo ni nyingi. Kadirio moja ni kwamba, kama Wairimu, asilimia 25 ya wanawake walio na angalau UTI moja wataendelea kuwa na UTI ya mara kwa mara: angalau mbili katika miezi sita, au tatu kwa mwaka. Wengi wana hata zaidi.
Chanzo cha picha, Getty Images
Hata UTI za moja kwa moja hukoswa mara nyingi zinapoonekana. Mbinu za kawaida za kugundua UTIs ni upimaji wa mkojo, lakini hizi si nyeti vya kutosha kuaminika. Kinyume chake, vipimo vya molekuli vya kizazi kipya ni karibu nyeti sana, na huchukua pathojeni yoyote hata ikiwa haijaunganishwa na shida. Pia ni ghali.
Upimaji wa mkojo ni ""nafuu kama chips,"" kwa maneno ya Rohn, lakini mara nyingi hupotosha. Kipimo cha culture kwa mkojo - ambacho kinahusisha kukuza bakteria kutoka kwa sampuli ya mkojo katika maabara - kilitengenezwa katika miaka ya 1950 na wanawake wajawazito ambao walikuwa na maambukizi ya figo. Kwa maneno mengine, kipimo cha kawaida cha UTI hutokana na utafiti wa kizamani ambao hata haukuhusu UTI.
""Ikiwa unategemea culture za mkojo kufanya uchunguzi, unaweza kukosa karibu nusu ya UTIs zote,"" Harding anasema.
Kama ilivyo kwa upimaji, elimu ya matibabu kuhusu UTIs inasalia kuwa ya zamani. Harding alijifunza kama mwanafunzi wa matibabu kwamba kibofu cha mkojo kilikuwa mazingira safi. Dhana hii potofu maarufu imesababisha mkanganyiko wa jinsi ya kutafsiri ushahidi wa bakteria kwenye kibofu. Hadi leo, Rohn huwafundisha wanafunzi wa kitiba ambao wanaamini, kimakosa, kwamba mkojo ni tasa.
Ingawa watafiti wanafahamu uhaba wa vipimo, ""haijachujwa hadi utafiti wa kliniki"", anasema Carolyn Andrew, mkurugenzi wa Kampeni ya Maambukizi ya Njia ya Mkojo ya Chronic (CUTIC), kikundi cha utetezi wa wagonjwa nchini Uingereza ambacho kinatoa wito wa kliniki na miongozo inayohusiana na UTI sugu.
Kama watu wengi wanaougua UTI kwa muda mrefu, Andrew alitambuliwa vibaya mwanzoni. Mhadhiri huyo mstaafu alikuwa kwenye safari ya barabarani alipokata kuenda haja, ambapo alianza kuhisi mchomo. Vipimo vya UTI vilikuja kuwa hasi, na Andrew aligunduliwa na ugonjwa wa cystitis (IC), au ugonjwa wa maumivu ya kibofu. Matibabu ya IC yalikuwa ya uchungu na yalifanya mambo kuwa mabaya zaidi.
Mwaka uliofuata, alipomwona mtaalamu, hatimaye alitibiwa UTI ya muda mrefu. ""Asante mungu kuna mtu ananisikiliza,"" anakumbuka akiwaza. Ingechukua karibu miaka minne ya dawa za kuua viini ili kuondoa maambukizo yaliyopachikwa, lakini Andrew anaendelea kushukuru.
Andrew anaamini kwamba utambuzi unaotegemea dalili badala ya vipimo visivyofaa ungempa majibu mapema. Rohn anadokeza kuwa utambuzi unaotegemea dalili ni jambo la kawaida kwa watu walio na UTI inayorudia, kwani wanaweza kutambua viashiria vyao vya mwili. ""Labda tunaweza kuanza kuchukua wanawake na dalili zao kwa umakini zaidi,"" Rohn anasema.
Chanzo cha picha, Alamy
Rohn anaamini kwamba mitazamo inaelezea kwa nini UTI imepuuzwa sana: ""Ni ugonjwa wa mwanamke. Pia huathiri wazee. ""anasema.
""Labda bado kuna kiwango cha aibu,"" anasema Andrew. Hasa kwa wazee au watu kutoka jamii fulani wenye miiko kuhusu kujadili masuala ya kibofu, inaweza kuwa vigumu kutaja dalili. ""Hasa katika Afrika, hakuna mazungumzo mengi kuhusu hilo,"" anasema Wairimu. ""Ni kimya kimya.""
Bila shaka kuna kipengele cha jinsia pia. ""Wanawake wanaambiwa ni wachafu,"". ""Moja ya mambo ya kukasirisha zaidi kuhusu hili ni kwamba wanawake wengi wanaambiwa kwamba tabia zao za usafi hazikubaliki na kwamba wamesababisha wao wenyewe.""
Watu wengi walio na UTI wamekuwa na uzoefu kama huo wa kutambuliwa vibaya. Mara nyingi huambiwa kwamba dalili zao zote ziko kwenye vichwa vyao. Wengine hata wanapigiwa kelele na madaktari wao.
Kwa wale waliobahatika kutambuliwa kwa usahihi na UTI, matibabu yanaweza kuwa mgodi wa kuchimba madini. Nchini Uingereza, dawa ya antibiotics kwa ajili ya kutibu UTI kwa wanawake huchukua siku tatu. Kwa wanaume, ambao kesi zao huzingatiwa moja kwa moja kuwa ngumu, muda wa kawaida ni siku saba. Tofauti hiyo inakatisha tamaa kwa baadhi.
Rohn anaamini kwamba muda wa kawaida wa siku tatu, pamoja na slate ndogo ya antibiotics inayotolewa, haitoshi kwa wanawake wengi. Sababu kuu ya muda mdogo wa matibabu ni wasiwasi juu ya usugu wa antimicrobial.
Kitendawili kimoja ni kwamba kutotosha kwa matibabu ya UTI ya kwanza kunaweza kufanya maambukizo haya kuwa sugu au ya kujirudia, huku bakteria wagumu wakijificha .
Katika kesi hizi, hatimaye antibiotiki zaidi inaweza kuhitajika. Kwa UTI ya kawaida, wagonjwa mara nyingi hutibiwa kwa awamu ndefu za antibiotics. Hii ilitokea kwa Andrew, ambaye alizama kati ya huduma ya afya ya kibinafsi na ya umma kabla ya kupata afueni. Wengine wengi hawangekuwa na rasilimali au kiwango cha elimu cha kuendelea kutafuta utunzaji bora.
Chanzo cha picha, Alamy
Matarajio ya mabadiliko
Jitihada kadhaa zinaendelea kuboresha utambuzi na matibabu ya UTI. Kwa kukabiliana nad awa kupoteza nguvu zao, watafiti wanajaribu kutumia tena dawa zilizopo au kuongeza kupenya kwao kwenye tishu ambapo zinahitajika. Mwaka jana, kampuni ya dawa ya GSK pia iliripoti matokeo ya majaribio ya dawa mpya ya kumeza. Ikiidhinishwa, itakuwa ya kwanza kutengenezwa katika zaidi ya miongo miwili ya kutibu UTI ambayo si ngumu.
Kwa kuzingatia tatizo kubwa la wadudu sugu wa dawa, dawa mbadala zinahitajika pia. Harding huwapa wagonjwa nyongeza ya estrojeni ya uke kama chaguo moja lisilo la dawa, lakini kuna ishara zinazoonyesha kwamba dawa za kuua viuadudu zinaweza pia kufanya kazi.
Mnamo Machi 2022, pamoja na wenzake kutoka kote Uingereza, Harding walichapisha matokeo ya utafiti uliochunguza athari za dawa kwa wagonjwa ambao walikuwa wakiugua, kwa wastani, UTI mara saba kwa mwaka. Tofauti na antibiotiki, antiseptiki kawaida hutumiwa nje ya mwili - ingawa zote mbili hufanya kazi kuzuia ukuaji wa vijidudu.
Kwa njia hii, wagonjwa waliamriwa kuchukua methenamine hippurate ya mdomo mara mbili kwa siku kwa miezi 18. Wazo ni kwamba chumvi za antiseptic hugeuka kuwa formaldehyde mwishoni mwa mchakato wa kuchuja figo, na kuua bakteria zinazosababisha UTI.
Utafiti uligundua kuwa antiseptic iliyotumiwakwa kikundi cha utafiti iliwaacha sio mbaya zaidi kuliko kikundi ambacho kilipokea antibiotiki. Harding anatumai kuwa matokeo yatasababisha methenamine kupendekezwa katika miongozo ya kliniki ya Uingereza na Ulaya kama hatua ya kuzuia kwa watu walio na UTI ya kawaida.
Chanjo kadhaa dhidi ya UTIs pia zinafanyiwa utafiti. Ziko mbali zaidi nchini Uingereza, lakini hata kwa ujumla hazipatikani. ""Tunafurahishwa na fursa zinazotolewa na chanjo ya UTI kwa wagonjwa wetu lakini katika hatua hii zote zinahitaji masomo zaidi kabla ya kuzifanya zipatikane kwa wingi,"" anasema
Utafiti wa kimsingi pia una jukumu muhimu katika kuangazia njia ya mkojo. Rohn anasema kwamba "" panya zimetawala"" katika utafiti wa UTI kwa miaka mingi, licha ya panya kuwa na kazi tofauti za mkojo kwa wanadamu. Tofauti na wanadamu, panya hazihifadhi mkojo kwa muda mrefu. Wala hata hawapati UTI kwa kawaida."
Safari ya ajabu ya miaka 61 ya wanasayansi kutengeneza moyo bandia - bbc news swahili,"Na Sian E Harding
Chanzo cha picha, Elizabeth Flores/Alamy)
Kuanzia chini ya miji mpaka kwenda Mwezini, mafanikio ya uhandisi ya wanadamu ni ya ajabu. Lakini kwa nini kutengeneza moyo wa bandia kumethibitika kuwa vigumu zaidi kuliko ilivyotarajiwa?
Mnamo 1962, John F. Kennedy aliwapa changamoto Jumuiya ya wanasayansi watafute namna ya kumpeleka mtu mwezini na kumrudisha salama duniani mwishoni mwa muongo huo.
Mnamo mwaka wa 1964, daktari wa upasuaji wa moyo na mishipa Michael DeBakey alimshawishi Rais Lyndon B. Johnson kufadhili mpango wa kutengeneza moyo bandia wa kwanza unaoweza kufanya kazi, akianzisha mbio za kwend akufanikiwa kufanya hivyo kabla ya mtu kufika mwezini.
Mnamo mwaka 1969 malengo yote mawili yalionekana kufikiwa, na Taasisi ya Moyo ya Texas iliweza kuweka moyo wa kwanza wa bandia miezi mitatu tu kabla ya kuzinduliwa kwa Apollo 11 ( safari ya mwezini).
Hapo awali, moyo wa bandia ulikuwa na lengo la kuwa mbadala wa moyo halisi unaoshindwa kufanya kazi. Hii ilikuwa hatua kubwa kufikia. Ilikuwa vigumu kuona jinsi moyo bandia unavyoweza kuwekwa kwa mgonjwa na kutarajia aendelee kuishi maisha hata ya kawaida kwa miaka mingi zaidi.
Hata hivyo, historia ya moyo wa bandia pia inaenda sambamba na ile ya upandikizaji wa moyo. Hii ilikuwa ndoto nyingine yenye matumaini makubwa mwanzoni mwa miaka ya 1960, lakini kufikia mwaka 1967 daktari wa upasuaji wa moyo Christian Baarnard huko Cape Town alifanya upandikizaji wa kwanza wenye mafanikio.
Sasa, madhumuni ya moyo wa aina hizi za kwanza za bandia ilibadilishwa. Haikuwa tena kwa ajili ya kumsaidia aishi maisha kama kawaida; kusudi lao likabadilika likawa kumfanya mgonjwa awe hai hadi apatikane wafadhili wa kumpa moyo wa kupandikiza. Kama ilivyo kwa matibabu mengi ya majaribio, kesi ya kwanza ilifanywa kwa mgonjwa ambaye alikuwa amekosa chaguzi. Hakuwa na namna.
Mtu mzima wa miaka 47 alikuwa akifanyiwa upasuaji wa kurekebisha moyo wake uliokuwa umevimba kwenye kuta zake. Alikuwa akisaidiwa na mashine ya kupumua. Ungeondoa mashine angekufa kwa kuwa moyo ulikua dhaifu kabisa. Alihitaji sana kupandikizwa. Denton Cooley, mshirika wa DeBakey, alimwambia kuhusu kumuwekea moyo wa bandia wa majaribio na akakubali. Mgonjwa aliwekwa moyo huo kwa masaa 64 hadi moyo wa wafadhili unaolingana na wake ulipopatikana na kisha kupandikizwa.
Hii ilionekana mwanzoni kama ushindi mkubwa kwa ufanisi wa moyo bandia, lakini kwa kusikitisha mgonjwa alifariki masaa 32 baadaye kutokana na madhara. Kifaa hicho kilikuwa kimeharibu damu na figo zote mbili, na kuta za mifuko hiyo inayoweza kupanuka zilizungukwa na damu iliyoganda. Hii ilitangaza msururu wa matatizo ambayo yangeendelea kuzuia wanasayansi na wahandisi wanaopambana na utaratibu huu.
Moyo wa kwanza uliotengenezwa na Robert Jarvik, moja ya marudio ya wanasayansi yaliyofuata, uliwekwa kwa wagonjwa watano na mmoja aliishi kwa siku 620. Lakini wawili kati ya wagonjwa hao walipata viharusi vikali, na hatimaye wote walikufa kwa madhara au matatizo ya damu.
Chanzo cha picha, Brian Nguyen/Alamy)
Upandikizaji wa moyo pia ulianza vibaya, mgonjwa wa kwanza wa kupandikizwa ule wa Baanard alikufa baada ya siku 18 pekee. Mgonjwa wa kwanza nchini Uingereza, ambaye upandikizaji wake ulifanyika katika Hospitali ya Kitaifa ya Moyo ya London, alinusurika kwa siku 45 tu, na kiwango cha kufaulu kwa ujumla kilibaki cha kukatisha tamaa. Tatizo hapa halikuwa namna wanavyofanyiwa upasuaji au utendaji wa awali wa moyo mpya. Ilikuwa ni kutolingana kwa mfumo wa kinga wa mpokeaji wa moyo na ule wa moyo wa wafadhili.
Watu 200 pekee ufanyiwa upandikizaji nchini Uingereza kila mwaka licha ya kuwepo zaidi ya watu 750,000 wenye matatizo ya moyo wanaohitaji upandikizaji, na takwimu zinazofanana hizo zinaonekana duniani kote.
Ili kuziba pengo hili, wanasayansi wamekuwa wakibadilisha vinasaba vya nguruwe ili kuifanya mioyo yao iendane na mfumo wa kinga ya binadamu ili waweze kupandikizwa kwa wagonjwa bila kikwazo. Hii imeonekana kuwa ngumu sana na yenye changamoto, lakini upandikizaji wa kwanza wa kliniki ulianza mnamo 2022.
Mafanikio ya upandikizaji wa moyo, hata hivyo, yaliimarisha utafutaji wa moyo bandia bandia wenye kukamilika, kwa lengo linaloweza kufikiwa zaidi la kumfanya mgonjwa awe hai hadi wafadhili apatikane, au ""daraja la kupandikiza"" kama inavyoitwa.
Kwa miongo kadhaa, teknolojia ya moyo ya bandia imeboreshwa kupitia mabadiliko ya nyenzo zinazoendana zaidi, muundo bora wa vali, na utunzaji bora wa mtiririko wa damu.
Mafanikio yamepatikana: utafiti mmoja uligundua asilimia 80% ya wagonjwa waliowekewa moyo wa bandia waliweza kuishi kwa zaidi ya mwaka mmoja, na wengine kwa miaka sita. Muda mrefu zaidi mgonjwa alisaidiwa kupandikizwa moyo ilikuwa siku 1,373. Lakini matatizo makubwa ya kuambukiza bado yalikuwa ya kawaida, na lengo la tiba kamili ya ""marudio"" kwa moyo wa bandia bado ilikuwa ndoto ya mbali.
Wakati huo huo, hitaji la dharura la upandikizaji wa juu lilikuwa limechukua teknolojia katika mwelekeo mwingine. Badala ya kuchukua nafasi ya moyo uliodhoofika kabisa, wazo lilikuwa kuweka sambamba na kuutegemeza kwa kusaidia mtiririko wa damu.
Chanzo cha picha, Getty Images
Utafutaji wa moyo wa bandia usipandikizwa ndani ya mwili unaendelea. Kujaribu kuunda vitengo vya nje vya transcutaneous ili kutekeleza kikamilifu mahitaji ya moyo ndio changamoto kubwa zaidi kwa wanasayansi. Vipimo vya jumla vya moyo wa bandia huhitaji kusukuma lita nane (pinti 14) ya damu kwa dakika dhidi ya shinikizo la damu la 110mmHg (milimita za zebaki).
Suluhu inaonekana kuwa karibu sana, lakini hakuna anayetarajia safari hii kuwa rahisi. Kushindwa kufikia lengo kwa miaka mingi kumesababisha wanasayansi kuwa na unyenyekevu mkubwa na uhandisi wa asili wa moyo."
Viuatilifu vinavyouma na kupuliza afya zetu - bbc news swahili,"Chanzo cha picha, Getty Images
Dawa za kuua wadudu ama viuatilifu hutumiwa sana ulimwenguni kote ili kusaidia ukuaji wa mimea. Ingawa ni dawa zinazofaa, ila zina kemikali zenye sumu ambazo zinaweza kuharibu mifumo yetu ya ufahamu na mfumo wa neva.
Miaka 15 iliyopita, Tim Parton, meneja au bwana shamba wa shamba la Brewood Park huko Staffordshire nchini Uingereza, aliamua kuchukua hatua na kuanza kufanya majaribio ya kilimo cha kibaolojia.
Badala ya kutumia dawa za kuulia wadudu na mbolea, yeye huweka pembejeo za asili zinazojizalishaa zenyewe, kama vile trichoderma, na fangasi kwenye mimea yake, ili kuisaidia kukua na kurekebisha nitrojeni na fosforasi kwenye udongo.

Parton ni sehemu ya jumuiya ya wakulima inayokua inayofanya kilimo cha kupandikiza. Kilimo hiki ni mbinu mpya ya kilimo ambayo inatanguliza mbele udongo na afya ya mazingira kwa kupunguza pembejeo za syntetisk au zenye kemikali.

Alianza kutumia njia hii baada ya kuumwa na kichwa na kutokwa na vipele vya ngozi kutokana na kutumia viuatilifu vyenye kemikali.

Tangu aanze kutumia mbinu ya kilimo cha kibaolojia, Parton hajapata athari zozote za kiafya. Hajalazimika kutumia mbolea yoyote ya fosforasi na potasiamu kwenye mazao yake kwa zaidi ya miaka 10. ""Ninajaribu kuweka mmea katika uwiano wa lishe niwezavyo, na ikiwa mmea umepata lishe sahihi, hauugui,"" anasema.
Dawa za kuua wadudu au viuatilifu ni vitu au kemikali zinazotumika kufukuza, kuharibu na kudhibiti wadudu, magugu au viumbe vingine vinavyoathiri ukuaji wa mimea.
Ingawa ni bora, dawa za kuulia wadudu zina kemikali zenye sumu ambazo zinaweza kuwa na athari kubwa, na wakati mwingine sugu kwa viungo vya hisia vya binadamu na mfumo wa neva.
Zilianza kutumiwa kwa mara ya kwanza katika miaka ya 1930 ili kulinda mazao nchini Marekani, Jumuiya nyingi za kilimo hivi karibuni zinategemea matumizi ya dawa ama viuatilifu kwa sababu ya kusaidia sana kupata mavuno mengi. Leo, karibu theluthi moja ya bidhaa za kilimo duniani zinategemea dawa hizi.

Kwa mujibu wa Shirika la Afya Duniani (WHO), kuna zaidi ya aina 1,000 za viuatilifu zinatumika duniani kote, huku baadhi ya aina zinazojulikana zaidi ni dawa za kuulia magugu (49%), za kuondoa ukungu na bakteria (27%) na viua wadudu (19%).
Mnamo 1990, matumizi ya viuatilifu duniani yalikuwa kilo bilioni 1.69; idadi hii ilikua zaidi ya asilimia 57% katika miongo miwili iliyopita, na kufikia kilo bilioni 2.66 mwaka 2020.

Ripoti ya Mpango wa Mazingira wa Umoja wa Mataifa inatabiri kuendelea kukua kwa matumizi ya viuatilifu. Kwa kuwa idadi ya watu duniani inatarajiwa kufikia watu bilioni 9.3 ifikapo mwaka 2050, ongezeko la asilimia 60 la kiwango cha uzalishaji wa chakula linahitajika. Ili kuendeleza na kukidhi mahitaji haya, watafiti wanaamini wakulima watahitaji kutumia dawa ama viuatilifu vingi ziadi za kupambana na wadugu na magonjwa ya mimea.
Chanzo cha picha, Getty Images
Kulingana na utafiti wa mifumo ya kilimo ya Ulaya, kuacha kabisa dawa za kuua wadudu kunaweza kusababisha hasara ya asilimia 78% ya uzalishaji wa matunda, kupungua kwa mavuno ya mboga kwa 54% na hasara ya 32% ya mazao ya nafaka.
Lakini utegemezi wetu kwa dawa za kuulia wadudu pia huja kwa gharama kubwa kwa mazingira, na utafiti unaoonyesha dawa za kuulia wadudu zinaweza kuwajibika kwa upotezaji wa harufu katika nyuki wa asali, kuchafua vyanzo vya maji, na kutishia mifumo ya ikolojia ya majini.
Viuatilifu ama dawa za kuulia wadudu zina madhara ukiila kupitia chakula au mazao yaliyotokana  ama kukuzwa na kulindwa na dawa hizi. Madhara yake ni kupitia mchakato unaojulikana kama mlimbikizo wa kibayolojia. Hii hutokea wakati sumu inapoongezeka katika mwili kutokana na miili yetu kutokuwa na uwezo wa kuivunja. Kwa hivyo viuatilifu vingi vinaweza kurundikana katika mafuta mwilini.

Hii inaweza kuwa na athari mbaya kwa afya ya binadamu. Licha ya kanuni za kimataifa kuhusu matumizi ya viuatilifu, uchunguzi mmoja unakadiria kwamba visa milioni 385 hivi vya sumu kali ya viuatilifu bila kukusudia hutokea miongoni mwa wafanyakazi wa mashambani kila mwaka.

Inapopulizwa, dawa za kuulia wadudu huzalisha mvuke ambao unaweza kugeuka kuwa vichafuzi vya hewa. Nchini Marekani, asilimia 37-54% ya magonjwa yanayohusiana na dawa kati ya wafanyakazi wa kilimo yanahusishwa na kuvuta hewa ya dawa.



Dalili za mapema za kuathirika na dawa za kuua wadudu zinaweza kujumuisha maumivu ya kichwa, kichefuchefu, kizunguzungu na mfumo wa upumuaji, anasema Michelle Perro, daktari wa watoto wa zamani ambaye alianzisha shirika lisilo la kiserikali la GMO Science, jukwaa la umma ambalo madaktari hujadili na kuchambua athari za mazao na vyakula vilivyotengenezwa kwa vinasaba.
Athari za kiafya zinaweza kuwa kifafa hadi matatizo ya kupumua. Hali na matumiti ya muda mrefu wa aina ya dawa inayotumiwa pia husababisha athari  kwenye mifumo yetu ya hisi na neva. ""Kwa kuvuta viuatilifu kupitia mapafu inaweza kuwa sumu zaidi, kwa sababu utumbo wetu una vijidudu ambavyo husaidia kuondoa sumu,"" anasema Perro.
Chanzo cha picha, Getty Images
Utafiti wa mwaka 2020 uligundua kuwa kati ya wafanyakazi wa kilimo wanaokadiriwa kuwa milioni 860 ulimwenguni, 44% wanaathiriwa na sumu ya dawa hizi kila mwaka. Hii ni kutokana na ukosefu wa vifaa vya kujikinga au kutumia vifaa vyenye kasoro, ambayo husababisha athari kupitia ngozi, kuvuta hewa au kumeza.
""Dawa za kuulia wadudu zinapoingia mwilini kwa kuvuta pumzi, [hupitia] kizuizi cha ubongo wetu wa damu na kudhoofisha utendakazi wa neva,"" anasema Chen. ""Njia nyingine, [dawa za kuua wadudu] zinaweza kuingia katika mfumo wetu wa damu kupitia njia ya utumbo ikiwa zimemezwa ama kuliwa.""
Tafiti nyingi pia huonyesha uhusiano kati ya matumizi ya dawa hizi na magonjwa ya mfumo wa neva. Dawa za kuulia wadudu zimehusishwa na hali kama vile ugonjwa wunaoitwa kitaalamu attention deficit hyperactivity disorder (ADHD) na ugonjwa wa Parkinson.
Parkinson ni ugonjwa wa ubongo ambapo mtu hukosa homoni ya dopamini. Hili hutokea baada ya seli zinazotengeneza dopamini kuharibika. Mtu mwenye ugonjwa huu anakuwa akitetemeka mikono (hand tremors), pamoja na shida ya kutembea. Huenda pia mtu akawa na shida za kufikiria.
Dawa za kuua wadudu wakati wa ujauzito au kwa watoto pia zinahusishwa na tatizo la usonji miongoni mwa watoto.






Kwa sababu zimeundwa kulenga tishu za neva za kiumbe, viua wadudu kama vile organofosfati, carbamates na viatilifu vya organochlorine ni sumu zaidi kuliko viua magugu.
Mnamo 2014, watoto wa shule moja waliathirika na sumu sumu hizi huko Bordeaux, Ufaransa. Katika shule  hiyo ya msingi iliyo karibu na shamba la mizabibu, wanafunzi 23 walipata kichefuchefu, maumivu ya kichwa na kuwashwa kwa ngozi baada ya dawa za kuua kuvu kunyunyiziwa katika shamba hilo la mizabibu.
Hilo lilisababisha kutozwa faini ya dola $31,842 kwa mashamba mawili ya mizabibu yaliyohusika, baada ya kesi ya kibinafsi kuwasilishwa na vyama viwili vya mazingira vya Ufaransa Sepanso na Génération Futures.

Visa vya watoto kuugua kutokana na kuathiriwa na viuatilifu vinaweza kupatikana kote ulimwenguni, kutoka Hawaii hadi New Zealand. Nchini India, sumu ya dawa miongoni mwa watoto imekuwa suala muhimu la afya ya umma kwa miongo kadhaa sasa."
Kifaa cha kukaushia rangi ya jeli kinaongeza hatari ya kupata saratani? - bbc news swahili,"Wanawake maeneo mbalimbali Duniani wamekua wakiremba kucha zao kwa rangi mbalimbali za kuvutia.
katika upakaji wa rangi hizo, kuna aina mbalimbali ambazo hutumiwa.
Rangi ya jeli ni miongoni mwa aina ya urembo ambao wanawake kulazimika kukausha kwa kutumia kifaa maalumu ili iwezi kukauka na kukaa kwa muda mrefu katika kucha zao.
Rangi ya jeli ilianza kutumika kwa mara ya kwanza miaka ya 1980 lakini haikupata mafanikio wala umaarufu mkubwa kwa wakati huo.
Lakini katika miaka ya hivi karibuni umaarufu wa rangi hii umekuwa mkubwa na matumizi yake yameshamiri kwa wanawake wengi Afrika Mashariki
Rangi hizi zina sifa za kung’aa zaidi inapopakwa katika kucha, kudumu kwa muda mrefu zaidi hata kama mpakaji atajihusisha na shughuli mbalimbali za kushika maji lakini pia hukauka hapo hapo mara baada ya kuingiza katika kifaa maalumu kwa ajili ya rangi hizo.
Kifaa hicho huchomekwa katika umeme na hutoa mwanga wa UV ambao husaidia kukausha kucha zenye rangi kwa muda mfupi tofauti na rangi ya kawaida ambayo haitumii mashine hiyo ili kukauka.

Na hapo ndipo wasi wasi unapoanzia kwani utafiti mpya unazua maswali juu ya mwanga unaotumika kukaushia rangi hiyo.
Chanzo cha picha, Getty Images
Hivi karibuni utafiti uliofanywa na Chuo Kikuu cha California na Chuo Kikuu cha Pittsburgh ulielezea hatari inayoweza kupatikana kutokana na mwanga wa UV unaotoka katika kifaa cha kukaushia rangi ya jeli kuwa unaweza kusababisha saratani.

Utafiti huo ulitumia sampuli za seli za binadamu na panya kwa kuwamulikia mwanga huo wa UV kwa vipindi vya dakika 20 mara tatu mfululizo.
Dakika 20 za kwanza waligundua asilimia 20 hadi 30 ya seli zilikufa; baada ya kufanya vipindi vitatu vya dakika 20 karibu asilimia 65 hadi 70 zilikufa.
Utafiti huo umebaini kuwa hatua muhimu katika mchakato wa kukausha kucha zenye rangi ya jeli chini ya mwanga wa UV au LED inaweza kuharibu DNA na kusababisha mabadiliko katika seli za binadamu, inayohusishwa na hatari ya saratani.
Daktari bingwa wa magonjwa ya saratani katika hospitali ya Ocean Road jijini Dar es Salaam Dr Magreth Moshi  anasema utafiti huu unatoa tu mwanga lakini hauwezi kukamilisha kuwa unaweza kuleta saratani.
“Kwasababu utafiti unatupa mwanga, na hatuwezi kupuuza utafiti na kwa kawaida mara nyingi unavyotumia mwanga ule ndivyo ambavyo unakuweka katika hatari ya kupata madhara”
Anasema kuwa utafiti unatoa njia ya kufanya tafiti nyingine zaidi ili kupata uhakika wa saratani hii ukijumuisha ushahidi wa muathirika ambaye amepata tatizo hilo kupitia vikaushia rangi hivyo.

Hatua za kupaka rangi ya jeli ni sawa upakaji wa rangi ya kawaida, lakini baada ya kupaka jeli hutakiwa kuwekwa katika kifaa chake cha kukausha ambacho hutoa mwanga wa ultraviolet [UV] au LED ili kusaidia kuikausha na kudumu kwa muda mrefu.
Kila koti ya rangi ya jeli inahitajika kuwekwa katika kikaushio hiko kwa sekunde 30 hadi 60  kwa wakati mmoja.
Hatua hii ndio inayoweza kuleta madhara  yatokanayo na mionzi ya UV.
Mwanga wa UV ni kama miale ya mwanga inayotoka kwenye jua, na kwa miaka mingi inajulikana kwamba mwanga wa UV  unaweza kusababisha saratani ya Ngozi iwapo utaangaziwa na mwanga huo mara nyingi  na kuchochewa na visababishi vingine kama umri.


Dkt. Magreth anasema kuwa mwanga wa mashine ya kukaushia jeli una nguvu zaidi hivyo husababisha kuharibika kwa DNA na kukuweka katika hatari ya kupata saratani.
Licha ya hilo pia hatari huongezeka kutokana na mara nyingi zaidi unavyotumia kukaushia rangi  hicho
Kwahiyo Mara unazomulikwa na mwanga huo kwa njia yeyote hata kama sio kwa kifaa hicho cha kukaushia jeli kunaweza kuongeza hatari ya saratani katika ngozi iliyo wazi.



""Kutumia kifaa cha kukaushia jeli mara moja au mbili kwa mwezi  inakuweka katika hatari ndogo ya kupata saratani,"" anasema Dr Magreth

Anasema utafiti huu haukuwa na majibu ya moja kwa moja kwani hauna takwimu za kutosha kuthibitisha hilo na haujafanywa katika sampuli ya watu wengi lakini umeonesha kwamba kunaweza kuwa na hatari hiyo.
“Waangalie mara wanaoenda kutumia vifaa hivi, ukifanya mara chache ni vizuri Zaidi kuliko mara nyingi, lakini pia tafiti zaidi zinahitajika kufanyika katika hili”

Wataalamu wa afya wanapendekeza baadhi ya tahadhari ili kupunguza hatari za kiafya ikiwemo kutumia mafuta maalumu ya kupunguza nguvu ya miale ya jua{Sunscreen} kupaka katika mikono kabla ya kuweka katika kifaa cha kukaushia rangi.
‘Lakini pia katika nchi zilizoendelea kuna glove maalumu kwa ajili ya kuzia huu mwanga wa hivi vikausha rangi wakati unatengeneza kucha zako kwa rangi ya jeli”
Anamalizia kwa kusisitiza kupunguza matumizi ya mara kwa mara ya vikaushia rangi hivi kwa maana ya kwamba unaweza kutumia mara chache."
Tembe za wanaume za kuzuia utungaji mimba zilivyoonesha mafanikio  - bbc news swahili,"Chanzo cha picha, Getty Images
Vidonge vya uzazi wa mpango kwa wanaume vinavyohitajika, visivyo vya homoni vinaweza kuwa uwezekano halisi wanasema wanasayansi ambao wamepata njia ya seli, au kubadili, ambayo huzuia mbegu za kiume zisiweze kuogelea.

Uchunguzi uliofanyika kwa panya unabainisha kwamba huzuia mbegu za kiume kwa angalau saa chache - muda wa kutosha kuzuia kufikia yai.

Vipimo vingi zaidi vinapangwa na vinahitajika, kufanyia majaribio sungura kabla ya kuwafikia watu.

Wazo ni kwamba watumiaji wanaweza kumeza kidonge saa moja kabla ya kujamiiana na kuweka umakini  kwenye muda kwa kuwa kazi yake inaisha.
Tofauti na kidonge cha uzazi wa mpango wa kike, haihusishi homoni yoyote.

Wanasayansi wanasema hiyo ni moja ya faida ya mbinu wanayochunguza - haitaondoa testosterone na kusababisha madhara yoyote ya upungufu wa homoni za kiume.

Badala yake, swichi ya ""kuogelea kwa mbegu za kiume"" wanayolenga ni protini inayoashiria seli inayoitwa soluble adenyl cyclase au sAC. Vidonge vya majaribio vya kiume huzuia au kuziba SAC.
Chanzo cha picha, Getty Images
Katika utafiti wa awali kwa panya, uliofadhiliwa na Taasisi za Kitaifa za Afya za Marekani na kuchapishwa katika jarida la Nature Communications, dozi moja ya dawa hiyo, inayoitwa TDI-11861, ilizuia mbegu za kiume kabla, wakati na baada ya kujamiiana.

Athari ilidumu kwa karibu saa tatu. Kufikia saa 24, ilionekana kuwa imechoka kabisa.

Mmoja wa wanasayansi hao, Dk Melanie Balbach kutoka Weill Cornell Medicine huko New York, alisema ilionesha kama njia ya kuzuia mimba na rahisi kutumia.

Ikiwa hatimaye itafanya kazi kwa wanadamu, wanaume wanaweza kumeza wakati tu, na mara nyingi, inapohitajika. Wanaweza kufanya maamuzi ya kila siku kuhusu uzazi wao.

Lakini hailindi dhidi ya magonjwa ya zinaa, wataalamu wanaonya. Kondomu ingehitajika kwa hilo.

Prof Allan Pacey, profesa wa andrology (magonjwa ya wanaume) katika Chuo Kikuu cha Sheffield, alisema: ""Kuna hitaji kubwa la uzazi wa mpango madhubuti, unaowezekana wa kumeza kwa wanaume na ingawa njia nyingi tofauti zimejaribiwa kwa miaka mingi, hakuna hata moja ambayo imefika sokoni.

""Njia iliyoelezewa hapa, ya kugonga kimeng'enya muhimu katika mbegu za kiume ambayo ni muhimu, ni wazo geni kabisa. Ukweli kwamba inaweza kuchukua hatua, na kugeuzwa, haraka sana inasisimua sana.

""Ikiwa majaribio juu kwa panya yanaweza kuigwa kwa wanadamu wenye kiwango sawa cha ufanisi, basi hii inaweza kuwa mbinu ya uzazi wa mpango wa kiume ambayo tumekuwa tukitafuta.""

Wakati huo huo, watafiti wengine wamekuwa wakiangalia njia tofauti kidogo ya kuzuia kuogelea kwa mbegu za kiume, kwa kuzuia protini kwenye uso wa mbegu hizo."
Siku ya kifafa duniani:  'mwanangu hupigwa na kifafa zaidi ya mara mia mbili kwa siku' - bbc news swahili,"Tarehe 13 Februari Ulimwengu huadhimisha Siku ya Kifafa Duniani.
Kwa mujibu wa Shirika la Afya Duniani WHO, ugonjwa wa kifafa huathiri watu milioni 50 kote duniani, asilimia 80 wakiwa katika nchi zinazoendelea.
Hata hivyo asilimia 75 ya watu hao hukosa matibabu ya ugonjwa huu.
Fides Uiso @tanzaniaepilepsy kutoka nchini Tanzania ambaye ana mtoto wa miaka sita anayepata degedege zaidi ya mara 200 kwa siku.
Ameamua kuchukua hatua na kuanza kutokomeza dhana potofu juu ya ugonjwa huu kwa kutoa elimu kupitia mitandao ya kijamii ili kukuza uelewa katika jamii.
Video: @frankmavura"
"Siku ya saratani duniani: mchwa wanaweza kunusa saratani, utafiti mpya wabaini - bbc news swahili","Chanzo cha picha, Getty Images
Mchwa siku moja wanaweza kutumika kusaidia kugundua saratani kwa wanadamu, utafiti mpya unapendekeza.

Wanasayansi kwa mara ya kwanza wamegundua kuwa mchwa wanaweza kugundua ugonjwa huo kwa panya.
""Mchwa wanaweza kufunzwa ndani ya dakika kumi kunusa kansa kwenye mkojo wa panya,"" Baptiste Piqueret, mwandishi mkuu wa utafiti huo aliambia BBC.
Piqueret alianza utafiti wake katika uwanja huo mnamo 2017 na aliweza kutoa mafunzo kwa mchwa kutofautisha kati ya seli zenye afya na seli za saratani zilizokuzwa kwenye maabara.
Lakini sasa, timu yake imepiga hatua zaidi: wakati huu mchwa wamegundua uvimbe wa binadamu katika panya.

Piqueret na timu yake walitumia mbinu inayoitwa xenografting - kupandikiza saratani ya matiti ya binadamu katika panya na kuiruhusu kukua.
Kisha walikusanya sampuli za mkojo kutoka kwa panya wenye afya na wale walio na saratani.
""Wakati wa mafunzo, tuliweka mchwa kwenye uwanja wa duara na kuweka chakula kama zawadi karibu na mkojo kutoka kwa panya wenye saratani,"" alisema.
Mchwa wanapopata zawadi, huhusisha harufu kutoka kwa seli za saratani na hujifunza kuitambua
Chanzo cha picha, Getty Images
""Seli ni kama viwanda, zinahitaji virutubisho ili kuishi na hutoa taka. Seli za saratani huzalisha taka ambazo zinaweza kugunduliwa katika harufu,"" Piqueret alisema.
Hasa, utafiti unaelezea, seli za saratani zina misombo maalum ya kikaboni ambayo inaweza kugunduliwa kwenye mkojo au pumzi.
Wakati wa mchakato wa mafunzo, mchwa bado wangekaa kwa muda mrefu karibu na sampuli za mkojo wenye saratani hata baada ya wanasayansi kuondoa zawadi.

La bado, Piqueret alisema.
""Ili kupiga hatua zaidi ingebidi tuanze kupima mkojo wa binadamu,"" aliongeza, lakini hilo lingekuwa gumu zaidi kuliko kupima mkojo wa panya.
Kufunza mchwa kugundua harufu ya saratani kwa wanadamu kungejumuisha anuwai nyingi, kama vile umri, jinsia, lishe, lakini pia harufu maalum ambayo kila mwanadamu anayo.
""Binadamu hawana harufu sawa, inatofautiana kati ya mtu na mtu, na hatujui kama mchwa wanaweza tu kuzingatia seli za saratani,"" Piqueret alielezea.

Lakini amejitolea kufanya utafiti zaidi kwani anaamini kuwa mchwa wanaweza kuwa wagunduzi bora na gharama ya chini ambao havihitaji muda mwingi kufunzwa.
""Moja ya faida ni kwamba mchwa wanaishi katika makoloni na kubadilishana habari,"" alisema.
Piqueret anashuku kwamba ikiwa 10% ya kundi la chungu wanapata mafunzo ya kutambua saratani, wanaweza kueneza ujuzi huo kwa wengine.
""Labda taarifa zingeenea, na hatungelazimika kupoteza muda kutoa mafunzo kwa koloni zima,"" alisema.
Nadharia hii tayari imethibitishwa kufanya kazi na nyuki, lakini ingehitaji uchunguzi zaidi na mchwa, Piqueret alisema.

Chanzo cha picha, Derrick L. Turner/Michigan State University
Kwa kipindi cha miaka 10, Dkt Debajit Saha kutoka Chuo Kikuu cha Jimbo la Michigan imekuwa akichunguza nzige na uwezo wao wa kusaidia kugundua seli za saratani.
Timu yake imegundua kuwa nzige wanaweza kunusa tofauti kati ya seli za saratani na zenye afya

Lakini hawajaribu kufundisha nzige, badala yake wanajaribu kuingia kwenye akili zao.
""Tunaweza kwenda moja kwa moja kwenye ubongo na kutumia ujuzi uliopo wa sayansi ya neva kutengeneza kielelezo kutoka kwa ishara za neva,"" Dk Saha aliiambia BBC.
Wanatumai kuwa ujuzi wanaoukusanya wakichunguza ubongo wa nzige utawapa msingi wa kutengeneza kifaa kinachotumia nyuroni za hisi za wadudu kugundua saratani kwa kutumia pumzi ya mgonjwa pekee.
""Ninapenda wazo zima la kutumia viumbe vya kibaolojia na kufikiria jinsi ya kuvitumia kugundua magonjwa,"" Saha alisema.
Lakini sio wadudu tu wanaoweza kusaidia.
Chanzo cha picha, Getty Images
Nchi Uingereza Shirika la Medical detection dogs linalotoa misaada ya kimatibabu limekuwa likifanya shughuli ya kutengeneza pua ya kielektroniki  ambayo inaweza kunusa na kubaini saratani ya tezi dume.
""Kazi yetu ilianza na kuchunguza iwapo mbwa wanaweza kubaini saratani ya kibofu cha mkojo. Ilichunguza uwezo wa mbwa kubaini sampuli ya mkojo kutoka kwa wagonjwa wa saratini ,"" Sophie Aziz, mkuu wa utafiti  na maendeleo ya kibiashara aliambia BBC.
Shirika hilo lilitoa mafunzo kwa mbwa sita wa aina tofauti mwaka wa 2004 na iligundua kuwa usahihi wa uchunguzi ulikuwa mara tatu zaidi ya kiwango kilichotarajiwa.
Uchunguzi wa baadaye ulithibitisha kuwa mbwa wanaweza kunusa saratani ya kibofu cha mkojo kwa usahihi wa karibu asilimia 90.

Utafiti mwingine umeonyesha kuwa mbwa wanaweza pia kunusa saratani ya ovari kutoka kwa sampuli za damu za wagonjwa. Mbwa waliofunzwa waliweza kuigundua katika asilimia 99 ya visa.
Baadaye ukaja utafiti wa kutengeneza pua ya kielektroniki, lakini imekuwa na changamoto kwa sababu ya nuances ya harufu.
""Hasa linapokuja suala la magonjwa, harufu inaweza kuwa tofauti kulingana na microbiome ya mtu mwenyewe, majibu yao ya kinga kwa ugonjwa,"" Aziz alisema.
Lakini anaamini kuwa utafiti huo mpya wa wadudu unaweza kuambatana na tafiti zingine za kugundua saratani.
""Kadiri tunavyoweza kujifunza zaidi kuhusu ufalme wa wanyama, ndivyo inavyokuwa bora zaidi. Kadiri utafiti unavyotoka kwa vikundi kama sisi, au kutoka kwa wanasayansi wanaoangalia jinsi mchwa wanaweza kugundua saratani, ndivyo inavyokuwa bora zaidi. Yote yanaongeza katika kujenga picha kubwa,"" Aziz. sema."
Mlimbwende mwenye mdomo sungura anayepiga picha za jarida la vogue - bbc news swahili,"Ni wakati wa ujauzito wake ambapo mama wa mwanamitindo na msanii wa vipodozi kutoka Brazil Raiza Bernardo Barbosa, kutoka Sao Roque huko Sao Paulo, Brazil, aligundua kuwa binti yake angezaliwa na mdomo wazi, muonekano ambao ulijulikana pia kama mdomo sungura.
Bila ya kujua athari zake, mwanamke huyo alipelekwa katika Hospitali ya Craniofacial Anomalies Rehabilitation ya Chuo Kikuu cha Sao Paulo (HRAC-USP), huko Bauru, ambako Raiza, ambaye sasa ana umri wa miaka 26, anaendelea na matibabu hadi leo.
""Kugunduliwa kwa ugonjwa wangu kuliwashangaza,"" anakumbuka mwanamitindo huyo wa Brazil.
""Mama yangu hakujua chanzo cha ugonjwa huo na hakukuwa na kesi ya tatizo la mdomo kama wangu katika familia yangu.
Wakati huo hakukuwa na intaneti, taarifa zilikuwa chache, na mama yangu aliniambia kwamba alilazimika kutafuta taarifa kwa kuulizia, aliuliza watu na madaktari,"" aliongeza.
Akiwa na miezi minane, Raiza alifanyiwa upasuaji wake wa kwanza wa kurekebisha mdomo wake.
""Niliwekewa kifaa katika sikio langu la kushoto kwasababu nilipata tatizo la kutosikia vizuri. Ili kumaliza matibabu, ninahitajika kufanya upasuaji ili kurekebisha pua yangu na kuweka vizuri mdomo wangu,"" aliongeza Raiza
Kwa ujumla, tayari amefanyiwa upasuaji mara nne ambapo aliongezewa sehemu katika mdomo ili ufunge na kurekebisha uharibifu wa fizi.
Mdomo wa sungura wa Raiza ni wa upande mmoja na huathiri pua na mdomo upande wa kushoto wa uso. Upasuaji wa aina mbili bado unaendelea kufanyika.
Imekuwa zaidi ya miongo miwili ya matibabu na ufuatiliaji na timu ya wataalamu mbalimbali kama vile wataalamu wa utafiti, madaktari wa meno, wataalamu wa masikio, pua na koo, wanasaikolojia na madaktari wa upasuaji wa plastiki.
Chuki za watu bila sababu
Raiza anasema kuwa taratibu za upasuaji na ukarabati hazikuwa tatizo.
Hata hivyo, suala la watu kumshangaa na kumbagua ni jambo ambalo lilimfanya ajaribu kujificha duniani kwa muda mrefu.
Kulingana na yeye, kipindi anakuwa kijana ndio ilikuwa hatua mbaya zaidi.
Kwa sababu alionewa, alijaribu kufunika kovu lake la mdomo sungura kwa kujifunika kwa vipodozi, na hata kujizuia kuongea ili wanafunzi wengine wasimtanie kwa sauti yake, ambayo ilikuwa na sauti ya puani kutokana na madhara aliyopata.
""Maisha yangu ya utotoni yalikuwa ya ukimya sana, nilicheza, nilitabasamu, sikuelewa hali hiyo sana na kwangu, kila kitu kilikuwa cha kawaida,"" alikumbuka.
""Ilikuwa katika ujana ndipo nilipojifunza kuhusu unyanyapaa. Kwenda shule ilikuwa ngumu sana kwa sababu nilitaka kuendana na wanafunzi wengine, lakini sikuweza kufanya hivyo kila wakati, hivyo niliepuka kutoka nje, kuzungumza na nilikuwa na kizuizi cha kisaikolojia ambacho sikuwahi kuzungumzia kuhusu utoro wangu, Suala hilo liliniumiza sana,"" anasema.
Kujiweka kwenye mitandao ya kijamii
Akiwa na umri wa miaka 21 ambapo msanii huyo wa vipodozi anasema alianza kujikubali tena na ndipo alipoamua kuanza kuizungumzia hali yake kwenye mitandao ya kijamii.
Katika mitandao ya kijamii, msanii wa vipodozi hutoa maudhui kuhusu kujithamini, uwezeshaji wa wanawake, na kushughulikia suala la viwango vya urembo visivyo halisi vilivyowekwa na jamii kwa ujumla.
Wengi wa wafuasi wake, karibu 80%, ni watu wenye mdomosungura na Raiza amekuwa mwanaharakati wa suala hilo.
""Leo mimi ndio nina mdomo sungura, kwangu mimi kuna lengo. Nikiwa kijana, sikuwahi kuwa na mtu mwenye mdomo wazi ambaye anawahamasisha watu , hivyo ilinibidi nitumie ushawishi wangu mwenyewe.
Hivyo naomba kuzungumzia suala linaloonesha ugumu na pia kwamba inawezekana kuwa na maisha ya kawaida, ""anasema.
Na ilikuwa hasa kupitia mitandao ya kijamii ambapo Raiza alikuwa akipata nafasi na pia alianza kutoa elimu juu ya suala hilo.
Wakati wa shughuli moja ya kijamii ambayo alihudhuria kama mgeni, alikutana na mwanamitindo Isabel Hickman, ambaye ana mtoto wa kiume ambaye alizaliwa na mdomo sungura.
Chanzo cha picha, ROOT BERNARDO BARBOSA
Ni kutokana na mkutano huo ambapo uwezekano wa kuwa mwanamke wa kwanza mwenye hali hii kutekeleza ripoti ya picha kwa jarida la Ureno la Vogue uliibuka.
Baada ya picha hizo, zilizochapishwa katika toleo la mwezi Disemba, milango kadhaa ilifunguliwa kwa Raiza, ambaye alipokea mialiko kutoka kwa chapa za vipodozi na kuonekana kwenye matangazo, hasa kwa ajili ya rangi za mdomoni(lipstick).
""Kuwakilisha sababu, kwangu, imekuwa heshima. Lazima tutoe taarifa zaidi juu ya suala hili, bado kuna uhitaji mkubwa wa watu hawa. Ni muhimu kuelezea tatizo na kutoa ukweli na kutofikiria changamoto,"" anahitimisha.
Mdomo sungura ni nini?
Mdomo sungura ni hali ambayo inajitokeza wakati wa kuzaliwa, na wakati takwimu zinatofautiana kijiografia, kwa kawaida huathiri mtoto mmoja kati ya 700 hadi 1,000 duniani kote.
Wakati wa ujauzito, kasoro katika malezi ya uso zinaweza kutokea, na kusababisha kupatikana kwa mdomo wazi.

Chanzo cha picha, ROOT BERNARDO BARBOSA
Miongoni mwa madaktari, kuna mazungumzo ya pamoja ya aina mbili- kuna jamii kadhaa na tofauti kati yao inayohusishwa na sababu zinazosababisha muonekano wao.
Kuna zaidi ya 70% ya kesi zilizopatikana  ambazo zina muingiliano wa kati ya asili ya nje na maumbile.
Sababu za nje zinazojulikana zaidi ambazo zina hatari ni vinywaji vya pombe, tumbaku, na baadhi ya dawa kama vile corticosteroids na anticonvulsants , zinapotumiwa na mama katika hatua ya kwanza ya ujauzito.
Mdomo sungura unaweza kusababishwa na mabadiliko ya maumbile na lemavu.
Chanzo cha picha, ROOT BERNARDO BARBOSA
Inatibiwa vipi?
Matibabu ya mdomo sungura si rahisi, yanahitaji timu yenye nidhamu ya kutosha kuweza kuokoa maisha ya wagonjwa wengi.
Inashauriwa kwamba warekebishaji wa pua na vifaa vya mifupa vinavyofanya kazi ndani ya mwili vifungwe, inapohitajika, katika miezi ya kwanza ya maisha, ikifuatiwa na upasuaji wa kufunga mdomo ,kati ya umri wa miezi 3 na 6.
""Ufuatiliaji unapaswa kuanza wakati wa ujauzito kwa sababu watoto hawa watakuwa na shida ya kulisha , hasa katika kesi ya mdomo sungura, na kulingana na kiwango, inaweza kuathiri unyonyeshaji na kumlisha mtoto huyu"", anaelezea Dk. Cristiano Tonello, mkuu wa idara katika HRAC-USP, daktari wa matibabu ya mdomo wa wazi wa nchini Brazil.
Kwa takriban miezi 18, huwa inatumika kufunga mdomo wazi na, takribani kati ya miaka 7 na 12, kupandikizwa kwa mfupa huchukuliwa kutoka kwa mfupa wa chini wa fizi. Utaratibu huu pia unaweza kufanyika kwa watu wazima pia."
"Afya: je, tohara ina athari yoyote katika tendo la kujamiiana? - bbc news swahili","Chanzo cha picha, Getty Images
Ni upasuaji ambao umefanywa kwa maelfu ya miaka.
Wanahistoria wanaamini kuwa tohara ilikuwepo tangu zamani kama miaka 15,000 katika jamii ya Wamisri na imebaki hadi leo, na takriban mwanaume mmoja kati ya watatu wametahiriwa duniani kote.
Idadi kubwa zaidi ya wanaume hao waliotahiriwa yaani, wale ambao wamekatwa govi la uume,ni kawaida kwa Waislamu, kwa kuwa katika Uislamu hufanyika kama ibada kwa watoto wachanga wakati wa kuzaliwa. Kama ilivyo kwa wayahudi.
Katika nafasi ya pili ni wanaume waliozaliwa Marekani (asilimia 80.5, kulingana na takwimu ya 2016) kwa sababu katika nchi hiyo tohara imekuwa inazingatiwa kuwa na manufaa kwa miongo kadhaa.
Tohara nyingi duniani hufanywa mara tu baada ya kuzaliwa. Kwa wale ambao hawajatahiriwa inaweza kuwa muhimu baadaye kwa sababu za kiafya
Chanzo cha picha, Getty Images
Govi ni sehemu ya ngozi ya uume inayofunika sehemu ya juu ya uume. Tofauti na ngozi iliyobaki ya uume, ambayo imeshikamana na uume, govi limejitenga na, ikiwa hakuna shida, inapaswa kutolewa hadi uume wote uonekane, katika hali ya ulaini wakati wa uume kusimama.
Sehemu ya ndani wa govi kuwa sawa na sehemu ya ndani ya mdomo au uke wa wanawake.
""Kazi yake ni kufunika kiungo, kutumika kama kifuniko,"" mtaalamu wa mfumo wa mkojo Ana María Autrán, kutoka Shirikisho la Marekani, anaiambia BBC Mundo.
Wataalam wanaamini pia kuwa inaweza kuwa na kazi fulani ya kinga.
Hata hivyo, Mwanaume anaweza kuishi bila govi.
Lakini sehemu hiyo ya juu ni nyeti sana ya uume.
Wakati govi linapoondolewa kwa sababu za kiafya katika utoto, ujana, au utu uzima, sehemu ya juu ya uume, ambao ulikuwa umelindwa hapo awali, hugusana moja kwa moja na hewa na nguo.
Kwa sababu hii, katika wiki za kwanza mgonjwa anahisi usumbufu kutokana na nguo. Anaweza, kwa upande wake, kuhisi maumivu wakati wa uume ukisimama.
Baada ya muda, ngozi ya uume inakuwa ngumu na kupoteza hisia fulani.
Upasuaji kwa ujumla unafanywa kwa njia mbili: njia ya jadi na upasuaji wa hospitalini ambapo mara nyingi mgonjwa anapewa dawa ya usingizi ili sehemu hiyo nyeti kuweza kukatwa.
Chanzo cha picha, Getty Images
Ukiacha sababu za kidini na kuzingatia afya, kuna maono tofauti.
Kwa upande mmoja, kuna msimamo wa wengi nchini Marekani kwamba ni vyema kuwatahiri watoto wanapozaliwa. Kulingana na Chuo cha Marekani cha Madaktari wa Watoto (AAP), ""faida za kiafya za tohara kwa watoto wa kiume wanaozaliwa huzidi hatari.""
Miongoni mwa faida anazitaja kujikinga na magonjwa ya mfumo wa mkojo, saratani ya uume na kuenea kwa baadhi ya magonjwa ya zinaa vikiwemo virusi vya Ukimwi- VVU.
""Tohara ya wanaume inayofanyika katika kipindi cha mtoto mchanga ina viwango vya chini vya matatizo kuliko inapofanywa wakati wa utu uzima,"" anaongeza.
Shirika linasema kwamba hakuna ushahidi wa kutosha kuomba ifanyike kwa watoto wote.
""Ni uamuzi ambao wazazi wanapaswa kufanya, kila mara wakisaidiwa na daktari,"" daktari wa watoto Ilan Shapiro,mwanachama wa AAP, anaelezea BBC Mundo.
Msimamo wa kinyume unafanyika, kwa mfano, Jumuiya ya madaktari ya Royal Dutch, ambayo inasema kwamba watoto hawapaswi kutahiriwa kwa sababu ""hakuna ushahidi wa kutosha kwamba kutahiriwa ni muhimu katika suala la kuzuia magonjwa na kuwa msafi"" ,  kwa hiyo ""sio."" halali isipokuwa kwa sababu za kiafya/matibabu.""
""Kinyume na imani maarufu, tohara hubeba hatari ya matatizo ya kiafya na kisaikolojia. Matatizo ya kawaida ni kutokwa na damu, maambukizi na hofu,"" shirika linasema.
Chanzo cha picha, Getty Images
Kwa mujibu wa Shapiro, hili ni swali gumu kujibu, kwani kitakwimu kuna visa vichache vya wanaume ambao wanaweza kulinganisha shughuli zao za ngono kabla na baada ya tohara, hivyo hakuna tafiti zinazothibitisha suala hilo.
Wakati uume ukijirekebisha katika hali yake mpya baada ya tohara, mgonjwa anapata ongezeko la hisia katika uume  ambapo inaweza kusababisha usumbufu, anasema Autrán.
Kisha ngozi ya uume ambayo ililindwa na govi iliyotiwa mafuta- hubadilika inapogusana moja kwa moja na hewa.
""Inaanza kukauka, na wakati ngozi inakuwa ngumu zaidi, unyeti huo hubadilika,"" Shapiro anaelezea. Anaongeza kuwa govi pia ni eneo lililojaa mishipa ambayo hupotea wakati govi linatolewa.
Chanzo cha picha, Getty Images
Baadhi ya wagonjwa huenda hospitalini wakimwomba daktari awatahiri kwa sababu za mapambo: wanaelewa kuwa uume wao utaonekana mzuri zaidi bila kofia ya kinga.
Aina hizi za upasuaji pia hufanyika, kutokana na baadhi ya simulizi: uume hautaonekana mkubwa tena, wala hautakuwa na nguvu zaidi wakati wa ngono. Na hakutakuwa na mbadiliko ya namna ya kumwaga manii.
Onyo ambalo wataalamu huwapa wagonjwa ni kutoshiriki tendo la ndoa ndani ya wiki nne au tano baada ya upasuaji ili kuepuka maumivu na matatizo ya kuchelewa kupona.
Chanzo cha picha, Getty Images
Moja ya faida ambazo wanaokubali tohara wanasema ni kwamba inasaidia kuzuia magonjwa ya zinaa (STDs), kama vile VVU.
Hata Umoja wa Mataifa, kutokana na mpango wake wa kupambana na VVU, unafanya kampeni kubwa za tohara katika nchi za mashariki na kusini mwa Afrika ambazo zina viwango vya juu vya maambukizi ya virusi hivi.
Uondoaji wa govi umeonyesha kupunguzwa viwango vya maambukizi ya VVU , lakini tu kwa wanaume wa jinsia tofauti na katika maeneo ya maambukizi ya juu.
Chanzo cha picha, Getty Images
""Kwamba uhusiano kati ya tohara na maambukizi ya VVU, hauko wazi inaonesha ukweli kwamba Marekani inachanganya kuenea kwa magonjwa ya zinaa na maambukizi ya VVU na asilimia kubwa ya tohara za kawaida. Hali ya Uholanzi ni kinyume kabisa: "" ina kiwango cha chini cha maambukizi ya VVU/UKIMWI pamoja na idadi ndogo ya tohara,"" linasema chama cha matibabu cha nchi hiyo ya Ulaya.
Kwa wanaume wanaojamiiana na wanaume wengine na wanashiriki kikamilifu, ulinzi wa tohara dhidi ya VVU ni sehemu, wakati kati ya wale ambao hawana tofauti hakuna tofauti zilizopatikana.
Magonjwa mengine ya zinaa kama vile kisonono, kaswende, klamidia, malengelenge, virusi vya papiloma ya binadamu au vidonda vya sehemu za siri yamefanyiwa utafiti kwa sababu waliamini kuwa tohara huzuia maambukizi yao. Hata hivyo, hakuna ushahidi wa kuthibitisha hilo."
'binti yangu alipigwa risasi lakini anaishi katika wale aliowaokoa kwa kuwapa viungo'  - bbc news swahili,"Baada ya mtoto wa miaka sita kuuawa kwa kupigwa risasi nchini India mwaka jana, wazazi wake walifanya chaguo nadra nchini humo kutoa viungo vyake.
Licha ya kutarajiwa kuipita China mwaka huu kwa kuwa taifa lenye watu wengi zaidi duniani, India ni ya 62 katika jedwali la uchangiaji duniani.
BBC ilisafiri hadi Rome, ambapo kampeni iliyoanzishwa miongo mitatu iliyopita kwa kuuawa kwa bunduki mtoto mwingine inaweza kuonesha jinsi maendeleo yanaweza kufanywa.
Rolly Prajapati alikuwa amelala kwa amani Aprili iliyopita katika nyumba aliyoishi pamoja na kaka na dada zake watano katika kitongoji cha Delhi.
Katika chumba kilichofuata, wazazi wake walikuwa wakitayarisha chakula cha jioni waliposikia kishindo kikubwa na mayowe. Walipoingia chumbani, Rolly alilia wazazi wake kabla ya kuanguka na kupoteza fahamu.
Ni pale tu walipoona damu ikitiririka kutoka katika sikio lake la kulia ndipo walipogundua jambo baya lilikuwa limetokea: risasi iliyopotea ilikuwa imeingia katika nyumba ya familia huko Noida na kumpiga.
Chanzo cha picha, ANKIT SRINIVAS/BBC
Rolly alikimbizwa hospitalini na, muda mfupi baadaye, alitangazwa kuwa amefariki. Polisi huko Noida wameiambia BBC kuwa hakuna ""mshukiwa wa wazi"" lakini wanaendelea kufanya uchunguzi.
Baada ya siku za uchungu, wazazi wake walifanya uamuzi nchini India ambao wamefanya hapo awali: kutoa viungo vyake.
Rolly alikua mfadhili mdogo zaidi katika Taasisi ya All India ya Sayansi ya Tiba (AIIMS) huko New Delhi. Baba yake Harnarayan Prajapati alieleza kuwa uamuzi wa kutoa viungo vya mtoto haukuwa wa moja kwa moja kila wakati.
Chanzo cha picha, ANKIT SRINIVAS/BBC
Alisema: ""Sikujua la kufanya. Niliendelea kufikiria usiku kucha. Nilimwambia [daktari] kwamba tulihitaji muda zaidi wa kufikiria. ""Mwishowe tuliamua kuendelea, tukifikiria 'kama viungo vya binti yangu vinaweza kuokoa maisha ya mtu, basi tufanye hivyo'.
""Tunafikiri kwamba binti yetu yuko hai ndani ya wapokeaji wachanga  wa viungo, binti yetu ataishi kwa njia hii."" Figo zote mbili za Rolly zilipandikizwa kwa Dev Upadhyaya, 14, ambaye wazazi wake waliiambia BBC kuwa ""ilikuwa muujiza kwetu"" kwamba alipokea viungo hivyo.
Chanzo cha picha, KAMLESH UPADHYAYA
Walikuwa wamesubiri kwa miaka minne kupandikizwa na walisema ""maisha yao yamebadilishwa"" kwa sababu figo za Rolly ""zimetoa maisha mapya"" kwa Dev. Ini la Rolly lilienda kwa mvulana wa umri wa miaka sita, vali za moyo kwa watoto wa mwaka mmoja na minne, na konea zake zilisaidia kurejesha kuona kwa watu wazima wawili wenye umri wa miaka 35 na 71.
Kifo cha Rolly kinafanana na hadithi ya Nicholas Green. Mtoto huyo wa miaka saba alikuwa likizoni nchini Italia na familia yake mnamo Septemba 1994 wakati gari alilokuwa akisafiria lilipopigwa risasi katika kesi inayoshukiwa ya utambulisho usio sahihi.
Chanzo cha picha, REG GREEN
Wazazi wake, Maggie na Reg, walifanya uamuzi wa kutoa viungo vya Nicholas.
Reg amejitolea maisha yake mengi tangu kwenye kampeni ya kuhimiza uchangiaji wa viungo zaidi.
Mnamo 1993, mwaka mmoja kabla ya Nicholas kupigwa risasi, watu 6.2 kwa milioni walichangia chombo nchini Italia - kufikia 2006 idadi hiyo ilikuwa imefikia 20 kwa milioni.
Hii kwa kiasi fulani ilitokana na nchi kuhamia mfumo wa kujiondoa mwaka 1999, ambao unawafanya watu wazima wote kuwa wafadhili isipokuwa kama wanasema vinginevyo.
Lakini kuleta wazo la uwezo wa kuokoa maisha wa kuchangia katika akili za watu wa kawaida labda lilikuwa jambo muhimu zaidi.
Matumaini ni kwamba mabadiliko sawa yatafanyika nchini India.
Chanzo cha picha, FAMILY HANDOUT
Mstari wa mbele katika hili ni Dk Deepak Gupta, ambaye amesafiri hadi Roma kukutana na Reg na wataalam wengine kutoka kwa jumuiya ya uchangiaji wa viungo.
Alikuwa Dk Gupta ambaye alizungumza kwa mara ya kwanza juu ya chaguo la mchango wa viungo kwa wazazi wa Rolly  wao, kama wengi nchini, hawakuwahi kusikia.
Alitumia mfano wa Nicholas kuonesha Bw Prajapati, ambaye hajui kusoma na kuandika, athari inayoweza kutokea ya kuchangia. Mtu mmoja hufa nchini India kutokana na jeraha la kichwa kila baada ya dakika tatu, kulingana na Tume ya Neurology ya Lancet, na hivyo, kama Dk Gupta anasema, kuna ""uwezo mkubwa kwa wafadhili"".
Kwa wastani, kati ya watu 700 na 800 wanatoa viungo kila mwaka tangu 2000 nchini India, ambayo ina zaidi ya watu bilioni 1.4. Dk. Lakini tangu kifo cha Rolly Aprili mwaka jana, kumekuwa na michango mingi ya viungo huko AIIMS huko Delhi kuliko katika miaka mitano iliyopita pamoja.
India imeona michango 846 mnamo 2022, zaidi ya hapo awali, kulingana na takwimu kutoka Shirika la Kitaifa la Upandikizaji wa Tishu.
Dk Gupta anaelezea kama ""mabadiliko"". Alisema: ""Ninajiamini sana - mimi ni daktari wa upasuaji wa neva na hivyo ujasiri huishi katika mishipa yangu na damu - na ninaamini sote tumezaliwa na uwezo wa kubadilika. ""Ninaamini mimi ni dondoo ndogo sana baharini ambaye anajaribu kuleta mabadiliko kwa watu.""
Chanzo cha picha, FAMILY HANDOUT
Kila wakati Reg, 94, anarudi Italia kutoka nyumbani kwake Los Angeles, hukutana na baadhi ya wapokeaji wa viungo vya Nicholas, katika safari hii, alikutana na wanawake wawili waliounganishwa pamoja na athari ya mabadiliko ya mchango.
Kaka yake Shana Parisella Davide aliuawa katika ajali ya gari mnamo Machi 2013, na moyo wake ukapandikizwa kwa Anna Iaquinta. Miaka tisa baada ya upasuaji huo, Anna aliamua kutafuta familia ya mfadhili wake na akajenga uhusiano mkubwa na Shana, ambaye anasema ni kama dada yake.
Shana, ambaye ameendesha kilomita 140 kutoka Fondi hadi Roma, alisema ilikuwa ndoto kukutana na ""mtu mkubwa"" ambaye alikuwa ""mfano kwa kila mtu"". Anna alisema: ""Si rahisi kwa mtu anayepokea moyo kwa sababu una mawazo mengi na unajisikia vibaya kwa sababu upande wao kuna maumivu mengi.
Lakini kwa upande wako kuna furaha nyingi, hivyo ni wema. kama hisia mbili tofauti. ""Nina bahati sana kwamba familia yake ilifurahia sana kukutana nami na, kwao, ni mshangao mkubwa na zawadi kubwa zaidi.
""Zawadi kubwa ya maisha yao ilikuwa kukutana nami. Na kwangu kuwa sawa na kuwa nao, ni njia yangu ya kusema asante, lakini asante haitoshi kamwe. ""Hakuna kitakachotosha kupata uzima.""
Uhispania imeongoza katika uchangiaji wa viungo kwa miaka mingi kutokana na uwepo wa madaktari wa kudumu waliofunzwa kuwa waratibu wa kupandikiza viungo katika hospitali kubwa nchini humo.
""Haiwezekani kupandikiza kama idadi ya watu haijahusika,"" anasema Jose Luis Escalante, mkurugenzi wa upandikizaji katika Hospitali ya Chuo Kikuu cha Gregorio Marañon huko Madrid.
Mnamo mwaka wa 2021, kwa mara ya kwanza katika miongo miwili, Marekani iliipiku Uhispania na kuwa kiongozi wa ulimwengu kwa ufadhili wa viungo uliofanikiwa, kwa sababu ya zaidi ya watu 100,000 walikufa wakati wa janga la opioid."
Teknolojia mpya ya kupunguza maumivu wakati wa hedhi - bbc news swahili,"Chanzo cha picha, PAULA FISCHER
Paula Fischer aliposoma kwa mara ya kwanza kuhusu utengenezaji wa vazi la mwili linaloweza kuvaliwa ambalo husaidia kupunguza maumivu ya hedhi, kijana huyo mwenye umri wa miaka 33 anasema ""alifurahi sana kulijaribu"".
Kama wanawake wengi, yeye hupata usumbufu mkali wakati wa hedhi, na alikuwa na matumaini ya kupata suluhisho mbadala kwa dawa za kutuliza maumivu, ambayo ilisaidia kwa saa kadhaa tu.“Mara nyingi nilikuwa na maumivu makali sana wakati wa siku zangu  za hedhi hivi kwamba sikuweza kuamka kutoka kwenye kochi kufanya kazi yangu,” asema Paula, anayeishi Budapest, Hungary.
""Hii iliathiri kila kitu - uchangamfu  wangu, motisha, uwezo wangu wa kufanya kazi.""Kisha miaka miwili iliyopita, aliona arifa kwenye mitandao ya kijamii kutoka kwa kampuni mpya ya Hungary , Alpha Femtech, ikiomba watu wa kujitolea kusaidia katika kupima na kutengeneza vazi jipya la mwili ambalo linalenga kupunguza maumivu wakati wa hedhi.
Waombaji walipaswa kukamilisha uchunguzi kuhusu mzunguko wao wa hedhi, na kisha daktari ambaye ni mtaalamu wa afya ya wanawake alichagua washiriki wanaofaa zaidi. Paula alikuwa mmoja wa wale waliochaguliwa.
Suti itakayotolewa, inayoitwa Artemis, itapatikana kununuliwa nchini Uingereza na EU kwa mara ya kwanza baadaye mwaka huu. Inafanya kazi kupitia paneli za joto zilizojengwa ndani na tens (transcutaneous electrical nerve stimulation)  na pedi za gel.
Chanzo cha picha, MARTON MARTOS
Ya mwisho, ambayo hutumiwa mara nyingi na wanawake wakati wa kujifungua, hutoa mapigo ya umeme. Hizi zinasemekana kuzuia ishara za maumivu kufikia ubongo.
Wakati huo huo, paneli za joto hupunguza  makali kwenye mfuko wa uzazi na misuli iliyo karibu.
Ili kuwasha vazi hilo, mtumiaji huambatisha kifurushi kidogo cha betri, saizi ya kiganja, na mashine ya tens  ambayo hutoshea kwenye mfuko mdogo kwenye suti, au inaweza kubanwa tu.
Hii basi huunganisha bila waya kwa kutumia Bluetooth kwenye programu kwenye simu ya rununu  ya mtumiaji, ambayo hutumika kurekebisha viwango vya joto na umeme.
Paula anasema kuwa alipovaa vazi hilo la mwili wakati wa kupima hedhi yake ""ilikuwa hali  tofauti kabisa"", bila maumivu kidogo.
Anaongeza kuwa nyenzo za suti hiyo, ambazo zimetengenezwa kwa mchanganyiko wa pamba  na nyuzi bandia   ni ""starehe ... nzuri kuvaa"".
Madhara pekee ambayo anasema alikuwa nayo ni kwamba hedhi yake ilikuwa nzito  kuliko kawaida. ""Nadhani kutokana na athari za kupumzika kwa misuli.""
Suti hiyo ya mwili imeundwa na mwanzilishi mwenza wa Alpha Femtech, Anna Zsofia Kormos, ambaye ana shahada ya udaktari ya teknolojia inayoweza kuvaliwa na inalenga  hasa afya ya hedhi.
Mshirika wake wa kibiashara, Dora Pelczer, anatoka katika tasnia ya matangazo ya kibiashara.
""Tulizungumza na wanawake 350 kuhusu tabia zao za hedhi, ili tuweze kutengeneza bidhaa ambayo ni rafiki kwa mtumiaji,"" asema Bi Pelczer.
Anaongeza kuwa yeye na Bi Kormos walitaka suti hiyo ya €220 ($140; £194) ionekane kama bidhaa ya mtindo kuliko kifaa cha matibabu.
Dubliner Rebecca Powderly sio tu ana hedhi chungu, lakini pia anapaswa kuvumilia hali ya matibabu inayoitwa endometriosis.
Inasemekana kuathiri mwanamke mmoja kati ya 10, endometriosis hutokea wakati tishu zinazofanana na ukuta wa tumbo la uzazi hukua mahali pengine ndani ya mwili, kama vile kuzunguka ovari na kibofu.
Uvimbe huo  husababisha vidonda vya ndani na makovu, na maumivu yanaweza kuwa makubwa.
Ili kujaribu kujifariji, Rebecca anasema alikuwa akitembea na chupa ya maji ya moto.
Msichana huyo mwenye umri wa miaka 28 angefanya hivyo hata nyakati za usiku, jambo ambalo anasema lilimsababishia kupata ""mionekano isiyo ya kawaida"".
Lakini tangu Septemba, Rebecca amebadilisha chupa ya maji ya moto kwa bidhaa nyingine ya teknolojia inayoweza kuvaliwa ambayo imeundwa kupunguza maumivu ya hedhi.
Chanzo cha picha, REBECCA PODA
Imepewa jina Myoovi, ni mashine ndogo isiyotumia waya ambayo mtumiaji huibandika kwenye ngozi yake ama chini ya kitovu au sehemu ya chini ya mgongo.
Kitengo cha kati chenye umbo la diski chenye kipenyo cha karibu 8cm (inchi tatu) huweka pedi ya tens gel , betri inayochajiwa na USB na vitufe vya kudhibiti.
Hii inaingia kwenye ukanda wa kitambaa chenye umbo la kipepeo unaoweza kubadilishwa, ambao, kama plasta kubwa, inanata upande mmoja, na inasemekana kuwa nzuri kwa matumizi kati ya  mara 20 na 30 kabla ya kuhitaji kutumia nyingine.
""Tens ina utendakazi wa kipekee,"" anasema Rebecca. ""Ni ngumu kuelezea. Kwenye mipangilio ya juu mapigo yanaweza kuwa makali, lakini inafanya kazi kwa maumivu yangu.
Chanzo cha picha, MYOOVI
""Kwangu mimi ahueni ya maumivu huanza mara moja. Haiondoi kabisa maumivu ya kuchomwa na kisu ninayopata, lakini inayapunguza.
Naona ahueni kubwa ninayopata ni kutokana na maumivu ya mara kwa mara, yasiyo na nguvu ninayopata.
""Myoovi ilizinduliwa mnamo Oktoba 2021, kwa bei kutoka £60. Kwa hiyo unapata moja ya diski, na vipande viwili .Bidhaa hiyo imetengenezwa na kampuni mpya inayotumia jina hilo hilo huko Manchester.
Afisa mkuu mtendaji  Dk Adam Hamdi, alikuja na wazo hilo baada ya kuona ufanisi wa mashine za tens wakati akifanya kazi kwa NHS.
Alitaka kuunda toleo lililo rahisi kubeba ,  bila waya, ili wanawake walio na uchungu wa  hedhi, endometriosis, au hali nyingine inayoitwa polycystic ovary syndrome , waweze kuitumia popote.
Dk Karen Morton, daktari wa uzazi na mwanajinakolojia, na mwanzilishi wa nambari ya usaidizi ya matibabu ya Dk Morton, anaelezea jinsi mashine za tens  hufanya kazi.
""Zinatumia  nadharia iitwayo 'gating theory of pain' - kwa kuweka kichocheo kwenye uti wa mgongo juu ya mahali ambapo maumivu huingia, kuzuia njia ya maumivu kufika kwenye ubongo wako,"" anasema.
""Joto linaweza kufanya vivyo hivyo.""Hata hivyo, anasisitiza kuwa wanawake wowote wanaosumbuliwa na hedhi au maumivu mengine ya uzazi wanapaswa kwanza kufanyiwa uchunguzi wa kimatibabu.
Dk Steve Allder ni daktari mshauri wa magonjwa ya mfumo wa neva - daktari anayetambua na kutibu magonjwa ya ubongo, uti wa mgongo na mfumo mpana wa neva.
Anasema kuwa ingawa tafiti zimeonyesha kuwa mashine za tens zinafaa katika kupunguza maumivu, kuna  changamoto ibuka  kuzitumia.
""Haijulikani wazi ni muda gani, idadi, na marudio ya matibabu, kwa sababu ya uwezekano wa maendeleo ya tabia na uvumilivu katika matumizi ya mara kwa mara ya tens'
Dk Hamdi kutoka Myoovi anasisitiza kuwa hakuna kikomo cha muda gani vifaa hivyo vya tens vinaweza kutumika, na badala yake inategemea jinsi mtu anavyostareheshwa na hisia za umeme.
Huko Budapest, Paula anasema ana nia ya kupata vazi la Artemis ambalo hatalazimika kurudisha. ""Siwezi kungoja iwe sokoni ili hatimaye niweze kuitumia mara kwa mara."""
Slym - muundo mpya wa ubongo uliogunduliwa na kazi yake - bbc news swahili,"Chanzo cha picha, Getty Images
Pamoja na mitandao yake ngumu ya neuroni na miundo ya kibaolojia, ubongo unaendelea kuthibitisha kuwa mashine ngumu ya kuelewa.
Sasa, kutokana na maendeleo ya mbinu za upigaji picha za neva na baolojia ya molekuli, wanasayansi nchini Marekani na Denmark wamegundua muundo mpya katika ubongo.
Wameipa jina SLYM, kifupi cha Subarachnoid Membrane Lymph Type.
Na wanaielezea kama sehemu isiyojulikana ya anatomia ya ubongo ambayo ni kama kizuizi cha kinga na jukwaa la ufuatiliaji wa maambukizi na kuvimba.
Ugunduzi huo, uliochapishwa katika jarida la Sayansi, ulifanywa na wanasayansi kutoka Kituo cha Tafsiri ya Neuromedicine katika Chuo Kikuu cha Rochester (USA) na Chuo Kikuu cha Copenhagen (Denmark).
Ubongo umefunikwa na utando tatu, unaoitwa meninges: pia mater, araknoid mater, na dura mater. Utando huu huunda kizuizi kati ya ubongo na mwili wote.
Kati ya pia mater na arachnoid mater kuna nafasi iitwayo subarachnoid, kujazwa na cerebrospinal maji, ambayo mtiririko ndani na kuzunguka ubongo kusaidia mto huo na kutoa virutubisho.
Muundo mpya uliogunduliwa ungekuwa utando wa nne ulio katika nafasi ya subarachnoid, juu ya pia mater, ambayo ni utando wa ndani kabisa.
Kama watafiti wanavyoelezea, kazi ya utando wa SLYM, pamoja na kuweka ubongo, inaonekana kusaidia kudhibiti mtiririko wa maji ya cerebrospinal ndani na nje ya ubongo.
""Nadharia yetu ni kwamba SLYM inaweza kufanya kama kizuizi kati ya maji ""safi"" ya cerebrospinal ambayo huingia kwenye ubongo, na maji ""chafu"" ambayo hutoka, na kuvuta protini taka,"" Dk. Virginia Plá Requena anaelezea BBC. , mtafiti katika Kituo cha Translational Neuromedicine katika Chuo Kikuu cha Copenhagen, na mmoja wa waandishi wa utafiti huo.
""Kwa hiyo, kuzorota kwa utando huu kungefanya kuwa vigumu kusafisha ubongo, na kuathiri utendaji wa neuronal,"" anaongeza.
Chanzo cha picha, UNIVERSITY OF COPENHAGEN/SCIENCE
Kwa kweli, watafiti wanaamini kuwa ugunduzi wa SLYM unawakilisha ugunduzi wa kiwango kipya cha mzunguko wa maji ya cerebrospinal.
Na uwepo wa utando wa SLYM unaonekana kuthibitisha jukumu la hali ya juu ambalo umajimaji huu katika kudumisha ulinzi wa kinga ya ubongo na katika usafirishaji na uondoaji wa taka zenye sumu.
Sehemu kubwa ya taka hizi zenye sumu zimehusishwa na magonjwa ya neurodegenerative kama vile Alzheimers na shida zingine za mfumo mkuu wa neva.
Wanasayansi hao wanaeleza kuwa SLYM ni ""mesothelium,"" aina ya utando unaopatikana unaofunika viungo vingine vya mwili, kama vile mapafu na moyo.
Utando huu hufanya kazi kwa kulinda viungo na kuhifadhi seli za kinga.
Watafiti wanapendekeza kuwa SLYM ni mesothelium ya ubongo na inafanya kazi kwa kuweka mishipa ya damu kwenye nafasi kati ya ubongo na fuvu.
Na inaweza pia kuzuia msuguano katika nafasi hii.
""Mapigo ya kisaikolojia yanayotokana na mfumo wa moyo na mishipa, kupumua, na mabadiliko katika nafasi ya kichwa mara kwa mara husogeza ubongo ndani ya eneo la fuvu,"" kulingana na watafiti.
""Kama mesothelia nyingine, SLYM inaweza kupunguza msuguano kati ya ubongo na fuvu wakati wa harakati kama hizo,"" wanaongeza.
Utando huo uligunduliwa kwenye panya, lakini watafiti wanasema baadaye waliweza kuuona kwenye ubongo wa binadamu uliotolewa kwa ajili ya utafiti.
Wanahakikisha kwamba haikuweza kuzingatiwa hapo awali kwa sababu hutengana wakati ubongo unatolewa kutoka kwa fuvu katika uchunguzi wa maiti.
Zaidi ya hayo, wanasema, ni nyembamba sana - na haiwezi kuonekana kwa watu walio hai kupitia uchunguzi wa ubongo.
Chanzo cha picha, Getty Images
Miaka kumi iliyopita, timu hiyo hiyo ya wanasayansi wa neva kutoka Vyuo Vikuu vya Rochester na Copenhagen ilibadilisha uelewa wa michakato ya ubongo walipochapisha ugunduzi wa kinachojulikana kama mfumo wa glymphatic.
Kisha wakaeleza kuwa ni utaratibu ambao kazi yake ni kuondoa au kusafisha uchafu unaorundikana kwenye ubongo.
Bidhaa hizi ni pamoja na zile ziitwazo beta-amyloid na protini za tau, ambazo hufikiriwa kuhusika na Alzheimer's zinapojikusanya kwa wingi kupita kiasi.
Tangu ugunduzi huo, timu kadhaa za watafiti zimekuwa zikifanya tafiti kufunua jinsi mfumo wa glymphatic unavyofanya kazi, kwa nini inashindwa katika hali fulani, na nini hufanyika inapofanya hivyo.
Wataalamu wanaamini kuwa ugunduzi wa utando wa SLYM unaweza kuwa na athari muhimu kwa kuelewa kazi kamili za mfumo wa glymphatic.
Na inaweza kufungua mlango wa utafiti mpya wa kufuatilia muundo huu na kuangalia kwa ishara za maambukizi au kuvimba ambayo husababisha magonjwa ya mfumo mkuu wa neva.
Kwa mfano, watafiti wanapendekeza kwamba kwa sababu ya jukumu ambalo utando wa SLYM unaweza kuchukua katika mzunguko wa maji ya ubongo, kuzorota kwake kunaweza kuifanya iwe ngumu zaidi kuondoa taka zenye sumu ambazo huchangia kwenye plaques zinazosababisha Alzheimer's.
Na utando huo pia unaonekana kuwa na jukumu la kulinda ubongo, kuzuia seli za kinga za kigeni kuingia katika seli za ubongo, ambayo inaweza kuchangia kuvimba na kuendelea kwa kupungua kwa utambuzi.
Utafiti zaidi sasa utahitajika ili kuelewa ni nini athari za kuwepo kwa utando wa SLYM.
Lakini kama vile Dk. Virgina Plá anavyohakikishia, kuelewa jinsi utando huu unavyofanya kazi kunaweza kuwa ufunguo wa uundaji wa dawa mpya, kwa mfano dawa zinazoweza kuvuka kizuizi cha damu na cerebrospinal.
Pia, kutokana na eneo lake, utando unaweza kuwa ""kipengele muhimu katika michakato ya uchochezi, kama vile majeraha ya kichwa, ugonjwa wa utandu na kadhalika.""
""Mwishowe, kujua jinsi utando huu unavyobadilika katika kukabiliana na neurodegeneration au kuzeeka inaweza kuwa muhimu katika hatua za kudumisha kazi ya utambuzi"" , anasema mtafiti.
Kwa upande wake, Dk Jordi Vilaplana, profesa katika Idara ya Biokemia na Fiziolojia katika Chuo Kikuu cha Barcelona na mtafiti juu ya kuzeeka na neurodegeneration, anaona kwamba uwezekano wa uwepo wa membrane hii ""ni ya kuvutia sana.""
""Itakuwa kipengele kimoja zaidi kuzingatia ili kuelewa utendakazi wa mfumo wa glymphatic, ambao bado kuna maswali kuhusu muundo na utendaji wake"", anathibitisha mtafiti, ambaye hakuhusika katika utafiti huu.
""Hata hivyo, na kwa mtazamo wangu, mapinduzi makubwa ni ugunduzi wa mfumo wa glimfati yenyewe na uwezekano wake wa kuhusika, miongoni mwa wengine, na magonjwa ya neurodegenerative,"" mtaalam huyo aliiambia BBC."
Marashi yanaua?: baba atoa onyo baada ya msichana wa miaka 14 kufariki - bbc news swahili,"Wazazi wa msichana aliyekufa baada ya kuvuta harufu ya  manukato ya kujipulizia (deodorant) wametaka bidhaa hizi kuwa na nembo yenye uwazi zaidi kwa bidhaa ili kuwaonya watu kuhusu hatari zinazoweza kutokea.
Giorgia Green, ambaye alikuwa na umri wa miaka 14 na kutoka Derby, alipatwa na mshtuko wa moyo baada ya kunyunyiza kuondoa harufu katika chumba chake cha kulala.
Wazazi wake wamefahamu kuhusu vijana wengine ambao walikufa kwa bahati mbaya baada ya kuvuta harufu. Kwa kujibu, Jumuiya ya Watengenezaji wa Aerosol ya Uingereza (BAMA) ilisema deodorants ina ""maonyo ya wazi sana"". Kwa mujibu wa sheria, deodorants ya erosoli lazima ichapishwe kwa onyo ""weka mbali na watoto"".
Hatahivyo, wazazi wa Giorgia walisema maandishi hayo ni madogo. Wanaamini kuwa wazazi wengi huwanunulia watoto wao dawa za kuondoa harufu bila kutambua onyo hilo. ""Watu hawajui jinsi ambavyo vilivyomo kwenye mikebe hiyo inaweza kuwa hatari,"" baba yake Paul alisema.
""Ningependa hivyo kwamba hakuna mtu mwingine nchini au ulimwengu - ataishia kulazimika kupitia yale ambayo tumepitia binafsi. ""Hatutaki kifo cha binti yetu kiwe bure.""
Chanzo cha picha, FAMILY PHOTO
Giorgia alikuwa na hali ya Autism na baba yake alisema alipenda kunyunyiza kiondoa harufu kwenye blanketi kwani aliona harufu hiyo kuwa ya faraja.
""Harufu yake ilimpa hali fulani ya utulivu,"" alisema Bw Green. ""Ikiwa alikuwa na wasiwasi kwa njia yoyote, alinyunyiza hii na ilimpa hali ya faraja kwa sababu ni deodorant ambayo mke wangu alitumia.""
Kaka mkubwa wa Giorgia alimkuta akiwa amefariki katika chumba chake cha kulala tarehe 11 Mei 2022. ""Mlango wake ulikuwa wazi, kwa hivyo haikuwa kana kwamba ni mazingira yaliyofungwa,"" baba yake alisema. ""Kiasi kamili [cha deodorant] hakiko wazi lakini kitakuwa zaidi ya kawaida.
""Wakati fulani moyo wake ulisimama kwa sababu ya kupumua."" Uchunguzi ulifanyika kuhusu kifo cha Giorgia na mchunguzi wa maiti akarekodi hitimisho kama tukio lisilo la kawaida. Sababu yake ya kiafya ya kifo ""haikujulikana lakini iliendana na kuvuta pumzi ya erosoli"".
Chanzo cha picha, Getty Images
Kulingana na Ofisi ya Takwimu za Kitaifa (ONS), ""deodorant"" ilitajwa kwenye vyeti 11 vya vifo kati ya 2001 na 2020.
Hata hivyo, idadi halisi ya vifo huenda ikawa kubwa zaidi kuliko hii, kutokana na ukweli kwamba vitu maalumu havitajwa kila mara kwenye vyeti vya kifo.
Cheti cha kifo cha Giorgia kilirejelea ""kuvuta pumzi ya erosoli"" badala ya ""kiondoa harufu"". Butane - kiungo kikuu cha kiondoa harufu cha Giorgia - kilirekodiwa kuwa kilihusika katika vifo 324 kati ya 2001 na 2020.
Propane na isobutane - pia katika deodorant ya Giorgia zilitajwa katika vifo 123 na 38 mtawalia.
ONS ilisema vitu hivyo vimehusishwa na idadi ya vifo, ikisema: ""Kuvuta pumzi ya butane au gesi ya propane kunaweza kusababisha kushindwa kwa moyo kufanya kazi.""
Taasisi ya Kuzuia Ajali (RoSPA) ilisema idadi ya watu wamekufa baada ya kunyunyiza dawa za kuondoa harufu. Ashley Martin, mshauri wa afya ya umma katika RoSPA, alisema: ""Ni rahisi kudhani wako salama kabisa na hawana hatari kabisa. Ukweli ni kwamba hawako salama.
""Kuvuta pumzi nyingi za erosoli, sio tu deodorants, kunaweza kusababisha hali nyingi za kuhatarisha maisha kutoka kuzirai na shida ya kupumua, hadi mabadiliko ya midundo ya moyo na cha kusikitisha, kifo.
""Kuna maoni potofu ya kawaida kwamba vifo kutokana na erosoli hutokea tu katika hali ya matumizi mabaya ya dawa, lakini hii sio kweli kabisa. ""Tumeona vifo vingi katika miaka ya hivi karibuni ambapo watoto na vijana wazima wamenyunyiza erosoli kupita kiasi  kutoka kwa vijana wanaofahamu harufu ya mwili, hadi kwa watoto wanaotafuta uhakikisho kutoka kwenye harufu inayojulikana.
Kwa mujibu wa sheria, deodorants ya erosoli lazima ichapishwe kwa onyo ""weka mbali na watoto"".
Deodorant nyingi za erosoli pia zina onyo linalosema ""matumizi mabaya yanaweza kuua papo hapo"".
Hili sio hitaji la kisheria, lakini linapendekezwa na BAMA kutokana na hatari ya watu kuvuta erosoli ili kulewa kwa makusudi.
Wazazi wa Giorgia wanaamini kuwa onyo hilo linafaa kubadilishwa na kuwa ""matumizi ya yanaweza kuua papo hapo"", kwa sababu Giorgia hakuwa akitumia vibaya kiondoa harufu.
Deodorants ya erosoli lazima pia iwe na maagizo kuhusu matumizi yao sahihi, ambayo yameandikwa kufuatia tathmini zinazofanywa na mtengenezaji. Kwa mfano, maagizo yanaweza kusema ""tumia kidogo katika sehemu zenye uingizaji hewa mzuri"". Ikiwa deodorant ya erosoli inaweza kuwaka lazima kuwe na onyo kuhusu hili.
BAMA ilisema katika taarifa: ""Chama cha Watengenezaji wa Aerosol ya Uingereza (BAMA) huchukua kwa uzito tukio lolote linalohusisha bidhaa za erosoli, na tulihuzunishwa sana kujua kuhusu kifo cha mtoto mdogo sana.
""Kama shirika la tasnia tunafanya kazi na watengenezaji ili kuhakikisha kuwa erosoli zinatengenezwa kwa viwango vya juu zaidi vya usalama na zimewekwa alama za maonyo na maagizo yaliyo wazi kabisa ya matumizi na tunapendekeza kwamba mtu yeyote anayetumia erosoli afanye hivyo kulingana na maagizo ya mtengenezaji.
""Tunapendekeza pia kutumia maonyo kadhaa ya ziada na maagizo ya matumizi, zaidi ya yale yanayohitajika na kanuni, na kuendelea kukagua haya ili kuhimiza matumizi salama ya erosoli."""
Fahamu lishe unayopaswa kula kutokana na umri wako  - bbc news swahili,"Chanzo cha picha, Getty Images
Je unakula kuishi au unaishi kula?  Uhusiano wetu na chakula kwa asili ni mgumu, kwani unahusisha bei, upatikanaji wake na wale tunaokula nao . Lakini kitu kimoja ambacho huwa ni muhimu wakati wote  ni njaa – hamu ya kula.
Wakati hisia ya njaa inapotokea, mwili hufahamu kwamba chakula kinahitajika. Hii ni hisia asilia. Lakini mara nyingi huwa tunakula hata kama hatuhisi njaa au wakati mwingine hatuli hata kama tunahisi njaa
Utafiti wa hivi karibuni umefichua kuwa harufu ya chakula, sauti , ni mambo yanayotufanya  tule chakula kupita kiasi.
Kadri umri wetu unavyosonga , ndivyo hamu yetu ya kula inavyoongezeka.  Kama mwandishi Shakespeare anavyosema , kuna hatua saba za njaa. Unapoelewa hatua hizi, unaweza kuepuka kula kupindukia au kula chakula  kidogo  na kuepuka madhara ya kiafya yanayotokana na ulaji wa chakula .
Chanzo cha picha, Getty Images
Katika hatua ya kwanza ya utoto, ukuaji wa mwili ni wa haraka. Tabia za kula katika umri huu  huendelea kuwa sawa katika umri wa baadaye.
Kwanza mtoto  hunenepa  na anapokuwa mwanaume au mwanamke hunenepa kulingana na umri wake.
Hali ya mtoto ya kukataa kula chakula au kukiogopa inaweza kumsababishia mtoto kushindwa kuridhika na chakula.
Lakini iwapo mtoto atapewa chakula chenye ladha fulani mara kwa mara na mtoto akaweza kukila kwa kukipenda , mtoto anaweza kula vyakula vipya kama vile mboga za majani na kuzipenda.
Watoto wanapaswa kujifunza ni kiasi gani cha chakula wanachopaswa kula, jinsi ya kudhibiti kiasi cha chakula.
Wazazi wanaosisitiza kuwa ni lazima chauka kiishe kwenye sahani  wanaweza kuingilia kati kwa kuwapatia watoto chakula wakati wananjaa.
Watoto hawapaswi kujumuishwa katika matangazo ya vyakula ambavyo havina faida ya lishe mwilini , kwani matangazo hayo hujenga tabia ya watoto  kula vyakula hivyo.
Hii hupelekea watoto kuongeza uzito wa mwili na kujipata katika hatari ya magonjwa ya kudumu kama vile kisukari, na magonjwa ya moyo.
Mara nyingi homoni huchangia pakubwa na mara kwa mara kwa kijana au msichana mwenye umri wa kubarehe kuhisi njaa. Jinsi  vijana wenye umri huu wanavyokula huelezea ni jinsi gani watakavyokula baadaye .
Hii inamaanisha kuwa tabia za kula ambazo zimekuwepo wakati wa umri wa kubarehe huathiri  kizazi kijacho, kwani watoto hawa huendelea kuku ana kuwa wazazi. Kwa  bahari mbaya huwa kuna ukosefu wa muongozo wa ulaji unaofaa katika umri huu, na athari za ulaji huu mbaya hujitokeza baadaye maishani mwao.
Magonjwa yanayohusiana na utapiamlo ni ya kawaida miongoni mwa wasichana na wavulana walio katika umri wa kubalehe .
Chanzo cha picha, Getty Images
Mabadiliko mengi ya mtindo wa maisha hutokea katika hatua hii. Katika umri huu , huwa masomo ya chuo yamekamilika, baadhi  huwa wameolewa , au wanaishi na wenza wao.
Baadhi ya watu huwa ni wazazi wanaoishi na wenza wao. Wengine huwa ni wazazi kwa hivyo kuna uwezekano mkubwa wa kuongeza uzito wa mwili.
Wakati unene wa mwili unapoongezeka, ni vigumu sana kupunguza kiwango cha mafuta mwilini.
Tunapokula chakula kidogo, mwili huashiria kuhitaji chakula zaidi. Hatahivyo kiwango cha kujizuia kula chakula kupita kiasi huwa ni cha chini. Hii hupelekea mtu kula chakula kupita kiasi.
Baada ya kula, mtu huhisi hali ya kuridhika na kushiba.
Hali hii pia imewafanya watafiti  kuichunguza kwa kina.  Hii ni muhimu sana wakati unapopunguza uzito wa mwili.
Kwasababu kikwazo kikuu cha kula chakula kidogo  kuliko kile ambacho mwili kinamaanisha kuwa mtu atahisi njaa wakati wote.
Pingamizi tofauti hutuma ishara tofauti kwa mwili wetu.
Chanzo cha picha, Getty Images
Miongo hii ni tofauti sana inapokuja katika suala la ulaji. Kwasababu kundi hili la miaka lina changamoto zaidi ya ujazaji wa tumbo. Katika umri huu, msogo wa mawazo ni wa hali ya juu. Hii husababisha mabadiliko katika hamu ya kula.
Takriban 80%  ya watu wenye umri huu huwa wana mabadiliko haya. Kundi hili limegawanyika katika makundi mawili. Wale wanaokula kupindukia  na wale wanaojaribu kuzia hamu ya kula .
Mambo haya yote yanahitaji udadisi. Ni chakula cha aina gani ambacho wanauraibu nacho. Wataalamu wengi hawako tayari kukiri kwamba kuna kitu cha aina hii.
Kuangazia majukumu au kutaka kuyatekeleza  kikamilifu pia inaweza kuleta uwiano wa mshongo wa mawazo na tabia za ulaji.
Pia ni changamoto kubwa kupunduza kiasi cha vyakula vilivyochakachuliwa au vyakusindikwa  katika maeneo ya kazi, makuambuni yanapaswa kujaribu kuzingatia mtindo wa ulaji wa vyakula vyenye kuleta afya ya mwili ili kupunguza msongo.
Chanzo cha picha, Getty Images
Ukweli ni kwamba kufahamu kwamba kitu ni kizuri  kwako haiwezi kukufanya ubadili tabia.
Lazima tule kile tunachokitaka bila kubadili mtindo wa maisha. Hata kama utakula kitu kibaya, mawazoni unahitaji afya ya mwili na akili.
Lakini tufahamu kuwa chakula tunachokila kina athari kwa afya yetu iwe nzuri au mbaya .
Kuvuta sigara, lishe duni, ukosefu wa mazoezi ya mwili, na vilevi vinaaathir moja kwa moja afya yetu na uwezo wa kuzaa.
Kati ya umri wa miaka 40 na 50 , watu wanapaswa kula na kunywa akulingana na hali zao za kiafya .
Matokeo ya Shinikizo la damu, kolestro hayaonekani moja kwa moja , kwahivyo watu huwa hawabadili mtindo wao wa maisha.
Chanzo cha picha, Getty Images
Baada ya umri wa miaka 50 , uzito wa misuli hupungua kwa  asilimia  0.5-1 Asilimia moja ya misuli hupotea kila mwaka. Hali hii hujulikana kama sarcopenia kwa lugha ya kitaalamu.
Ukosefu wa mazoezi ya mwili, kiwango kidogo cha protini katika vyakula na vinywaji, ukomo wa hedhi miongoni mwa wanawake huongeza viwango vya kupotea kwa misuli.
Mlo wenye virutubisho na mazoezi ya mara kwa mara ni muhimu miongoni mwa wanawake hupunguza athari za uzee.
Vyakula vyenye bei nafuu vyenye viwango vya juu vya protini ni muhimu.
Chanzo cha picha, Getty Images
Madawa mbali mbali na tiba zilizopo kwa ajili ya  magonjwa hatari, vimeongeza umri wa kuishi lakini maisha ya kiafya bado hayajaboreka kwa kiasi hicho.
Iwapo hali itaendelea kuwa kama ilivyo, idadi kubwa ya wazee katika jamii zetu  na idadi ya wagonjwa wanaotegemea usaidizi  itaongezeka.
Mlo uliosheheni virutubisho vya mwili ni muhimu kwa wazee wenye umri wa zaidi ya miaka 70.
Kadri umri unavyoongezeka, ndivyo chakula kinavyopungua.
Hii husababisha kushuka ghafla kwa uzito wa mwili, na kuufanya mwili kuwa mwembamba.
Baadhi ya magonjwa mapya yanaweza kupona kutokana na kupungua kwa mlo.
Matibabu kama vile ya athari za augonjwa wa ubongo wa Alzheimer huathiri hamu ya kula.
Hatuwezi kupuuza umuhimu wa chakula kama petroli kwa ajili ya miili yetu katika hatua yoyote ya maisha yetu
Chanzo: Shirika la afya Duniani -WHO"
Ni kwanini baadhi ya dawa hazipaswi kutumiwa na vinywaji vyenye kahawa - bbc news swahili,"Chanzo cha picha, Getty Images
Kwa wengi wetu, kuanza siku bila kikombe cha kahawa ni jambo lisiloweza kufikirika.
Lakini, katika baadhi ya nyakati, wakati tunapomeza au kutumia dawa fulani asubuhi, ni bora kusubiri kwa muda mrefu kabla ya kunywa kinywaji  hiki.
Baadhi ya dawa zinaweza kumezwa katika nyakati tofauti za siku, lakini pia inashauriwa  kutozimeza pamoja na vinywaji vyenye kahawa.
Kuna takriban dawa 60 ambayo yanaweza kuwa na mwingiliano na kahawa  ,"" Antonio Javier Carcas Sansuán, anasema mtaalamu wa madawa  na profesa  katika chuo kikuu cha  Madrid, aktika mazungumzo na  BBC Mundo, ingawa mwingiliano kati ya mengi kati ya madawa haya  haya ni wa kadri.
Tunapotumia dawa, inasafiri katika mwili wetu wote, inapokuwa tumboni au katika utumbo , hupita ndani yad amu na halafu husambaa kote mwilini.
""Dawa hizi zinapaswa kupita katika eneo ambapo itatekeleza kitendo cha uponyaji  wa ugonjwa zinazoutibu, ni lengo la kimatibabu ,"" Elena Puerta Ruiz de Azúa, profesa katika kitengo cha tiba ya dawa katika Chuo kikuu cha  Navarra, aliiambia  BBC Mundo.
Fikiria  eneo lililolengwa  kama kituo cha mkakati wa kutibu ugonjwa, protini katika miili yetu – ambayo hupokea dawa huiimarisha au kuizuia – ambapo itapunguza ufanisi.
Na kwa dawa kufanya kazi yake, inahitaji kufyonzwa na kusambazwa  kwa ufanisi.
Halafu dawa hiyo inafaa kuzunguka kwa njia yake pekee, itengwe na mwili pamoja na viungo muhimu vya mwili katika mchakato huu ni ini, ambalo linakazi ya kusafisha mwili wetu. Lakini vipi iwapo kahawa na vinywaji vingine vyenye kafeini  itaongezwa kwenye safari hii? Inategemea dawa na lengo lake
Chanzo cha picha, Getty Images
Iwapo tunazungumzia dawa yenye lengo la kumfanya mtu asinzie , ukiichanganya na kahawa au vinywaji vyenye kiungo cha kafeini , kama vile Coca cola itakuwa na madhara kwasababu italeta athari mbaya kwa dawa kwa kutenda kinyume na matarajio ya  kile ambacho dawa ilitarajiwa kukifanya.
Madawa kadhaa ya aina hii ni kutoka familia ya benzodiazepines, ambayo hutumiwa katika matibabu, kwa mfano kutibu ukosefu wa usingizi  na wasiwasi
""Kafeini itafika kwenye ubongo wakati huo huo sawa na dawa hii ,"" anasema Puerta.
""Halafu upande mmoja utapokea kichocheo cha kafeini na upande wa pili utapokea dawa ambayo nguvu yake ya tiba imepungua: athari ambayo ni kinyume .""
Chanzo cha picha, Getty Images
""Kwa baadhi ya madawa, labda ongezeko hili  la utegili huenda lisiwe la maana kwasababu wana ukingo mpana salama, lakini kwa wengine ambao ndio wengi huhitaji kiwango kamili cha dawa, na kutopata dawa kamili kunaweza kusababisha hatari,"" wanaonya wataalamu
""Ni dawa ambayo haijalishi kata imekolea kidogo au zaidi. Inaweza kuwa hatari iwapo makali yake yataongezeka .
Inashauriwa kwamba baadhi ya dawa, kama vile ile inayotumiwa kutibu kiwewe, kabla ya mlo wowote
Chanzo cha picha, Getty Images
Ni muhimu kwamba  uwepo wa chakula  tumboni na kwenye utumbo unaweza pia kuzuia ufyonzwaji wa  aina fulani za dawa.
""Hata kama utameza dozi kama ilivyoshauriwa , iwapo sehemu yake haitaingia mwilini , haitakuwa na athari yoyote kwa tiba  .""
Hatahivyo, kwa dawa, chakula ni kitu muhimu : baadhi yad awa zinazozuia majeraha zinaweza kuwa na uharibifu mkubwa kwa ute wa tumbo.
Kwa sababu hii ""wakati mwigine kile tunachokishauri ni kumezadawa na chakula ili kuia athari za majeraha tumboni.""
Chanzo cha picha, Getty Images
Tetracycline , ambayo ni aina ya  antibiotic, haiendani na maziwa kwani yanaizuia kufyonzwa mwilini , anafafanua  Puerta.
Iwapo utameza dawa ya antibiotic  ya aina hiipamoja na maziwa  , ""ni sawa na kuitupa tu.""
Na ni kwamba jamii hii ya  antibiotics, inapoingizwa katika bidhaa za maziwa, hutengeneza  mchanganyiko usioyeyuka  wenye   calcium, unaoitwa  chelates, ambao hautafyonzwa katika utumbo, kwa hiyo haitakuwa na athari yoyote ya tiba, kulingana na malengo yake.
Kama madawa yanaathiri mfumo wa kati wa neva, kama vile  antidepressants,  zinamezwa, ni muhimu kufuata maagizo ya daktari, kwani kadini yenyewe huchochea sana mfumo huo.
Chanzo cha picha, Getty Images
Kulinangana na  Puerta, ni muhimu kwamba dawa zitumiwe kama ilivyoelezwa na wataalamu wa afya.
""Sahau kutegemea dawa za nyumbani. Kama  umeelezwa kwamba  paketi moja ya dawa iwekwe kwenye maji iyeyuke ndio unywe, fanya hivyo, usiiweke kwenye juisi au soda wala kimiminika kingine chochote kile , kwasababu itabadili viungo vyake.""
Zaidi ya hayo, anafafanua kuwa kuna dawa nyingi ambazo hazikinzani na kahawa.
""Umeona kila kisa "" na njia bora zaidi ni kuhakikisha unamuuliza daktari au mtaalamu wa dawa katika maduka ya dawa.
Kwa ujumla ni muhimu kunywa kahawa kwa kadri,’’ anasema Carcas."
Jinsi bakteria na fangasi wanavyokufanya kufikiria vizuri - bbc news swahili,"Chanzo cha picha, Getty Images
Utunzaji wa bakteria kwa wingi pamoja na vijidudu vingine vinavyoishi tumboni kunaweza kutusaidia kufikiria vyema na hata kutoa njia mpya za kutibu hali ya afya ya akili.
Kuna  matrilioni na maelfu ya aina tofauti ya viumbe hivi. Viumbe hawa wengi, ikiwa ni pamoja na bakteria, archaea na eukarya, wamekuwa wakiishi kwa muda mrefu kabla ya wanadamu, na wamekuwa kwa wingi na sasa wanazidi seli zetu mara nyingi zaidi.
Hakika, kama John Cryan, profesa wa anatomy na neuroscience kutoka University College Cork, anasema: ""Unapoenda chooni kujisaidia unavitoa baadhi ya vijidudu hivi: na unakuwa kama binadam mpya zaidi.""
Kwa ujumla, vijidudu hivi vinajulikana kama ""microbiota"" - na vina jukumu lililowekwa vyema katika kudumisha afya yetu ya mwili, kuanzia usagaji chakula hadi kinga.
Pia huzalisha vitu muhimu ambavyo mwili wa binadamu hauwezi kutengeneza peke yake. Lakini vipi ikiwa pia vijidudu hivi vina mchango katika akili zetu? Katika kitabu kipya kinachoitwa Are You Thinking Clearly? tunachunguza sababu nyingi za ndani na nje ambazo huathiri jinsi tunavyofikiri, kuanzia jeni, utu, upendeleo, teknolojia, tangazaji na lugha.
Na kwa upande mwingine vijidudu hivi hufanya miili yetu kuwa nyumba yao na vinaweza kuwa na udhibiti wa kushangaza juu ya akili zetu.
Chanzo cha picha, Getty Images
Katika miongo michache iliyopita, watafiti wameanza kufichua udadisi, wakati mwingine wenye utata - na kukusanya ushahidi unaoeleza kwamba 'microbiota' kwenye utumbo haisaidii tu kuweka akili zetu katika mpangilio bora wa kufanya kazi kwa kusaidia kunyonya virutubishi kutoka kwwenye vyakula tunavyokula, lakini pia inaweza kusaidia kutengeneza mawazo na tabia zetu.
Matokeo yao yanaweza hata kuimarisha jinsi tunavyoelewa na kusaidia matibabu mapya dhidi ya hali ya afya ya akili.
Kutokana na janga la Covid-19, ambalo limekuwa na athari mbaya kwa afya ya akili ya watu katika sehemu nyingi za ulimwengu, kubaini fumbo hili kunaweza kuwa muhimu zaidi kuliko hapo awali.
Utafiti unapendekeza kwamba viumbe vyetu vinaweza kuwa vinawasiliana na akili zetu kupitia njia nyingi, kuanzia kwenye kinga hadi kemikali za kibayolojia.
Chanzo cha picha, Getty Images
Utafiti mwingi katika suala hili unafanywa kwa kuwatumia panya na wanyama wengine wadogo. Ingawa ukweli ni kuwa panya sio wanadamu, lakini wanafanana kibaiolojia kwa vitu vingi.
Kuanzisha sababu kati ya ishara za viumbe hai na mabadiliko katika mawazo na tabia ya binadamu, tafiti za wanyama zimetoa maarifa ya kuvutia kuhusu mwingiliano wa ajabu kati ya bakteria na ubongo.
Utafiti, kwa mfano, unaonyesha kuwa panya ""wasio na viini"" (wale wasio na vijidudu vyovyote) wana uwezekano mkubwa wa kuwa na wasiwasi, na pia hawana urafiki zaidi kuliko wale walio na vijidudu.
Panya wasio na vijidudu, na wale waliopewa dawa za kudhibiti bakteria ( antibiotiks) wamegundulika kwamba rahisi kukumbwa na tabia hatarishi na wana uwezo mdogo wa kujifunza au kukumbuka.
Kwa kuchangamana na watu wengine, kwa mfano, tunasaidia bakteria tulionao mwilini kusambaa.
Chanzo cha picha, Getty Images
Tafiti kuhusu mawasiliano kati ya utumbo, ubongo na vijidudu hivi 'microbiota' bado ni chache.
Na kuna vidokezo kwamba vijidudu hivi 'microbiota' au fangasi na bakteria na vingine vidovidogo vinavyopatikana tumboni vinaweza kuathiri ujuzi wa utambuzi kwa ukubwa zaidi, pia.
Inajulikana kuwa dawa za 'antibiotics' huharibu microbiota tumboni, lakini je, vinaathiri utambuzi wetu? Utafiti mmoja wa hivi majuzi, ambao ulifuatilia afya na ustawi wa wauguzi wa kike 14,542 kwa miaka kadhaa walipokuwa wakifanya nchini Uingereza, uligundua kwamba wale ambao walikuwa wametumia antibiotics kwa muda mrefu (zaidi ya miezi miwili) walikutwa na utambuzi wa chini katika kujifunza, kumbukumbu ndogo na umakini mdogo katika kazi kuliko wale ambao walikuwa hawajatumia dawa kama hizo.
Muhimu zaidi, utambuzi wa wanawake ambao walikuwa wametumia antibiotics ulikuwa duni kidogo walipofuatiliwa miaka saba baadaye. Ingawa huu ni uunganisho tu, watafiti wanafikiri inaweza kuwa kutokana na mabadiliko yanayotokana na antibiotics tumboni.
Chanzo cha picha, Getty Images
Bado kuna safari ndefu sana katika kuelewa suala hili vizuri. Hili ni suala linalovutia sana lakini kulitafiti zaidi kunahitaji fedha.
""Kuna vijidudu vichache tu ambavyo vimefanyiwa utafiti hadi sasa,"" anasema Hsiao.
""Nimefurahishwa sana na fursa ya kufichua uelewa mpya wa kiufundi wa jinsi sisi na washirika wetu 'vijidudu' tunaweza kufanya kazi pamoja kukuza afya na kuzuia magonjwa."" Wakati huo huo, labda sote tunapaswa kulipa kipaumbele zaidi vijidudu hivi 'microbiota' tulivyo navyo, anasema mmoja wa watafiti."
Teknolojia ya filamu za avatar inavyotumiwa katika utafiti wa magonjwa  - bbc news swahili,"Chanzo cha picha, 20TH CENTURY STUDIOS
Suti za kunasa mwendo zinazowavutia wahusika katika filamu kama vile Avatar zinasaidia watafiti kufuatilia chanzo cha magonjwa ambayo yanayoathiri mwendo.
Mara nyingi, jinsi hali kama hizo zinavyotathminiwa haraka, ndivyo mgonjwa anavyoweza kupata usaidizi na matibabu yanayofaa.
Mfumo mpya hutumia akili ya bandia kuchanganua mienendo ya mwili. Katika vipimo, wataalamu wa Uingereza walipima ukali wa matatizo mawili ya kijenetiki kwa haraka mara mbili kuliko madaktari bora.
Watafiti wanasema inaweza pia kupunguza muda kwa nusu na kupunguza sana gharama inayohitajika kutengeneza dawa mpya katika majaribio ya kimatibabu.
Utafiti huo umechapishwa katika jarida la Nature Medicine. Dkt Valeria Ricotti, wa Taasisi ya Great Ormond Street ya Afya ya Mtoto aliiambia BBC News kwamba ""amefurahishwa kabisa na matokeo.
""Athari katika utambuzi na kutengeneza dawa mpya kwa anuwai ya magonjwa inaweza kuwa kubwa kabisa."" Dk Ricotti alikuwa miongoni mwa kundi la watafiti katika Chuo cha Imperial na Chuo Kikuu cha London ambao walitumia miaka 10 kuendeleza teknolojia mpya.
Waliijaribu kwa wagonjwa walio na matatizo ya mfumo wa neva na matatizo ya mwendo,Friedreich's ataxia(FA) na hali ambayo husababisha udhaifu wa mifupa na misuli ya moyo, Duchenne Muscular Dystrophy (DMD) katika tafiti mbili tofauti.
Watafiti wanasema inaweza pia kutumika kufuatilia wagonjwa wanaopata nafuu kutoka kwa magonjwa mengine ambayo huathiri mwendo. Hizi ni pamoja na hali yoyote inayohusisha ubongo na mfumo wa neva, moyo, mapafu, misuli, mfupa na magonjwa kadhaa ya akili.
Chanzo cha picha, GREAT ORMAND STREET HOSPITAL
Kufuatilia ukali na uwezekano wa kuendelea kwa magonjwa kama haya kwa kawaida huhusisha kupima katika kliniki kasi na usahihi ambayo wagonjwa hufanya mwendo sanifu.
Tathmini hiyo muhimu katika kufahamu ni usaidizi na matibabu gani mgonjwa anahitaji inaweza kuchukua miaka.
Tafiti mbili zilizochapishwa Alhamisi zinaonesha kuwa mfumo wa kunasa mwendo unaweza kufanya hivi haraka na kwa usahihi zaidi.
Ilichukuliwa kutoka kwa teknolojia inayotumiwa na watengenezaji filamu kunasa mienendo ya waigizaji katika filamu za Avatar ili kuunda kinachofanana na maisha kwenye skrini.
Prof Aldo Faisal wa Chuo cha Imperial, ambaye alikuwa mmoja wa wanasayansi waliotoa wazo hilo, alisema ni uboreshaji mkubwa. ""Mtazamo wetu mpya hugundua mienendo ambayo wanadamu hawawezi kuifanya,"" alisema. ""Ina uwezo wa kubadilisha majaribio ya kliniki na pia kuboresha utambuzi na ufuatiliaji wa wagonjwa.""
Chanzo cha picha, THMOAS ANGUS/IMPERIAL COLLEGE
FA kwa kawaida huonekana katika hatua za awali na huathiri mtu mmoja kati ya 50,000, ambapo DMD huathiri watoto 20,000, wengi wao wakiwa wavulana, duniani kote kila mwaka.
Kwa sasa hakuna tiba ya hali hizo zote. Timu katika Chuo cha Imperial ilijaribu kwanza suti za sensor ya mwendo kwa wagonjwa walio na FA. Waligundua kuwa akili bandia inaweza kutabiri kuongezeka kwa ugonjwa huo kwa muda wa miezi kumi na mbili, nusu ya muda ambao kawaida ungechukua mtaalamu.
Timu tofauti katika Great Ormond Street ilijaribu teknolojia kwa wavulana 21 walio na DMD kati ya umri wa miaka mitano na 18. Ilitabiri jinsi mwendo wao ungeathiriwa miezi sita katika siku zijazo kwa usahihi zaidi kuliko daktari.
Watafiti wanaamini kuwa mfumo wao unaweza kutumika kuharakisha na kupunguza gharama ya majaribio ya kliniki ili kujaribu dawa mpya kwa hali anuwai. Hasa, inaweza kufanya majaribio ya dawa mpya kwa matatizo ya nadra ya maumbile kuwa na gharama zaidi.
Chanzo cha picha, THOMAS ANGUS/IMPERIAL COLLEGE
Profesa Paola Giunti, Mkuu wa Kituo cha Ataxia cha UCL alisema: ""Tutaweza kujaribu dawa nyingi na wagonjwa wachache kwa gharama ya chini."" Kwa upande wa DMD angalau wagonjwa 100 wanahitajika katika kipindi cha takriban miezi 18 ili kupata matokeo muhimu ya kitakwimu yanayohusiana na ufanisi wa dawa mpya.
Utafiti huo ulionesha kuwa kwa kutumia mfumo huo mpya inaweza kufanyika kwa wagonjwa 15 katika kipindi cha miezi sita.
Takribani magonjwa 6,000 adimu ya kijenetiki huathiri jumla ya mtu 1 kati ya 17 nchini Uingereza.
Idadi ya wagonjwa walio na kila ugonjwa inaweza kufikia mia chache au chini.
Hilo ni pingamizi kwa kampuni za dawa kufanya majaribio ya kliniki ya gharama kubwa ili kuunda dawa mpya za kuzitibu.
Profesa Richard Festenstein kutoka Taasisi ya Sayansi ya Tiba ya Baraza la Utafiti wa Matibabu la London, aliiambia BBC News kwamba teknolojia ya suti, ambayo alisaidia kuendeleza, ilikuwa na uwezo wa kubadilisha uchumi wa ugunduzi wa dawa.
''Hii itavutia tasnia ya dawa kuwekeza katika magonjwa adimu,"" alisema.
""Walengwa wakuu wa utafiti wetu watakuwa wagonjwa, kwa sababu teknolojia itaweza kuja na matibabu mapya kwa haraka zaidi.""
Watafiti tayari wanatafuta idhini ya matumizi ya kunasa mwendo kwa majaribio ya dawa ya kutibu FA na DMD, ambayo yakifaulu yanaweza kuanza baada ya miaka miwili. Pia wanakusanya data kwa matumizi yake kwa matatizo ya ubongo ambayo husababisha mwendo usiotarajiwa au zisizoweza kudhibitiwa, kama vile kutetemeka, kukakamaa (Parkinson's), matatizo ya akili (Alzheimer's) na ugonjwa unaoweza kulemaza ubongo na uti wa mgongo (Multiple sclerosis ,MS)."
'nina ugonjwa ambao siwezi kutofautisha kitu halisi na kisicho halisi' - bbc news swahili,"Hii ni simulizi ya kina ya kuishi na ugonjwa unaofahamika kama 'Bipolar' nchini Kenya, ambapo suala la afya ya akili mara nyingi linaonekana ni mwiko na lisilopewa uzito wake kwenye jamii.
Noella Luka alikuwa na ndoto kubwa ya kuwa mtayarishaji filamu akienda kusomea fani hiyo nchini Marekani, lakini mambo yalibadilika ghafla baada ya kupata tatizo la afya ya akili na kubadili kila kitu katika maisha yake.
Fuatilia makala haya ya BBC Africa Eye."
Kwa nini ni vigumu kwa baadhi ya watu kutofautisha kati ya kushoto na kulia? - bbc news swahili,"Chanzo cha picha, Getty Images
Inaonekana ni mtoto tu ndiye anayeweza kufanya makosa kama hayo, lakini la kushangaza ni kwamba  watu wazima nao huchanganya kushoto na kulia, na wanasayansi wanaanza kuelewa ni kwanini.
Daktari wa upasuaji wa neva nchini Uingereza Henry Marsh alipoketi kando ya kitanda cha mgonjwa wake baada ya upasuaji, habari mbaya ambayo alikuwa karibu kutoa ilitokana na kosa lake mwenyewe.
Mwanamume huyo alikuwa na mshipa wa neva katika mkono wake ambao ulihitaji kufanyiwa upasuaji, lakini daktari huyo mashuhuri ulimwenguni alitoboa neva upande usiofaa wa mgongo wake.
Moja ya makosa ya mara kwa mara ya matibabu yanahusiana na ukweli kwamba utaratibu unafanywa kwenye kiungo tofauti kinachofanana.
Hitilafu hizi kubwa na zinazoweza kuzuilika kwa urahisi zinaonyesha kwamba watu wazima wengi wana shida na kutofautisha  kushoto-kulia, ingawa kila mtu hujifunza kutofautisha kati ya njia mbili wakati wa utoto.
Takriban mtu mmoja kati ya watu sita duniani, kama inavyoonyeshwa na utafiti wa hivi karibuni, ana matatizo fulani jambo  hili. Hata wale ambao wanaamini kuwa hawana shida kama hiyo wanaweza kufanya makosa bila kutarajia ikiwa wanapotoshwa na kitu, kwa mfano, kelele inayowazunguka au hitaji la kutatua kazi nyingine.
""Hakuna mtu ana ugumu wowote kutambua kitu mbele au nyuma na juu au chini,"" anasema Ineke van der Ham, profesa katika idara ya saikolojia ya neva katika Chuo Kikuu cha Leiden nchini Uholanzi.
Lakini kutofautisha kati ya kushoto na kulia ni suala jingine, anasema. ""Hii hutokea kwa sababu ya ulinganifu na unapogeuka, kwa mfano, na kulia-kushoto inageuka kuwa kinyume.""
Kutofautisha kati ya kushoto na kulia kwa kweli ni mchakato changamano ambao unahitaji kumbukumbu na uwezo wa kuzunguka kiakili.
Kwa kweli, watafiti  ndio wanaanza tu kujua ni nini hasa kinatokea katika akili zetu tunaipofanya, na kwa nini watu wengine wanaona ni rahisi zaidi kuliko wengine.
""Watu wengine huzaliwa kulia na kushoto kwa urahisi, bila hata kufikiria,"" anasema Gerard Gormley, daktari mkuu na profesa wa kliniki katika Chuo Kikuu cha King's Belfast huko Ireland Kaskazini.
""Wengine wanahitaji kutafuta  njia fulani kufanya hili.""
Hormley na wenzake walifanya tafiti kadhaa kuchunguza mchakato huu.
“Kwanza mtu ajielekeze, yuko wapi upande wa mwili wake,” anasema mtafiti huyo.
Ikiwa jibu halikuja mara moja, washiriki walijaribu kutumia mbinu tofauti, kwa mfano, kukumbuka ni mkono gani wanatumia kuandika au kucheza gitaa, au kufanya barua ya Kilatini L.
""Baadhi ya watu wanaona inasaidia kuwa na tattoo za mwili au kutoboa mwili,"" anasema Gormley.
Hatua nyingine ni kuelewa mwelekeo wa kushoto-kulia kwa mtu mwingine. Ili kufanya hivyo, watu wengi kiakili hugeuka kuelekea upande ambao mtu mwingine anaangalia. ""Haja ya kugeuza kitu kiakili inachanganya mchakato,"" mwanasayansi huyo anaelezea.
Utafiti uliochapishwa na Van der Ham na wenzake mnamo 2020 uligundua kuwa takriban 15% ya watu wanadhani kuwa hawawezi kutambua pande za kushoto na kulia.
Takriban nusu ya washiriki mia nne katika utafiti huo walisema kwamba walijaribu kubainisha ni upande gani kwa msaada wa mkono wao.
Ili kuelewa vyema jinsi mikakati kama hiyo inavyofanya kazi, watafiti walitumia kinachojulikana kama mtihani wa Bergen kutofautisha kati ya pande za kulia na kushoto. Washiriki walitazama picha za watu wanaowaangalia au wanaoangalia upande tofauti, na mikono yao katika nafasi tofauti, na ilibidi kuamua ni mkono gani, wa kulia au wa kushoto, ulioinuliwa kwenye picha hiyo.
""Inaonekana ni rahisi, lakini ikiwa itabidi kurudia kitu mara nyingi kwa kasi, inaweza kukatisha tamaa,"" anasema Van der Ham.
Katika jaribio la kwanza, washiriki walikaa na mikono yao kwenye meza mbele yao. ""Kulikuwa na athari ya wazi sana ya jinsi mwili wa binadamu ulivyowekwa,"" anasema mtafiti.
Aliposimama na kuwapa mgongo washiriki, majibu yao yalikuwa mara nyingi haraka na sahihi zaidi. Hii inaonyesha kwamba mwili wetu unashiriki kweli katika mchakato wa kuamua upande.
Swali lililofuata lilikuwa ikiwa washiriki wanatumia viashiria kutoka kwa miili yao au wanategemea uwakilishi uliohifadhiwa wa miili yao.
Ili kujibu swali hili, watafiti walirudia jaribio lao, lakini walibadilisha hali. Waligawanya washiriki katika vikundi vinne: mikono iliyokunjwa mbele yao, mikono iliyonyooshwa , mikono iliyofichwa, na mikono iliyofunikwa na kitambaa cheusi.
Chanzo cha picha, TOMMY LONDON/ALAMY
Lakini, watafiti waligundua kuwa hakuna mabadiliko haya yaliyoathiri utendaji wa mtihani. Kwa maneno mengine, washiriki hawakuhitaji kuona mikono yao ili kutumia miili yao kutofautisha kulia na kushoto.
""Hatukuweza kutatua tatizo kabisa,"" anasema van der Ham. ""Lakini tuliweza kugundua kuwa miili yetu ni nyenzo muhimu katika kutambua pande za kushoto na kulia.""
Watafiti pia waligundua kuwa wanaume walielekea kujibu haraka kuliko wanawake, lakini data haikuunga mkono utafiti wa hapo awali unaoonyesha kuwa wanaume kwa ujumla hufanya vyema zaidi kwenye majaribio ya kutambua kushoto au kulia.
Haijulikani kwa nini hasa watu hutofautiana katika uwezo huu. Lakini utafiti unaonyesha kwamba jinsi mwili wa mtu unavyokuwa usio na usawa (kwa suala la mkono wa kuandika, kwa mfano), ni rahisi kwao kutofautisha kati ya kushoto na kulia.
""Ikiwa upande mmoja wa ubongo wako ni mkubwa kidogo kuliko mwingine, huwa unakuwa bora katika kutofautisha kati ya kulia na kushoto,"" anasema Gormeli.
Lakini tofauti inaweza pia kuwa katika jinsi tunavyoona nafasi katika utoto, anasema van der Ham. ""Ikiwa unamruhusu mtoto kutembea mbele kidogo na kuamua mwenyewe wapi pa kugeukia, watoto kama hao watajielekeza vyema.""
Utafiti wa Alisa Gomez na wafanyakazi wenzake kutoka Kituo cha Utafiti cha Lyon cha Neuroscience nchini Ufaransa unaonyesha kwamba watoto hujifunza haraka kuamua ni ipi iliyosalia na ipi ni sahihi.
Moja ya sababu za hii inaweza kuwa kwamba watoto walifundishwa mkakati wa kufikiria jinsi wanavyoandika wakati wana shida kukumbuka upande wa kulia na wa kushoto. Hii inathibitisha tena kwamba kuegemea juu ya mwili wa mtu mwenyewe ni muhimu kwa mwelekeo.
Chanzo cha picha, Alamy
Katika hali nyingi za kila siku, kosa halitakuwa kubwa. Daktari wa upasuaji Henry Marsh aliweza kurekebisha kosa lake kwa kutumia neva, lakini kuondoa figo isiyofaa au kukata kiungo kisicho sahihi, kwa mfano, kungekuwa na matokeo mabaya.
Dawa sio uwanja pekee ambapo mkanganyiko wa kulia-kushoto unaweza kuwa na matokeo mabaya. Labda ukweli kwamba nahodha aligeuza meli kwa makosa kulia badala ya kushoto ilichangia kuzama kwa Titanic.
Lakini wakati baadhi ya watu wana wakati mgumu zaidi kueleza kulia kutoka kushoto, mtu yeyote anaweza kufanya makosa, anasema Gormley. Anatumai kuwa ufahamu zaidi wa jinsi ilivyo rahisi kufanya makosa kama hayo utapunguza unyenyekevu wa wale wanaohitaji muda kidogo zaidi kupata pande.
Mara nyingi, kuamua upande wa kulia au wa kushoto ndio ngumu zaidi."
Wanasayansi waelezea hatari za kifo cha ghafla wakati wa tendo la ndoa - bbc news swahili,"Chanzo cha picha, malayalamemagazine.com
Tendo la ndoa  hufurahisha, na kadiri wakati umeendelea kusonga tangu enzi za mababu zetu, ni tendo ambalo limetokea kufurahiwa na wanaume na wanawake.
Hatahivyo wale wanaofanya tendo la ndoa  wanaweza kuwa katika hatari ya  kufa kifo cha ghafla, au wote wanaweza kupata maambukizi au kuugua wakati wa tendo hilo.
Mwanaume anaweza kufia juu ya mwanamke, na mwanamke anaweza kufia chini ya mwanaume wakati wanapokuwa katika tendo la kujamiiana, jambo linalowashangaza wengi.
Kumekuwa na taarifa mbalimbali kwamba baadhi ya watu wamekufa kutokana na unyanyasaji wa kingono, jambo linalowashangaza wengi.
Huku baadhi wakisema ni hali ya kawaida ya kidunia, wengine mara kwa mara hulaumiwa kwa matukio hayo, hususan wale wanaoshiriki ngono nje ya ndoa.
Wengi huwa hawaamini tukio kama hili linapotokea.
Lakini wataalamu wa masuala ya tiba wameelezea mambo yanayoweza kusababisha mtu kufa wakati wa tendo hilo, iwe kwa wanawake au wanaume.
Yafuatayo ni mambo matatu  yanayoweza kusababisha mtu kufa wakati wa kujamiiana.
1. Matumizi mabaya ya dawa:
Wanaume mara nyingi hutumia dawa za kitamaduni au miti shamba ili kuwasaidia kuwa thabiti wakati wa tendo hilo. Wengine huzichanganya na bia wakiamini kuwa zitawasaidia katika kuongeza nguvu za kiume na hivyo kuweza hata kujamiiana na wanawake zaidi ya mmoja.
Chanzo cha picha, viralnigeria
Wakati mwingine, baadhi ya wanaume huvuta sigara,  na madawa mengine ya mihadarati ili kuongeza nguvu zao za kiume.  Hili halina ithibati ya kisayansi lakini ndio mambo ambayo watu hufanya .
Kile ambacho hawajui ni kwamba madawa hayo huwa na kemikali inayoitwa ""Nitrate"", ambayo inaweza kusababisha shinikizo la damu na kusababisha kifo cha ghafla wakati wa tendo hilo
Mwisho  wa yote, athari zake huwa ni mbaya,licha ya heshima wanayoitaka kutoka kwa mwanamke wanayefanya naye tendo la ndoa
2. Maradhi ya moyo:
Matatizo ya kiafya sio jambo linalopaswa kupuuzwa inapokuja katika suala la kushiriki mapenzi
Mtu mwenye historia ya ugonjwa wa moyo  anaweza kufa wakati wa tendo hilo  kwasababu moyo wake utafanya kazi ngumu kuliko wakati wa kawaida
Sababu za mara kwa mara za magonjwa ya moyo, hususan kwa wanawake wenye zaidi ya miaka 50 na wanaume wenye miaka arobaini  ni shinikizo la damu , uvutaji wa sigara, kisukari, kiharusi na magonjwa mengine.
Sababu nyingine ambayo mara nyingi husababisha magonjwa ya moyo ni msongo mkubwa wa mawazo.
Mshtuko wa moyo  wakati wa tendo la ndoa  mara nyingi  unawakumba  wanaume kuliko wanawake, utafiti unaonyesha.
Lakini tendo la ndoa ni kichocheo adimu cha mshutuko wa moyo  .
Ni visa 34 tu vya mshtuko wa moyo kati ya  4,557 hutokea  wakati au ndani ya saa moja ya kujamiiana na 32 ya wale walioathiriwa walikuwa wanaume.
Sumeet Chugh, wa Taasisi ya Moyo ya Cedars-Sinai Heart Institute alisema utafiti wake ni wa kwanza kutathmini shughuli za ngono kama sababu inayowezesha kusababisha mshutuko wa moyo.Utafiti wake huo ulichapishwa katika ripoti ya BBC Novemba mwaka wa  2017
Utafiti wake huo uliwasilishwa katika mkutano wa  American Heart Association wakati wa kutathmini vichocheo vinavyosababisha mshtuko wa moyo .
Hatua hiyo hutokea wakati moyo unapopata matatizo na kuacha kupiga . Mtu hupoteza fahamu  na kukosa kupumua Iwapo hatofanyiwa utaratibu wa CPR ili kumuokoa
Mshutuko wa  moyo ni tofauti na shambulio ambalo hukumba moyo na kuzuia damu kuufikia .
3. Matumizi ya kupindukia ya dawa za kuongeza nguvu za kiume
Dawa ya Viagra imekuwa ikiuzwa katika maduka mbali mbali ya dawa duniani, kwa lengo la kuwasaidia wanaume hususan wenye magonjwa yaliyoathiri nguvu zao za kiume kuweza kurejesha uwezo huo.Kulingana na wataalamu dawa hii inapaswa kutolewa na Daktari kwa  vipimo vinavyohitajika kulingana na tatizo lenyewe la kiafya.
Chanzo cha picha, Getty Images
Hatahivyo kutokana na upatikanaji  kwa njia rahisi wa dawa hizi, baadhi ya vijana na wanaume wamekuwa wakizinunua kiholela kwenye maduka ya dawa na kuzitumia ili kuwaridhisha  wapenzi wao.
Kulingana na wataalam matumizi yasiofaa  ya dawa hizi yanaweza kusababisha matatizo ya moyo na hivyo kuweza kuchochea kutokea kwa kifo wakati wa tendo hilo."
"Je, glasi ya bia na glasi ya maziwa ni sawa katika kalori?  - bbc news swahili","Chanzo cha picha, Getty Images
Huu ni wakati wa mwaka ambapo sote tunafanya maazimio.
Moja ya maazimio ya kawaida kufanywa kila mwaka ni kupoteza uzito.
Ili kufikia lengo hilo tunabadilisha mlo wetu na kuongeza mazoezi yetu.
Kwa kuwa nishati katika chakula hupimwa kwa kalori, tunadhani kuwa kupunguza kiasi cha kalori zinazotumiwa kutasababisha kupoteza uzito.
Je, hii ndiyo njia sahihi?
Wataalam wengine wanasema kuwa kuhesabu ulaji wa kalori ni njia ya zamani na ni hatari.
Kalori ni kipimo cha nishati. Kwa ujumla hutumiwa kuonesha kiasi cha virutubisho katika chakula.
Neno kalori linatokana na neno la Kilatini calori. Inamaanisha joto.
""Nicholas Clement alifafanua kalori kama kiasi cha joto kinachohitajika kuongeza joto la lita moja ya maji kwa 1C katika usawa wa bahari,"" Giles Yeo, profesa wa neuroendocrinology ya molekuli katika Chuo Kikuu cha Cambridge, aliiambia BBC.
Mwanasayansi wa Ufaransa Clement alikuwa wa kwanza kutumia neno kalori katika mihadhara juu ya injini za joto mwanzoni mwa karne ya 19.
Kwa hivyo kalori moja ni sawa na nishati ya joto inayohitajika kuongeza joto la kilo 1 ya maji kwa 1C. Na kilocalorie moja ni sawa na kalori elfu moja.
Chanzo cha picha, Getty Images
Ugunduzi wa mbinu sahihi ya kisayansi ya kupima kalori ya chakula ilikuwa ya kihistoria.
""Tumetoka kwenye imani kwamba lishe ya mtu inahusiana moja kwa moja na rangi yake, hali ya hewa, hali ya kijamii, jinsia hadi uelewa tofauti,"" anasema Nick Gullather, profesa wa historia na masomo ya kimataifa katika Chuo Kikuu cha Indiana huko Bloomington.
Kumekuwa na mabadiliko makubwa katika fikra zetu kuhusu chakula. Watu walianza kuona chakula kama jumla ya vipengele vingi, kama vile protini, kabohaidreti, virutubisho vidogo, na mafuta.
""Siku hizi mwili unaonekana kama mashine na chakula kama mafuta imebadilisha jinsi watu wanavyoangalia chakula,"" anasema Gulladhar.
Kalori zilianza kuwa na ushawishi kubwa katika karne ya 20.
Katika miaka ya 1920 na 1930, Jeshi la Wanamaji la Japan lilianzisha viwango vya lishe kwa mabaharia wake. Ngano, nyama, hasa nyama ya nguruwe na kuku, ziliongezwa kwa chakula cha mabaharia. Pia, walipandishwa cheo na kuwa watu wa Japani. Vyakula vya Kijapani ambavyo watu wengi wanapenda leo ni matokeo ya mabadiliko haya ya lishe.
Kwa miongo kadhaa, Marekani ilitumia hesabu za kalori ili kubainisha ni kiasi gani cha misaada ya chakula ambacho nchi zilizokumbwa na ukame zinahitajika. Pia, Ushirika wa Mataifa, uliotokana na Mkataba wa Versailles mwishoni mwa Vita vya Kwanza vya Ulimwengu, ulichunguza lishe na kuweka viwango vya kimataifa mwaka wa 1935. Ilipendekeza hitaji la mtu mzima la kalori 2,500 kwa siku.
Hivi sasa, kiwango ni kalori 2,500 kwa mwanamume na kalori 2,000 kwa mwanamke.
Chanzo cha picha, Getty Images
Ingawa vyakula tofauti vina thamani sawa ya nishati, havitoi faida sawa za kiafya au lishe. Kwa mfano, glasi ya maziwa ina kalori 184. Glasi sawa cha bia ina kalori 137.
""Hatuli kalori, tunakula chakula. Mwili wetu unapaswa kufanya kazi ili kutoa kalori kutoka kwake. Kulingana na chakula tunachokula, mwili wetu unapaswa kufanya kazi kwa viwango tofauti ili kutoa kalori,"" anasema mtaalamu wa maumbile Giles Yeo.
Vifurushi vya chakula ambavyo tunapata katika maduka vina hesabu ya kalori. Lakini hakutakuwa na maelezo ya kiasi gani mwili wetu utachukua kutoka humo.
“Kwa kila kalori 100 za protini tunazokula, mwili huchukua kalori 70 tu. Kalori 30 zilizobaki za protini hutumiwa kwenye unyonyaji wa protini. Mafuta kwa upande mwingine ni chanzo cha  nishati. ""Kwa kila kalori 100 za mafuta tunazokula, mwili wetu hupata kalori 98 hadi 100,"" Yeo anasema.
Ili kuiweka kwa urahisi, kalori 100 za chips hutoa kalori zaidi kuliko kalori 100 za karoti.
Wakati chakula cha kusindika kinatayarishwa, protini na nyuzi hutupwa na mafuta, sukari na chumvi huongezwa. Hii inafanya chakula kuwa na kalori nyingi na chini ya virutubishi.
Kalori hukupa kipimo. Sio sahihi katika lishe. Mafuta, sukari, kabohaidreti, nyuzinyuzi na vitamini hayawezi kusemwa kwa uhakika. Hili ndio shida yangu na kalori. Kwa hivyo Yeo anasema sio hesabu iliyo wazi, akiongeza kuwa hesabu za kalori husababisha uchaguzi mbaya wa chakula.
Chanzo cha picha, Getty Images
""Uamuzi wa kalori huathiri watu,"" anaonya Adrian Rose Bitar, mtaalamu wa utamaduni katika Chuo Kikuu cha Cornell huko New York ambaye anasoma historia ya chakula na afya ya Marekani.
“Kama mlevi, huwezi kuacha mlo wako mara moja. Tabia ya kuhesabu kalori husababisha matatizo kama vile anorexia, bulimia, orthorexia,'' anasema Bidar.
Anasema pia kwamba baadhi ya programu za lishe zinawashauri watu kuishi kwa kutumia vyakula vya kalori ya chini.
Nishati ya chakula hupimwa kwa joules badala ya kalori. Baadhi ya makampuni ya chakula sasa yanaanza kuorodhesha thamani ya chakula katika kilojoule.Lakini, neno la kalori limekuwa maarufu sana kati ya umma.
Hata wale ambao hawajui kalori ni nini wanaelewa kuwa ulaji wa kalori nyingi ni mbaya kwa afya.
Wataalamu fulani, kama vile Bridget Benelem wa Wakfu wa Lishe wa Uingereza, wanaonya dhidi ya kufikiria kuhusu kalori. Ingawa ina vikwazo, anasema, pia ina faida muhimu.
""Unene ni moja ya matatizo makubwa ya afya ya umma tunayokabiliana nayo leo, hivyo ni muhimu watu kuelewa nini husababisha uzito mkubwa na unene,"" anasema Benelem.
Anasema kwamba kuhesabu kalori kunaweza kusaidia watu wanaotaka kupunguza uzito kubuni mpango wa chakula kwa kupoteza uzito."
"Clitoroplasty:'kwa nini nilifanyiwa upasuaji ili kupunguza ukubwa wa kiungo cha uke wangu’
 - bbc news swahili","Chanzo cha picha, Getty Images
Kuwa na kiungo cha ndani cha uke (Clitoris) kikubwa sio ugonjwa, bali ni hali inayoitwa clitoromegaly. Sababu za hali hii zinaweza kutofautiana, kutoka kwa masuala ya maumbile hadi matatizo ya homoni, kama vile matumizi ya anabolic steroids.
Hivi majuzi, Shule ya Uzazi ya Assis Chateaubriand, kaskazini-mashariki mwa Brazili, ilifanya clitoroplasti mbili - upasuaji wa kurekebisha kisimi.
María*, mmoja wa wagonjwa waliofanyiwa upasuaji, ana umri wa miaka 22 na alizungumza na BBC kuhusu utaratibu wake.
Mwanamke huyo mdogo alisema kwamba alikuwa amelalamika kwa timu ya matibabu kuhusu saizi kiungo hicho chake na amekuwa akitibiwa homoni tangu Desemba 2021.
Kiungo cha uke  cha Maria ambacho tayari alichokitaja kuwa kikubwa kiliongezeka ukubwa wakati wa tendo la ndoa kitu ambacho kilimkosesha raha sana.
""Nilipoanza kufanya mapenzi, nikiwa na umri wa miaka 18, niliona kiungo  changu kikivimba sana. Na hilo lilikuwa jambo ambalo lilinisumbua sana,"" alisema.
Kisha msichana huyo aliuliza daktari wa magonjwa ya wanawake ikiwa kuna uwezekano wa kupunguza ukubwa wa kiungo chake.
Maria baadaye aligunduliwa kuwa na ugonjwa wa maumbile uliosababisha ukuaji usio wa kawaida wa kiungo hiki.
Chanzo cha picha, Getty Images
""Haikunisumbua katika maisha yangu ya kila siku, lakini wakati wa kujamiiana nilikuwa nikiiangalia na kufikiria sio kawaida. Ndio maana nilitaka ipunguzwe,"" Maria alielezea.
Aliongeza kuwa mwenzi wake wa ngono hakuwahi kuonyesha kutoridhika na hali hiyo, ingawa alimshauri atafute matibabu kwani ilimkosesha furaha.
Hakukuwa na daktari bingwa wa upasuaji huko Ceara, jimbo ambalo Maria aliishi, kwa hivyo ilimbidi kungoja hadi mtaalamu kutoka Sao Paulo alipokubali kusafiri karibu kilomita 3,000 kufanya upasuaji huo. ""Operesheni ilienda vizuri sana. Sasa ninahisi kama mwanamke kamili, kwa sababu haikuwa kawaida yangu hapo awali,"" alisema. ""Kwa watu wengi hili ni tatizo dogo tu, lakini kwa wale wanaoishi na hili, ni gumu""
Marcelo Praxedes, daktari wa magonjwa ya wanawake aliyehusika na upasuaji huo, anaonya kwamba kuwa na kiungo hiki kikubwa ni ""shida ya kawaida ya ukuaji"" na alikiri kwamba inaweza kuathiri kujistahi kwa wanawake. ""Lakini kuwa na kiungo kirefu sio ugonjwa,"" alielezea Praxedes.
Chanzo cha picha, Getty Images
Upasuaji wa kupunguza ukubwa wa kiungo hiki cha uke (Clitoris)haulengi utendakazi wake kama chanzo kikuu cha furaha ya ngono ya mwanamke.
Isitoshe, kiungo hiki  kina zaidi ya neva  8,000. Sawa na ""kitufe kidogo"", kiungo hiki hutofautiana kwa ukubwa kutoka kwa mtu hadi mwingine.
Dk Praxedes aliorodhesha baadhi ya sababu zinazosababisha hypertrophy yake, inayojulikana kama clitoromegaly: matatizo ya kijeni au homoni pamoja na matumizi ya anabolic steroids - vitu ambavyo mara nyingi hutafutwa na watu walio tayari kupata misuli haraka.
Ukuaji usio wa kawaida wa kiungo cha uzazi pia unaweza kuchochewa na matumizi ya homoni wakati wa ujauzito, kutokea kwa baadhi ya uvimbe ambao huongeza uzalishaji wa homoni za kiume, na katika hali mbaya zaidi ukuaji usio wa kawaida unaweza kuwa ni matokeo ya ugonjwa wa ovari ya polycystic (PCOS). .
""PCOS inachukuliwa kuwa ugonjwa wa kawaida wa endocrine kwa wanawake wa umri wa uzazi. Maambukizi yake ni kati ya 5% hadi 17% katika kundi hili la umri,"" Dk Praxedes anasema.
""Inaweza kusababisha ukiukwaji wa hedhi, chunusi, nywele nyingi mwilini, na upanuzi wa kiungo hiki  katika hali mbaya zaidi.""
Chanzo cha picha, Getty Images

Kiungo hiki  kawaida huongezeka kwa ukubwa wakati kuna tukio ama shughuli ya  kusisimua kwa tishu zinazojaa damu. Hii ni ya kawaida kwa wanawake wote, lakini kwa wale walio na clitoromegaly inasisitizwa zaidi.
Hii inaweza kusababisha ‘ukubwa’ kuliko inavyotarajiwa, ambayo inaweza kusababisha usumbufu wakati wa kujamiiana.
Pia, kulingana na wataalamu, wanawake wengi walio na kiungo hiki  kikubwa  hawajisikii kuvaa bikini au nguo za kubana sana, kwa sababu saizi ya sehemu zao za siri zinaweza kuvutia umakini.
""Katika upasuaji, tunaondoa kwa usahihi tishu hizo ambazo zimepanuliwa. Lakini tunaziacha sehemu zote nyeti na za mishipa, ambazo ni muhimu zaidi,"" anaelezea Dk Praxedes.
Hakuna saizi ya kawaida. Kwa hiyo, ni vyema kushauriana na daktari wakati kuna usumbufu unaotambulika wakati wa tendo la ndoa
Chanzo cha picha, Getty Images
""Mgonjwa hapaswi kupima ikiwa kiungo hiki ni kikubwa au la, kwa sababu, kwa kweli, hili ni suala la kibinafsi sana. Na ikiwa ni kikubwa kidogo na akaridhika, hakuna shida,"" Dk Praxedes anashauri.
Kuna uainishaji katika fasihi ya matibabu inayoitwa Prader, ambayo ni kati ya nambari moja hadi nne na hutumiwa kufafanua kiwango cha upungufu wa viungo vya uzazi lakini tathmini hii inaweza tu kufanywa na mtaalamu."
Kwa nini covid-19 itaendelea kuwepo sana? - bbc news swahili,"Chanzo cha picha, Getty Images
Mwishoni mwa Oktoba 2022, wataalamu wa magonjwa ya mlipuko na wataalam wa magonjwa ya kuambukiza kote ulimwenguni walianza kugundua mwelekeo usio na utulivu. Kama mtaalam wa magonjwa ya milipuko Adam Kucharski alivyoelezea kwenye Twitter, kulikuwa na wimbi jipya la Covid-19 lililoendelea - lakini lilikuwa likienda bila kutambuliwa.
Leo mienendo ya kutisha ya vifo vya Covid-19 na kulazwa hospitalini, ambayo sote tulikuwa tumeizoea wakati wa siku mbaya za 2020 na 2021, imebadilishwa na mfululizo wa visa zaidi, lakini usio na mwisho wa vifo vya kila siku.
Kwa mfano, hebu tuchukue takwimu za vifo 133 vinavyohusiana na Covid-19 vya 21 Desemba 2022 nchini Uingereza kulingana na tovuti ya serikali ya Uingereza - idadi ambayo inaweza kuonekana kuwa ya kushangaza ikilinganishwa na 2020 wakati watu walikuwa wakifariki kwa maelfu kutokana na virusi (katika wiki hiyo hiyo nchini Marekani watu 2,919 walikufa kutokana na Covid-19).
Lakini kama Kucharski anavyoonyesha, baada ya muda hata viwango vya chini vya vifo vinaweza kuukua hadi kufikia idadi ya kushangaza, labda hata ya kushtua.
Katika mwaka mzima wa 2022, taarifa hiyo hiyo inaonyesha kuwa watu 46,099 walikuwa wameangamia kutokana na Covid-19 nchini Uingereza - serikali hairekodi tena data hii kwa Uingereza nzima.
Hii sio vifo 75,240 vilivyotokea mwaka 2020 au 74,558 au mnamo 2021, lakini bado ni zaidi ya vile ambavyo wengi wanaweza kutarajia. Kinyume chake, katika kipindi cha msimu mbaya wa homa ya mafua, karibu watu 30,000 nchini Uingereza wanaweza kufa kutokana na mafua na nimonia.
Ni vigumu sana kulinganisha data kati ya nchi na nchi katika ngazi ya kimataifa, kwa kuwa njia na vigezo vya kushughulikia covid imetofautiana sana.
Hata hivyo, WHO inakusanya idadi ya vifo vya Covid kama ilivyoripotiwa na nchi moja moja. Kutoka kwa hili tunaweza kujua ukubwa wa janga hili: mnamo mwaka 2022, zaidi ya vifo 1,215,000 vya Covid viliripotiwa kote ulimwenguni.
Idadi hii ni ya chini sana kuliko vifo 3,505,000 walioripotiwa mwaka uliopita, lakini bado ni idadi kubwa ya vifo - na kuna uwezekano kuwa zaidi ya hiyo kubwa kwa idadi halisi ya vifo.
Bado ndani ya maeneo mengi ya mamlaka - na hata vyumba vya habari - kote ulimwenguni, vifo hivi vinavyoendelea havitajwi ikilinganishwa na mambo mengine, ikiwemo vita, gharama ya maisha hadi bili za nishati. Bado kote ulimwenguni, Covid-19 imekuwa ikitoweka kwa miezi kadhaa.
Wanasayansi wanakubali kwamba inaweza kuchukua muda, kama vile kutokea kwa athari kubwa zaidi , kwa hili kubadilika. Au, kama Kucharski anavyosema, tumezingatia sana hatua ya mwisho linapokuja suala la vifo vinavyohusiana na Covid, tumepuuza jinsi idadi hii ya vifo inayoenea bado inaweza kuongeza na kuwa idadi kubwa sana.
Chanzo cha picha, Getty Images
Hali kama hiyo imeonekana nchini Marekani, ambapo Wamarekani 2,000-3,000 bado wanakufa kutoka kwa Covid-19 kila wiki. Mtaalamu wa magonjwa wa Chuo Kikuu cha Harvard William Hanage anasema kwamba aliwaandikia waandishi wa habari katika shirika moja kubwa la vyombo vya habari Julai mwaka jana, akiwafahamisha kwamba ikiwa idadi ya vifo vinavyoendelea vya kila juma itaongezwa hadi mwaka mzima, itakuwa sawa na misimu mitatu ya homa mbaya hasa.
Lakini habari kama hizo hazipewi kipaumbele na vyombo vya habari. ""Idadi ni kubwa sana,"" anasema Hanage. ""Lakini moja ya mambo ambayo hutokea kwa wanadamu ni kwamba mambo ambayo hutokea mara kwa mara kila siku huwa sehemu ya maisha yetu na tunayazoea."" ""Tumekuja kuzingatia sana wakati kuna miiba mikubwa,"" anasema Denis Nash, mtaalam wa magonjwa katika Chuo Kikuu cha Jiji la New York.
""Hiyo imetengeneza hali ambayo watu sasa hawazingatiaa kile kinachoweza kutokea. Lakini unapoanza kuiangalia baada ya muda, inatisha ni vifo vingapi vinavyotokea leo. .""
Kwa Nash na wengine, moja ya vitu vinavyofadhaika ni kwamba vifo hivi vingi vinaweza kuzuilika.
Nyuma ya grafu na taswira zisizo na mwisho kwenye tovuti za serikali, ni jambo la kushangaza kuwa ni vigumu kupata takwimu ili kuelewa kikamilifu ni kina nani bado wanakufa kutokana na Covid-19.
Chanzo cha picha, Getty Images
Simulizi za vifo hivi  unawea kupata kwa uhalisia kwa kuzungumza na madaktari walio mstari wa mbele hospitalini. Kulingana na William Schaffner, profesa wa magonjwa ya kuambukiza katika Kituo cha Matibabu cha Chuo Kikuu cha Vanderbilt huko Nashville, Tennessee, wanaokufa ni bado ni wale ambao walikuwa hatarini zaidi katika siku za mwanzo za janga hilo.
""Watu tunaowaona wamelazwa hospitalini huwa ni wale ambao ni wazee, au vijana ambao wana kinga dhaifu, iwe kwa sababu ya ugonjwa au dawa ambayo inadhoofisha mfumo wao wa kinga,"" anasema Schaffner.
""Ni makundi mengi ya hatari."" Andrew Ustianowski, mshauri katika Hospitali Kuu ya Manchester Kaskazini ya Uingereza, anauga mkono. ""Vifo ambavyo ningeweza kufikiria kuwa nimehusika hivi majuzi vimekuwa vya watu ambao kwa kiasi kikubwa wamepungukiwa na kinga au dhaifu sana, na kwa hivyo Covid ina athari kubwa,"" anasema. ""
Takwimu za hivi karibuni zinaonyesha kuwa jumla ya watu milioni 26 nchini Uingereza wanastahili kupata chanjo ya nyongeza ya Covid 19, lakini ni nusu tu kati yao wamechapata chanjo hiyo hadi sasa.
Kusitasita au kusuasua kupokea chanjo ya nyongeza kunahusu zaidi Marekani, huku 29.6% tu ya Wamarekani wenye umri wa zaidi ya miaka 65 walipata dozi zao za chanjo hivi karibuni.
Chanzo cha picha, Getty Images
Kwa sababu athari inayoendelea ya Covid-19 inawagusa zaidi walio hatarini zaidi, maswali yanaulizwa ikiwa jamii kwa ujumla juhudi zinapaswa kufanywa zaidi kuwalinda, na kutafuta njia za kupunguza idadi inayoendelea ya vifo.
Ikiwa chanjo za ziada zingetolewa kwa makundi yote ya umri badala ya walio hatarini zaidi, zingeweza kuleta mabadiliko kwa kupunguza maambukizi, na usambazaji wa dawa za kuzuia virusi kama vile Paxlovid, ambazo zimetajwa kupunguza vifo.
Pia kuna hofu kwamba kingamwili za monokloni - protini zilizokuzwa kwenye maabara ambazo huongeza kinga ya mwili - kama vile Regeneron's Regen-Cov na Astrazeneca's antibody cocktail Evusheld, ambazo zimetajwa kuokoa maisha ya watu wengi walio na kinga dhaifu, zinapungua kwa kasi ufanisi wake.
Kama matokeo, Hanage anasema mbadala kama vile BQ 1.1 - inaweza kuwa na athari ndogo kwa watu, vinaweza kuchangia katika idadi ya vifo inayoendelea miongoni mwa walio hatarini zaidi.
""Inaonekana wazi kuwa matibabu ya antibody ya monoclonal kwa watu wanaohitaji hayatakuwa na ufanisi,"" anasema. ""Na maana yake ni kwamba baadhi ya watu walio katika mazingira magumu zaidi watakuwa na uwezekano mkubwa wa kung'ang'ana na maambukizi ya virusi ambavyo tutaviona wakati wa majira ya baridi kali."
Kwa nini tusianguke kitandani tukiwa tumelala? - bbc news swahili,"Chanzo cha picha, Getty Images
Ingawa wewe ni mmoja wa wale waliobahatika ambao, kati ya kufunga macho yako usiku na kufungua masaa baadaye asubuhi, unajua tu furaha ya kupumzika vizuri, sote tunajua kuwa akili na mwili hubaki hai wakati tunalala.
Hatuoti tu bali tunakoroma, tunazungumza, tunacheka, tunapiga kelele, na hata tunapiga teke, ngumi, kutulia na kusokota.
Lakini hata ikiwa unalala kwenye kitanda cha kambi cha chini ya sentimita 65, upana wa sentimita 200. Kuna uwezekano mkubwa kwamba utaamka ulipolala, haijalishi usiku wako una shughuli nyingi kiasi gani.
Kwa nini hatudondoki kitandani?
""Inavutia kwa sababu tunafikiri kwamba tunapolala tunatengwa kabisa na mazingira yetu, lakini si hivyo: ikiwa mtu anapiga kelele karibu nawe, utaamka,"" Profesa Russell Foster, kutoka Chuo Kikuu cha Oxford, aliiambia BBC Crowd Science.
""Miili yetu inaendelea kukusanya taarifa kupitia vipokezi vyetu.""
Na kuna hisia kwamba hakika haipati usingizi.
""Inakaribia kuwa kama hisia ya sita. Haielekei kuwa nzuri tunapokuwa watoto - ndiyo maana baadhi yetu huanguka  kitandani - lakini inaboreka kadri umri unavyosonga.""
Kwa hivyo, ""hatupotezi fahamu"" tunapolala, haswa sio aina inayotuzuia kuamka tukiwa tumeduwaa - na labda tumejeruhiwa - sakafuni.
Katika utamaduni maarufu, hisia ya sita inahusishwa na mtazamo wa ziada, uwazi, utabiri, uwezo wa kuwasiliana na ulimwengu unaokaliwa na malaika na vizuka.
Chanzo cha picha, Getty Images
Inaitwa proprioception , na wataalam wamefahamu kuihusu kwa zaidi ya karne moja.
Masomo ya upaini juu yake yalifanywa katika karne ya 19 na baadhi ya wakuu wa sayansi ya neva: Mfaransa Claude Bernard, ""mmoja wa wanasayansi wakuu zaidi,"" kulingana na mwanahistoria wa sayansi . Bernard Cohen; mtaalam wa anatomi wa Uskoti Sir Charles Bell, ambaye ""Wazo Jipya la Anatomy ya Ubongo"" (1811) limeitwa ""Magna Carta of Neurology""; na Sir Charles Sherrington, ambaye alishinda Tuzo ya Nobel ya Fiziolojia/Tiba mwaka wa 1932 na ambaye aliunda neno proprioception.
Jambo ambalo halikujulikana wazi hadi muongo wa pili wa milenia hii ni jinsi tulivyoitegemea.
Funga macho yako, na kisha gusa kidole chako cha shahada cha kulia kwenye ncha ya kiwiko chako cha kushoto.
Kwa namna fulani ulijua ncha ya kidole chako ilikuwa wapi na pia ulijua nafasi ya kiwiko chako cha kushoto.
Zaidi ya hayo, unaweza kuelezea mkao wako wote wa mwili bila kulazimika kuuona.
Hiyo ni proprioception: ufahamu tulionao wa mahali ambapo kila sehemu ya mwili wetu iko.
Chanzo cha picha, Getty Images
Ufahamu huu unawezekana kwa ishara za niurofiziolojia kutoka kwa vipokezi kwenye misuli, viungio na ngozi ambavyo hufahamisha ubongo kuhusu urefu wa sasa wa misuli, mzunguko wa viungo, mabadiliko ya ndani, na kujikunja kwa ngozi.
Hii inaruhusu sisi kujua ni mwelekeo gani viungo vyetu vinasonga, hutufanya tufahamu mkao wetu na usawa.
Ni maana kwamba, kwa mfano, husaidia kurejesha uimara unapoipoteza.
Ingawa katika njia hiyo kuna nyingine ambayo pia ina jukumu muhimu.
Fikiria kuwa umefunikwa macho na mimi nikiinamia mbele polepole.
Utahisi mara moja kuwa nafasi ya mwili wako ilikuwa ikibadilika kuhusiana na mvuto.
Hiyo ni kutokana na mfumo wa vestibuli uliojaa maji katika sikio la ndani, ambao hutusaidia kudumisha uimara. Mfumo huo pia unatupa uzoefu wetu wa kuongeza kasi hewani na unaunganishwa na macho.
Lakini hizo hazisaidii sana ili kuepuka kuanguka kutoka kitandani, kwa sababu zimefungwa, basi tusipoteze mkondo.
Hebu turejee tena kwa kumnukuu profesa wa kinesiolojia na niurolojia katika Chuo Kikuu cha Pennsylvania State, Marekani, ambaye aliandika katika The Conversation kwamba ufahamu ni ""sehemu muhimu ya 'mfumo wetu wa kuchukua nafasi duniani,"" ambayo ni muhimu katika maisha yetu ya kila siku kwa sababu tunahitaji  kujua tulipo ili tuweze kuhamia mahali fulani.
""Ufahamu inatuwezesha kuamua nafasi, kasi na mwelekeo wa kila sehemu ya mwili, ikiwa tunaiona au la, na hivyo kuruhusu ubongo kuongoza harakati zetu.""
Kutokana na hili, tunapolala, tunaweza kusonga bila tatizo, lakini bila kwenda zaidi ya mipaka ya kitanda."
Safari za ndege za masafa marefu zinaweza kuathiri vipi mwili wako?  - bbc news swahili,"Chanzo cha picha, Getty Images
Qantas imetangaza kuwa itazindua safari za ndege za moja kwa moja kutoka pwani ya mashariki ya Australia hadi London, Uingereza kutoka mwisho wa 2025, na muda wa ndege wa zaidi ya saa 19.
Kwa kulinganisha, ndege za sasa huchukua saa 24, lakini kwa kuunganisha ndege, imegawanywa katika safari fupi.
Kwa hivyo, mwili unaweza kubadilikaje wakati wa kusafiri kwa muda mrefu? Je, itakuwa tofauti na ndege za leo za masafa marefu?
Chanzo cha picha, Getty Images
Upungufu wa maji mwilini ni jambo la kawaida kwenye safari za ndege za masafa marefu. Ndiyo maana unaweza kuhisi ukavu wa koo, pua na ngozi yako  kwenye ndege. Muda mrefu wa safari kunaweza kusababisha hatari kubwa ya upungufu wa maji mwilini.
Hii ni kutokana na unyevu ikilinganishwa na ule ulio ardhini. Hii ni hasa kwa sababu hewa inaingia kwenye ndege kutoka nje, na hakuna unyevu mwingi katika hewa ya angani.
Unaweza pia kukosa maji mwilini kwa kutokunywa maji ya kutosha, au kwa kunywa pombe kupita kiasi (pombe ni diuretiki na husababisha kuongezeka kwa upotezaji wa maji). Kwa hiyo, kunywa maji kabla ya kupanda ndege. Pia kunywa maji zaidi kuliko kawaida wakati wa kusafiri.
Chanzo cha picha, Getty Images
Kadiri mgandamizo kwenye ndege unavyobadilika, hewa katika mwili wako hubadilika pia.Huongezeka ndege inapopanda na mgandamizo wa hewa unapungua, na kinyume chake wakati ndege inashuka. Hii inasababisha baadhi ya matatizo ya kawaida kama vile:
Unaweza pia kuhisi usingizi zaidi kuliko kawaida. Hii husababishwa na mwili kushindwa kunyonya oksijeni nyingi kutoka kwenye ndege kama ilivyo kawaida ardhini.
Hali hii inaweza kukufanya uhisi usingizi. Lakini habari njema ni kwamba matatizo mengi si lazima yaonekane zaidi kwenye safari ndefu za ndege, mara nyingi huonekana wakati ndege inapanda na kushuka.
Chanzo cha picha, Getty Images
Mara nyingi wasiwasi mkubwa kwa abiria ni kuganda damu kutokana na kutotembea kwa muda mrefu.
Hii ni pamoja na kuganda kwa damu ambayo hujiunda kwenye miguu (deep vein thrombosis, DVT), athari ambayo inaweza kusafiri hadi kwenye mapafu
Kadiri sababu zifuatazo za hatari zinavyozidi, ndivyo uwezekano wako wa kupata donge la damu unavyoongezeka:
Kadiri safari ya ndege inavyoendelea, ndivyo hatari ya kuganda kwa damu inavyoongezeka, kulingana na hakiki ya 2022 iliyojumuisha data kutoka kwa tafiti 18.
Watafiti walihesabu kuwa hatari ya kuganda kwa damu iliongezeka kwa asilimia 26 kwa kila saa 2 za kusafiri kuanzia baada ya saa 4 za safari.
Kwa hivyo ni hatari gani ya kuganda kwa damu kwenye safari ndefu ya ndege?
Hatutaweza kuthibitisha hatari hiyo hadi tuanze kuwachunguza abiria kwenye safari hizo za ndege.
Hadi ushahidi utakapopatikana, mapendekezo ya sasa yanabaki kutumika.
Endelea kufanya kazi, kunywa maji mengi na punguza unywaji wa pombe.
Pia kuna ushahidi kwamba kuvaa soksi za kubana pia kunaweza kusaidia kuzuia kuganda kwa damu.
Soksi hizo zinasemekana kuboresha mzunguko wa damu kwenye miguu na kusaidia kurudisha damu kwenye moyo.
Kwa kawaida, hii hutokea kutokana na kupungua kwa misuli inayosababishwa na kutembea.
Ukaguzi wa Cochrane wa 2021 ulijumuisha matokeo kutoka kwa majaribio tisa yaliyohusisha watu 2,637 ambao walichaguliwa bila mpangilio kuvaa au kutovaa soksi za kubana kwenye safari za ndege zilizochukua zaidi ya saa tano.
Hakuna hata mmoja wa washiriki aliyepata dalili. Lakini kuna ushahidi kwamba watu wanaovaa soksi za kubana wana nafasi iliyopunguzwa sana ya kupata vidonda vya damu visivyo na dalili.
Tunajua kwamba damu iliyoganda ina uwezo wa kukua, kusonga na kusababisha dalili. Kwa hivyo ikiwa una wasiwasi juu ya kuganda kwa damu, ni bora kushauriana na daktari wako kabla ya kuruka.
Kwa kawaida, ukiwa na damu iliyoganda, huijui wakati huo, hujui hadi ushuke kwenye ndege (kawaida) kwa sababu inachukua muda kuganda na kuzunguka mwilini.
Kwa hiyo angalia dalili zifuatazo baada ya kusafiri: maumivu ya mguu na uvimbe (mara nyingi mguu mmoja tu), maumivu ya kifua, kikohozi na upungufu wa pumzi. Pata usaidizi wa dharura wa matibabu ikihitajika.
Chanzo cha picha, Getty Images
Ikiwa unaruka umbali mrefu mara kwa mara, ni busara kudhani kwamba kadiri unavyokaa angani, ndivyo mwili wako unavyopata mionzi ya anga.
Kama jina linavyopendekeza, hii ni mionzi kutoka angani, ambayo inaweza kuongeza saratani na hatari za uzazi.
Hatujui ni viwango gani vya mionzi ni salama. Lakini isipokuwa ukiruka sana, hii kwa ujumla haiwezi kuwa shida.
Ikiwa wewe ni mjamzito au una matatizo mengine, bado ni bora kushauriana na daktari wako kabla ya kuruka.
Baadhi ya tahadhari za kawaida zinahitajika kuchukuliwa, kama vile kunawa mikono mara kwa mara, kuvaa barakoa, na kutosafiri ikiwa unajisikia vibaya.
Kwa kifupi, utafiti kuhusu jinsi mwili wa binadamu unavyoweza kuguswa na safari ndefu za ndege za moja kwa moja kati ya Australia na Ulaya bado uko katika hatua zake za awali, na timu ya Australia kwa sasa inashughulikia hilo.
Hadi matokeo yawepo, ushauri wa kushughulika na safari za ndege za masafa marefu ni wa moja kwa moja. Fuata vidokezo vya shirika la ndege na, ikiwa ni lazima, umuone daktari kabla ya kusafiri.
Wakati wa safari ya ndege, fanya jitihada za ziada kuzunguka, kunywa maji mengi, kuvaa barakoa, na kudumisha tabia nzuri za usafi za kunawa mikono mara kwa mara.
Tafuta matibabu ya haraka ikiwa utapata dalili zozote za kutisha baada ya safari ya ndege, kwani inaweza kuchukua saa, ikiwa si siku, kwa donge la damu kujitengeneza, kukua na kusafiri kupitia mshipa wa damu.
Kumbuka: Mwandishi wa makala haya ni Tony Schiemer, rubani wa kibiashara, mtaalamu wa masuala ya anga, na mhadhiri wa kimatibabu katika Chuo Kikuu cha Adelaide (Rubani wa Biashara | Mtaalamu wa Tiba ya Anga | Mhadhiri wa Kliniki, Chuo Kikuu cha Adelaide)."
"Watu ""waliocheza hadi kufa"". ni nini kinachoelezwa kuhusu janga hili la ajabu? - bbc news swahili","Chanzo cha picha, CP MEDIA PTE LTD / ALAMY
Miaka 500 iliyopita, wazimu wa ajabu ulishika Ulaya. Watu walianza kucheza kwa fujo bila sababu za msingi, wakitetemeka kana kwamba wamepagawa, hadi kuzimia au wakati mwingine kufa kwa uchovu.
Inasikika kuwa nzuri, lakini habari kuhusu ""ugonjwa wa kucheza"" imehifadhiwa katika vyanzo vingi, na waathiriwa wake walichorwa kwenye michoro na wasanii wa wakati huo. Ni nini kilisababisha jambo hilo la ajabu? Na umewezaje kuushinda ""ugonjwa huu wa kucheza""?
Chanzo cha picha, Alamy
Yote yalianza kwa mkazi wa Strasbourg - Frau Troffea. Julai 15, 1518, aliondoka nyumbani na, kupita katikati ya viwanja, ghafla alisimama. Uso wa mwanamke huyo ulibadilika na kuanza kupata maumivu, na mwili wake ukaanza kutetemeka.
Wanasema Troffea alizunguka akicheza ""ngoma ya kichaa"" kwa siku nne hadi sita. Na jambo gumu zaidi ni kwamba wapita njia, ambao walijaribu kusimama na kumleta mwanamke huyo kwenye fahamu zake, nao pia walianza kucheza 

Katika siku chache, wimbi la ""ugonjwa kucheza"" lilikumba Strasbourg yote. Watu wa jiji walicheza, licha ya uchovu wao na miguu iliyojeruhiwa waliendelea kucheza hadi kufa.
Wakati huo wa wazimu mkubwa ulirekodiwa na mwandishi wa mchongaji wa zamani, Wilhelm Gondius, ambamo alionesha wanawake watatu walioathiriwa na ""na ugonjwa wa kucheza"".
Walijaribu kuwatibu Lakini bila mafanikio. Ndipo wenye mamlaka waliamua kwamba ugonjwa huo ungepungua ikiwa watu wangeruhusiwa kucheza dansi.
Jukwaa la mbao lilijengwa kwenye uwanja wa soko, na wanamuziki walicheza karibu mchana na usiku. Watu wengine wa mjini walikatazwa kuwakaribia wagonjwa. Karantini ilifanya kazi - katika miezi mitatu, ugonjwa wa  kucheza huko Strasbourg uliisha ghafla kama ulivyoanza. 

Lakini ilikuwa ni utulivu wa muda. Katika karne iliyofuata, ugonjwa huu tayari ulikumba Ulaya Magharibi yote.
Milipuko ya ugonjwa huo mara nyingi ulianza wakati wa ibada za muda mrefu. Katika makanisa yaliyojaa watu, watu wanaoishi katika mazingira magumu mara nyingi hukumbana na magonjwa na pumu. Hofu iliyomzonga mtu mmoja haraka ilienea kwa wengine. Na hivi karibuni umati wote ulikuwa ukicheza hovyo.
Ugonjwa huu wa wazimu wa ajabu uliwavuta si tu madaktari na wanasayansi wa wakati huo, lakini pia takwimu za kidini, makasisi na watawa, baadhi yao kuhusishwa jambo hili na hila za Shetani.

Miaka michache baada ya tukio hilo, Strasbourg ilitembelewa na daktari mashuhuri na mtaalamu wa afya ya akili Paracelsus. Alikuwa wa kwanza kuandika kuhusu Frau Troffea na alikuwa wa kwanza kutumia neno ""choreomania"" kuelezea ugonjwa wa kucheza.
Alidai kuwa jambo hili lilikuwa la ""kidunia zaidi kuliko uungu"" na kwamba watu walianza kucheza ngoma bila kudhibitiwa kutokana na uwezekano wa kukatishwa tamaa za kimapenzi na kiakili.

Hadi leo, hakuna ajuaye nini hasa kilichosababisha ""ugonjwa wa kucheza"" katika Ulaya ya Magharibi.

Kwa mujibu wa moja ya nadharia za kisasa, hulka ya umma ilisababishwa na virusi.

Baadhi ya wanahistoria wanaamini kuwa chanzo halisi cha ugonjwa huo kilikuwa ni sumu kubwa iliyosababishwa na fangasi walioathiri ngano. Nafaka hizi zilikuwa msingi wa mlo wa wazungu katika karne ya 16.
fangasi hiyo iliaminika kuwa na sumu ambazo huathiri mfumo wa neva wa kati, na kusababisha hamaki na hata kifo.
Ingawa toleo hili lina haki ya kuishi, halielezei ugonjwa huo. Wataalamu wanasema kuwa athari ya hallucinogen huisha kwa chini ya siku.
Mwanahistoria John Waller anaelezea sababu ya 'Choreomania' kama mfadhaiko na mivutano ya kimaadili.

Katika kitabu chake A Time to dance, Time to Die (2009), anaandika kwamba hadi mwaka 1518 watu walikuwa wamepata mavuno mabaya, umaskini, njaa na misukosuko ya kisiasa. Zaidi ya hayo, tauni ilikuwa kali. Na kuonekana kwa kaswende kulisababisha mateso ambayo yalikuwa ya ajabu hata kwa nyakati hizo.

Kwa mujibu wa Waller, na wanasayansi wengi wanakubaliana naye, imani za kidini na ushirikina pia zimechangia ugonjwa wa ""kucheza"".
Chanzo cha picha, Alamy
“Nafikiri kadiri maisha yanavyozidi kuwa chini ya shinikizo, ndivyo tunavyohitaji kutoa udhibiti huru kwa hisia zetu, kuwa na nguvu,” anasema Kelina Gottman, mwandishi wa kitabu Choreomania: Dance and Chaos.
""Dancing Plague"" kama ilivyo katika kitabu chake sio fujo tu bali pia ni ya kufurahisha. ""Ni kitu cha kushangaza, kinachopita maumbile na cha kushangaza,"" anasema. ""Mwishowe, ni furaha ya pamoja."" Kucheza sio vizuri kila wakati. Linaweza kuwa jambo baya, la kutisha la kutoa jasho. Hii ni njia halisi ya kudai uhuru. ""Ngoma ina jukumu kubwa katika tamaduni nyingi,"" anaelezea mwandishi Millwood Hargrave. 

Leo, wazo la ""wimbi la kucheza"" linaonekana si tu kama jambo la ajabu, lakini pia kama kitu cha kukomboa. Bila kujali ni kwa kiasi gani hali hii isivyozuilika.

Nini kingetokea kama tungeacha hisia zetu nje? Nini kinaweza kupatikana kwa hisia hizi kama zingezalishwa tena katika miili ya mamia ya watu wengine wanaotuzunguka?

Katikati - wazo rahisi. Kundi la watu huanza kucheza na hawawezi kusimama. Lakini kwa nini ngoma bado ni swali la wazi: Inaweza kuulizwa tena na tena na kupata majibu tofauti - kulingana na kile unachokitafuta.

Kichaa. Njaa. Maandamano. Uhuru. Radhi. Ekaristi. Katika mawazo, miguu ya wacheza ngoma huwa katika mwendo, katika mahadhi yao isiyoelezeka."
Je kuhesabu kalori ni hatari? - bbc news swahili,"Chanzo cha picha, Getty Images
Ni wakati huu wa mwaka ambapo baadhi yetu hufanya maazimio. Kupunguza uzito ili kupata umbo bora ni miongoni mwa maazimio maarufu yanayowekwa na wengi kila mwaka mpya.
Ili kufikia hilo mara nyingi tunaamua kudhibiti ulaji wetu wa chakula na kuongeza mazoezi yetu. Kwa vile nishati iliyo katika chakula hupimwa kwa kalori, wengi wetu hufikiri kwamba tukihesabu na kupunguza ulaji wetu wa kalori, tutafikia lengo letu la kupunguza uzito. Lakini je, hiyo ndiyo njia sahihi, au ni wakati wa kufikiria upya?
Wataalamu wengine hawasemi tu kuhesabu kalori ni njia iliyopitwa na wakati lakini pia wanasema ni hatari, tunapochunguza hapa kupitia historia ya kalori.
Chanzo cha picha, Getty Images
Kalori ni nishati, mara nyingi hutumiwa kuelezea thamani ya lishe ya vyakula. Neno hilo linatokana na neno la Kilatini calor, ambalo linamaanisha joto na limetumika kwa zaidi ya karne moja.
""Nicholas Clément alifafanua kalori kama kiasi cha joto kinachochukuliwa kuongeza 1C ya lita moja ya maji katika usawa wa bahari,"" Dk Giles Yeo, profesa wa neuroendocrinology ya molekuli katika Chuo Kikuu cha Cambridge anaiambia BBC.
Mwanasayansi wa Ufaransa Clément alikuwa wa kwanza kutumia neno hilo katika mihadhara juu ya injini za joto mwanzoni mwa Karne ya 19. Kwa hivyo ufafanuzi wa leo wa kamusi unaosema kalori ni sawa na nishati ya joto inayohitajika kuongeza joto la 1kg ya maji kwa 1C, na sawa na kalori ndogo elfu moja: kilocalorie.
Chanzo cha picha, Getty Images
Uwezo wa kisayansi wa kupima kwa usahihi kalori kwenye chakula ilikuwa jambo la kipekee. ""Tumetoka ghafla kutoka kwenye ulimwengu ambao lishe ya mtu fulani iliaminika kuwa inahusiana moja kwa moja na rangi yao, hali ya hewa ambayo waliishi, tabaka lao la kijamii na bila shaka kwa jinsia yao na hakuna lishe mbili zinazoweza kulinganishwa. Lakini ghafla, zililinganishwa,"" anaelezea Nick Cullather, profesa wa historia na masomo ya kimataifa katika Chuo Kikuu cha Indiana, Bloomington.
Dhana yetu kuhusu chakula ilipitia mabadiliko makubwa. Watu walianza kuona chakula kama muunganiko wa vitu vingi kama protini, wanga, micronutrients, mafuta na kadhalika.
""Mwili huo sasa ulionekana kama injini na chakula kama mafuta yalibadilisha jinsi watu walivyotazama chakula,"" anasema Cullather.
Katika Karne ya 20 kalori zilianza hata kushawishi sera ya umma. Katika miaka ya 1920 na 1930, Jeshi la Wanamaji la Japan lilitekeleza viwango vya lishe kwa mabaharia wake, kwa kile walichokiona kama kuwafanya kuwa kwenye viwango vinavyolingana na viwango vya Ulaya.
Ngano, nyama, na hasa nguruwe na kuku viliongezwa kwenye chakula cha mabaharia na kutangazwa kwa umma mkubwa wa Wajapani. Bila shaka, chakula cha Kijapani ambacho wengi wetu tunafurahia leo kimetokana na mabadiliko haya ya lishe.
Kwa miongo kadhaa Marekani imetumia kuhesabu kalori ili kubaini ni kiasi gani cha msaada wa chakula kilihitajika kupeleka kwa nchi zinazokabiliwa na ukame, kulingana na Mkataba wa Versailles mwishoni mwa Vita vya Kwanza vya Kidunia . Ulichunguza lishe, kuweka kiwango cha kimataifa mwaka 1935, kupendekeza mtu mzima anapaswa kuwa na kalori 2,500 kwa siku. Sasa kiwango kinachokubalika sana ni kalori 2,500 kwa mwanaume na kalori 2,000 kwa mwanamke kwa siku.
Chanzo cha picha, Getty Images
Wataalam wengine wanasema kuhesabu kalori kumepitwa na wakati na hii ndio sababu yao wanaoyoisimaia.
Hata kama vyakula tofauti vyenye thamani sawa ya nishati, vinaweza visitoe faida sawa za kiafya au virutubisho vya lishe. Kwa mfano - glasi ya maziwa ina kalori 184 na glasi sawa ya bia ina chini, kwa kalori 137.
""Kwa kweli hatuli kalori; tunakula chakula na kisha mwili wetu kufanya kazi ilikupata kalori kutoka kwenye chakula. Kulingana na aina ya chakula unachokula, karoti, donati au nyama mwili wetu unapaswa kufanya kazi kwa viwango tofauti ili kutoa kalori,” asema mtaalamu wa chembe za urithi Giles Yeo.
Lebo tunazoona katika vyakula vinavyouzwa kwenye maduka makubwa (supermarkets) hutufahamisha kuna kiwango gani cha kalori kwenye chakula lakini hazitakupa dalili ya kiasi gani mwili wetu utaweza kunyonya au kupata kalori hizo kutoka kwneye chakula hicho.
""Kwa kila kalori 100 za protini tunazokula, mwili utachukua kalori 70 pekee,"" anaongeza. ""Mafuta kwa upande mwingine yana nishati nyingi sana na ni hifadhi yenye ufanisi sana ya mafuta. Kwa kila kalori 100 za mafuta tunazokula, tunapata kalori 98 hadi 100 za mafuta,"" anasema Yeo.
Kw akifupi ni kwamba ikiwa unakula kalori 100 za chips utapata kalori nyingi zaidi kuliko ikiwa unakula kalori 100 za karoti. Yeo anasema kuhesabu kalori kama mpango wa lishe hauna maana, isipokuwa muhimu ni kuzingatia aina ya chakula unachokula.
Chanzo cha picha, Getty Images
""Ushughulikiaji huu wa kalori huwaathiri watu,"" anaonya Adrienne Rose Bitar, mtaalamu wa historia na utamaduni wa chakula na afya wa Marekani katika Chuo Kikuu cha Cornell, New York, ambaye anapinga kuhusu watu kufuatilia kupindukia kuhusu kalori mwili na kujiingiza kwenye mipango ya kupunguza kalori kunaweza kuleta matatizo.
""Tofauti na mlevi ambaye anaweza tu kuacha, huwezi kuacha kula chakula. ""Matatizo mengi ya kula kama vile anorexia, bulimia, orthorexia huanza na programu ya kuhesabu kalori isiyo na madhara,"" Bitar anasema.
Anasema baadhi ya programu hata hushauri watu kuhusu kula vyakula vyenye viwango vya chini vya kalori.
Chanzo cha picha, Getty Images
Nje ya tasnia ya chakula, nishati hupimwa sio kwa kalori, lakini kwa joules. Baadhi ya makampuni ya chakula sasa yanatoa thamani ya chakula kwa kwa kutumia kipimo kinachoitwa 'kilojuli'.
Lakini kalori zimeteka mawazo ya umma kiasi kwamba hata wale ambao hawajui maana yek ni nini, wanaweza kuelewa kuwa ulaji wa kalori nyingi ni hatari kwa afya yako.
Baadhi ya wataalam kama Bridget Benelam kutoka British Nutrition Foundation wanatuonya tusiache kula kalori. Anasema licha ya dosari zake zote, kalori ina mchango mkubwa mwilini.
""Unene wa kupindukia pengine ni suala kubwa zaidi la afya ya umma ambalo tunakabiliana nalo sasa. Na hivyo, kuelewa ni nini kinasababisha watu kuwa na uzito mkubwa na unene ni muhimu,"" anasema Benelam.
Kwa baadhi ya watu wanaopenda kupunguza uzito anasema kuhesabu kalori kunaweza kusaidia sana kupanga lishe ya kupunguza uzito.
""Ni muhimu kuelewa watu wanatumia nini na kalori hizo zinatoka wapi. Kwa hivyo, kwa mfano, tunapoangalia ikiwa watu wanakula vyakula vya mafuta mengi, tunahesabu kuona kalori ngapi wanapata kutoka kwenye mafuta. Kwa hivyo, kwa mtazamo wa kisayansi haya ni mambo muhimu ya kupima na jambo muhimu kuelewa, ""anasema.
Nchini Uingereza mamlaka ya Kitaifa ya huduma za Afya (NHS) inasema watu wanapaswa kula kwa viwango stahili vya nishati na aina ya nishati anayotumia na kusema usijali ikiwa mara kwa mara utaishia kula sana, ikipendekeza: ""Tumia nishati kidogo siku zinazofuata. """
Ni dawa gani ambazo hupaswi kuchanganya na pombe? - bbc news swahili,"Chanzo cha picha, Getty Images
Kuna hafla kadhaa za kupumzika na kinywaji chenye pombe, kama vile wakati wa kufurahia na marafiki au kusherehekea siku maalum.
Lakini ikiwa unatumia dawa fulani wakati wa kunywa pombe, hii inaweza kuathiri mwili wako kwa njia kadhaa.
Unywaji pombe na baadhi ya dawa kunamaanisha kuwa dawa hiyo inaweza isifanye kazi pia.
Na madawa mengine, huwa  unahatarisha maisha
Haya ndiyo unahitaji kujua ikiwa unatumia dawa na pia unapanga kunywa pombe.
Chanzo cha picha, Getty Images
Madhara ya pombe ni sawa na madhara ambayo dawa inaweza kuwa nayo.
Ikiwa utakuwa na mwingiliano au la, na ni mwingiliano gani unao, inategemea mambo mengi.
Hizi ni pamoja na dawa unazotumia, kipimo, kiasi cha pombe unachokunywa, umri wako, jeni, jinsia na afya kwa ujumla.
Wanawake, wazee, na watu wenye matatizo ya ini wana uwezekano mkubwa wa kuwa na mwingiliano wa madawa  na pombe zao
Baada ya kunywa dawa, huelekea  tumboni.
Kutoka hapo, mwili huisafirisha hadi kwenye ini, ambapo madawa hutengenezwa na kuvunjwa kabla ya kuingia kwenye damu.
Kila dawa unayotumia hutolewa kwa kipimo ambacho kinazingatia mchakato huu kwenye ini.
Unapokunywa pombe, pia huvunjwa kwenye ini na inaweza kuathiri kiasi cha dawa kinachopita kwenye damu yako.
Dawa zingine ziinavunjwa zaidi, na hiyo inaweza kumaanisha kuwa haitoshi kufikia mkondo wa damu kuwa na ufanisi.
Baadhi ya madawa huvunjwa kwa kiwango kidogo.
Hii ina maana kwamba unapata dozi ya juu zaidi kuliko ilivyokusudiwa.
Dawa nyingi huingiliana na pombe, bila kujali kama zimeagizwa na daktari wako au kununuliwa kwenye kaunta, kama vile matibabu ya mitishamba.
Chanzo cha picha, Getty Images
Kunywa pombe na kutumia dawa ambayo hukandamiza mfumo mkuu wa neva ili kupunguza fadhaa na msisimko kunaweza kuongeza athari.
Kwa pamoja, hizi zinaweza kukufanya usinzie, kupunguza kasi ya kupumua na mapigo ya moyo, na katika hali mbaya zaidi, kusababisha kukosa fahamu na kifo.
Madhara haya yanawezekana ikiwa unatumia zaidi ya dawa moja ya aina hii.
Dawa za kuzingatia ni pamoja na zile za mfadhaiko, wasiwasi, skizofrenia, maumivu (isipokuwa acetaminophen), matatizo ya usingizi (kama vile kukosa usingizi), mizio, na mafua.
Ni bora kutokunywa pombe na dawa hizi au kupunguza matumizi ya pombe.
Kuchanganya pombe na baadhi ya dawa huongeza athari za dawa hizo.
Mfano ni dawa ya kulala ya zolpidem, ambayo haipaswi kuchanganywa na pombe.
Madhara yasiyo ya kawaida lakini makubwa ni haliya kushangaza wakati wa kulala, kama vile kula wakati umelala au kutembea wakati  umelala, ambayo ya uwezekano mkubwa na pombe.
Chanzo cha picha, Getty Images
Aina fulani za dawa huingiliana tu na aina fulani za pombe.
Mifano ni pamoja na baadhi ya dawa za mfadhaiko, kama vile phenelzine, tranylcypromine, na moclobemide, antibiotiki linezolid, dawa ya Parkinson selegiline , na procarbazine ya kansa.
Kile kinachojulikana kama monoamine oxidase huingiliana tu na aina fulani za bia zikiwemo bia za Ubelgiji, za Kikorea, za Ulaya, na za Kiafrika, na bia na divai za nyumbani.
Aina hizi za pombe zina viwango vya juu vya tyramine, dutu ya asili ambayo kwa kawaida huvunjwa na mwili na kawaida haiwezi kusababisha madhara yoyote.
Hata hivyo, inhibitors ya monoamine oxidase huzuia mwili kutoka kwa kuvunja tyramine.
Hii huongeza viwango kwnyw mwili na inaweza kusababisha shinikizo la damu kupanda kwa viwango vya hatari.
Chanzo cha picha, Getty Images
Dawa zingine huingiliana kwa kuathiri jinsi mwili unavyovunja pombe.
Ikiwa utakunywa pombe wakati unatumia dawa hizi, unaweza kuhisi kichefuchefu, kutapika, ugumu wa kupumua au kizunguzungu, moyo wako unaweza kupiga haraka kuliko kawaida, au shinikizo la damu linaweza kushuka.
Hii inaweza kutokea hata baada ya kuacha matibabu na kisha kunywa pombe.
Kwa mfano, ikiwa unatumia metronidazole, unapaswa kuepuka pombe wakati unatumia dawa na kwa angalau saa 24 baada ya kuacha kuitumia.
Mfano wa jinsi pombe inavyobadilisha kiasi cha dawa au vitu vinavyohusiana katika mwili ni acitretin.
Dawa hii hutumiwa kutibu magonjwa ya ngozi kama vile psoriasis na kuzuia saratani ya ngozi kwa watu ambao wamepandikizwa chombo.
Unapochukua acitretin, inabadilishwa kuwa dutu nyingine, etretinate, kabla ya kuondolewa kutoka kwa mwili.
Pombe huongeza kiasi cha etretinate katika mwili.
Hii ni muhimu sana kwani etretinate inaweza kusababisha kasoro za kuzaliwa.
Ili kuepuka hili, ikiwa wewe ni mwanamke wa umri wa kuzaa, unapaswa kuepuka pombe wakati unatumia dawa na kwa miezi miwili baada ya kuacha kutumia.
Chanzo cha picha, Getty Images
Mojawapo ya hadithi za kawaida kuhusu madawa na pombe ni kwamba huwezi kunywa wakati unatumia kidonge cha uzazi.
Kwa ujumla, ni salama kutumia pombe pamoja na kidonge, kwani haiathiri moja kwa moja ufanisi kuhusiana na upangaji uzazi.
Lakini kidonge kinafaa zaidi kinapotumiwa  wakati mmoja kila siku.
Ikiwa unakunywa pombe sana, kuna uwezekano mkubwa wa kusahau.
Pombe pia inaweza kufanya baadhi ya watu kuhisi kichefuchefu na kutapika.
Ukitapika ndani ya saa tatu baada ya kumeza kidonge, hakitafanya kazi. Hii huongeza hatari ya ujauzito.
Vidonge vya kupanga uzazi vinaweza pia kuathiri mwitikio wako kwa pombe, kwani homoni zilizomo zinaweza kubadilisha jinsi mwili wako unavyoondoa pombe.
Hii ina maana kwamba unaweza kulewa haraka na kukaa muda mrefu ukiwa umelewa kuliko kawaida.
Chanzo cha picha, Getty Images
Kisha kuna hadithi ya kutochanganya pombe na antibiotic yoyote.
Hii inatumika tu kwa metronidazole na linezolid.
Vinginevyo, kwa ujumla ni salama kutumia pombe na antibiotics, kwani pombe haiathiri ufanisi wao.
Lakini ikiwa unaweza, ni bora kuepuka pombe wakati unachukua antibiotics yako.
Antibiotics na pombe zina madhara sawa, ikiwa ni pamoja na matatizo ya tumbo, kizunguzungu, na kusinzia.
Kutumia hizi mbili kwa pamoja kunamaanisha kuwa una uwezekano mkubwa wa kuwa na athari hizi.
Pombe pia inaweza kupunguza nguvu zako na kuongeza muda unaokuchukua kupona.
Ikiwa unapanga kunywa pombe katika sikukuu hizi na una wasiwasi kuhusu mwingiliano wowote na dawa zako, usiache kuzitumia.
Mfamasia wako anaweza kukushauri ikiwa ni salama kwako kunywa kulingana na dawa unazotumia, na ikiwa sivyo, akushauri juu ya njia mbadala."
Afya: faida za kiafya za kufunga kula 'kwa vipindi' kwa njia sahihi - bbc news swahili,"Chanzo cha picha, Getty Images
Kufunga mara kwa mara ni lishe inayofanywa na watu wengi bila kujali hadhi zao, awe mwigizaji wa sinema au mkurugenzi mkuu.
Pia inajulikana kama 'kufunga kwa vipindi', hii ni njia inayojulikana ya kupunguza uzito na kwa  faida za kiafya.
Ingawa kuna ushahidi unaoonyesha kwamba kufunga kunaweza kusaidia kurekebisha miili yetu na wakati mwingine kuongeza maisha yetu, inaweza kuwa njia bora ya kupunguza uzito, na wataalamu wa lishe wanahimiza tahadhari kabla ya kupunguza chakula.
'Kufunga kwa Muda' ni njia ya kula kwa vipindi. Wale wanaofunga huwa wanapunguza ulaji wao kwa muda mfupi wa siku kumi, na kuacha pengo refu kati ya mlo wa mwisho wa siku na mlo wa kwanza wa siku.
Kwa kawaida, wanaofunga hufanya hivyo kwa saa 16 na kujaribu kula baada ya saa nane.
Mbinu za kufunga, kama vile '5:2  (wanaofunga hula kawaida kwa siku tano, lakini kisha hula 25% tu ya mahitaji yao ya kawaida ya kalori kwa siku mbili), hul zaidi ya muda kati ya mil.  inalipa kipaumbele zaidi kwa wingi wa chakula.
""Ingawa ulaji wa muda unatumiwa kama njia ya kupunguza uzito, si njia ninayopenda zaidi,"" anasema Rachel Clarkson, mwanzilishi wa The DNA Dietitian, mshauri  huko London.
""Ingawa unapunguza kalori, hujifunzi [kupitia njia hiyo] mabadiliko muhimu ya kitabia yanayohusiana na kile unachokula.""
Watu wanaofunga bila kujua lishe yenye afya ni nini, Clarkson anasema, hupata uzito tena baada ya kuacha kufunga.
""Hiyo inamaanisha, ikiwa unahisi njaa na umewekewa vikwazo, kuna uwezekano mkubwa wa kula zaidi siku inayofuata.""
Kwa hiyo, kufunga mara kwa mara kunaweza kuwa sio njia sahihi kwa watu wanaotaka kupunguza uzito, lakini kunaweza kuwa na sababu nyingine kwa nini unabadilisha mlo wako.
Kufunga kunahusishwa na mchakato unaoitwa 'self eating', na kumevutia watu wengi kutokana na faida nyingi za kiafya inayoaminika kuwa nayo.
Autophagy ni mchakato ambao mwili huanza kurejesha miundo ya seli ndani ya seli zake, ikiwa ni pamoja na nucleas (inayohifadhi  nyenzo za kijenetiki), mitochondria (hizo huunganisha kemikali zinazozalisha nguvu), na lysosomes (zinazoondoa taka kutoka kwa seli).
Kwa kufanya hivyo, seli huondoa miundo isiyofanya kazi na kutoa nyenzo mpya ambazo hutumiwa kujenga miundo mpya ya seli.
Baadhi ya viambato hivyo vipya vinaweza kutengeneza protini zinazolinda seli ambazo huiomarisha zaidi maisha ya seli.
Chanzo cha picha, Getty Images
Kumekuwa na shauku ya kujua ikiwa mchakato wa autophagy unaweza kupanua maisha ya kiumbe kizima - lakini hadi sasa hii imeigwa tu katika nematodi zenye urefu wa milimita na wanyama kama vile panya, na sio wanadamu.
Hadi tafiti za muda mrefu zifanyike kwa watu wanaofuata mfungo, haiwezi kusemwa kuwa itaongeza maisha yetu.
Lakini, tafiti zingine za wanyama zimepata uhusiano kati ya kufunga na kumbukumbu bora ya mfumo wa kinga.
Ukweli kwamba kufung ni muhimu kwa kudumisha afya ya seli pia imezua shauku katika jukumu lake katika kukandamiza saratani. Kunaweza kuwa na sababu zaidi za kupendezwa na ulaji wa seli kuliko sifa zake za kurefusha maisha.
Kwa wengi wetu, ulaji wa seli hutokea wakati wa usingizi, lakini inaweza pia kuchochewa na mazoezi na njaa. Je, mbinu za kufunga zinazodhibitiwa zinaweza kusaidia kuianzisha?
Tofauti na lishe yenye vizuizi vya kalori (ambayo inaweza kudumishwa kwa muda mrefu), kufunga kwa vipindi kunalenga kuongeza pengo kati ya mlo wa mwisho wa siku na mlo wa kwanza wa siku inayofuata.
(Kwa nadharia, mtu anayefunga mara kwa mara anaweza kupata ulaji wa kawaida wa kalori, lakini kwa mazoezi, Clarkson anasema, watu wengi huishia kukata ulaji wao wa kalori kwa kiwango kidogo).
“Ukiacha kula saa moja usiku, mwili wako unasaga virutubishi hivyo ‘unashiba’ hadi saa nne usiku,” anasema Clarkson. ""Kabohaidreti yoyote katika mlo wako hutoa usambazaji wa glukosi, chanzo chetu kikuu cha nguvu, kwa saa kadhaa.
'Hali ya kulishwa' ni wakati mwili wako unatumia glukosi katika damu yako kama chanzo chake cha nishati.
Baada ya kumaliza chanzo hiki cha nguvu, mwili hubadilika kuwa hali ya kimetaboliki (kawaida kama saa tatu baada ya kula).
Katika awamu hii, glycogen iliyohifadhiwa kwenye ini na misuli huvunjwa kuwa glukosi.
Wakati hifadhi ya glycogen inapungua, mwili hubadilika kutoka kwa glucose hadi ketoni.
Wao huundwa kwenye ini kutoka kwa asidi ya mafuta. Ni katika hatua hii inayoitwa 'Ketosis' ambapo ulaji wa nyama za mwili huanza.
""Ili kufunga, lazima udhibiti uchungu wako wa njaa,"" anasema Clarkson. Tunahisi njaa wakati homoni iitwayo ghrelin, iliyotolewa na tumbo letu, inapochochea utengenezaji wa homoni nyingine mbili zinazoitwa NPY na AgRP katika hypothalamus.
Ingawa homoni hizi tatu hutoa hisia za njaa, kuna zingine nyingi ambazo huzuia. Moja ya homoni kuu, wakati mwingine huitwa ""homoni za shibe,"" ni leptin, ambayo hutolewa na seli za mafuta ili kukandamiza uzalishaji wa ghrelin. Hii inauambia mwili, ""Hapa kuna mafuta ambayo unaweza kuchoma.""
Katika baadhi ya matukio, ghrelin pia huitwa 'majibu ya njaa ya muda mfupi'; Kwa sababu hutolewa wakati tumbo ni tupu na kuna shinikizo kidogo kwenye ukuta wa tumbo. Inaweza kukandamizwa kwa kiasi fulani kwa kunywa maji. Lakini, leptin inafanya kazi kwa muda mrefu.
""Homoni zetu za njaa zinadhibitiwa na vitu vingi. Jenetiki ni mojawapo,"" Clarkson anasema. ""Lakini fikiria juu ya mishipa iliyounganishwa na tumbo na matumbo yetu - ikiwa tumbo lako halijavutwa, mwili wako unadhani kuwa una njaa."" Anaongeza kuwa maji ya kunywa (mpaka mwili wako urekebishe) yanaweza kupunguza hisia za awali za njaa. ""Wiki chache za kwanza zitakuwa ngumu, lakini utaizoea.""
Katika watu wengi, ketosis hutokea saa 12-24 baada ya kula. Kwa hivyo unakula chakula chako cha jioni saa 1 jioni. Ikichukuliwa kati ya 12:00 na 2:30 jioni. Kati ya 3:00 na 5:30 usiku  hali ya kulishwa inaisha, na ketosis na autophagy inaweza kutokea kati ya 12:00 na 2:30 asubuhi iliyofuata. ""Lakini watu wengi hula kitu kingine baada ya chakula cha jioni,"" anasema Clarkson.
""Milo ya muda mfupi, au vinywaji vya sukari na bia, huongeza hali ya lishe kwa saa tatu. Ukimaliza kula vitafunio kati ya 09:30 - 10:00 usiku, hali ya lishe itaongezeka hadi 01:00 - 03:00 asubuhi,"" anasema.
""Ikiwa unaweza kuamua kwa uangalifu kula chakula cha jioni saa moja mapema na kuruka vitafunio, unaweza kuwa katika ketosis kufikia asubuhi. Lakini mtu anayekula chakula cha jioni chenye kabohaidreti nyingi na vitafunio na kuamka saa kumi na mbili asubuhi hatafikia hatua hiyo,” anasema.
Clarkson anapendekeza kula mapema Jumapili usiku, au kupata kifungua kinywa saa moja baadaye kuliko kawaida, na kuondoka hapo. Hii inaweza kufanyika siku moja au mbili kila wiki na kujenga.
Kuchukua mtazamo makini wa 'kufunga kwa vipindi' kutasaidia mwili wako kukarabati na kupona. Kwa kuwa kujistahi huonekana kupungua kadiri umri unavyosonga, huenda ikafaa kuiboresha baadaye maishani. Lakini kumbuka kuwa inaweza kuwa sio mkakati sahihi wa kupoteza uzito, na hakuna mbadala ya lishe bora."
Adaeze efobi: muuguzi aliyegeuka na kuwa mwalimu wa taekwondo nchini nigeria - bbc news swahili,"Chanzo cha picha, OTHER
Sio kawaida kabisa kwa muuguzi kutumia muda wake kupiga watu mateke na ngumi - lakini Adaeze Efobi si daktari wa kawaida.
Mchezaji huyo mwenye umri wa miaka 34 bado anaweza kuelekea Olimpiki kuiwakilisha Nigeria katika taekwondo.
Efobi aliipenda taekwondo alipokuwa akiitazama kwenye televisheni akiwa na umri wa miaka saba, lakini hakupata fursa ya kushindana hadi alipokuwa na umri wa miaka 22.
''Niliwaambia wazazi wangu kuwa ninavutiwa na taekwondo lakini wakati huo waliamini sanaa hii ni aina ya uhuni,"" Efobi aliambia BBC Sport Africa.
""Nilicheza mpira wa vikapu na mpira wa miguu na pia nilishiriki katika mbio za kutembea nikiwa katika shule ya upili.""
Licha ya kuzaliwa na kukulia Lagos, ni wakati tu Efobi alipowekwa makazi katika Chuo Kikuu cha Jimbo la Ebonyi, ambapo alikuwa akisomea digrii ya uuguzi, ndipo aliweza kutimiza ndoto ya utotoni.
""Katika mwaka wangu wa pili, wanafunzi wenzangu walikuwa na mechi ya mpira wa miguu na darasa lingine. Nilitazama tu na kuona kundi la wanafunzi wakifanya taekwondo, wakiwa wamevalia sare zao na mikanda yao,"" Efobi alikumbuka.
""Nilikwenda kwenye kikao chao cha mafunzo, nikajaza makaratasi yaliyohitajika na nikaanza. Niligundua kuwa mapenzi niliyokuwa nayo nikiwa na umri wa miaka saba bado yalikuwa pale.""
Sasa Efobi ambaye ni muuguzi aliyehitimu na mwalimu wa taekwondo anaamini kuwa mchezo huo umemsaidia maishani, hasa kuhusu nidhamu binafsi.
“Nilikua mtoto sikuweza kujieleza lakini nililazimika kufanyiwa mazoezi mengi ili kurekebisha hali hiyo,” alisema.
""Nilijifunza kwamba watu waliokomaa hutumia midomo yao, hawatumii mikono yao. Hiyo ni nidhamu, na nilianza kuifanya kuwa sehemu ya maisha yangu.
""Mimi ni mtu bora zaidi nikijilinganisha sasa na jinsi nilivyokuwa hapo awali. Kuvuka vikwazo hivyo, nilijiona nikifanya mambo fulani ambayo yalinishangaza mimi na familia yangu walipogundua kuwa nafanya taekwondo.'
Chanzo cha picha, Getty Images
Mkuu wa taekwondo nchini Nigeria Ferguson Oluigbo anaamini Efobi ana fursa kubwa dhidi ya wapiganaji wenzake kutokana na historia yake ya uuguzi.
""Naangalia siku atakwenda na timu ya taifa kwenye Olimpiki - sio tu kama mfanyakazi mwenza lakini kama mtaalamu wa matibabu,"" Oluigbo alisema.
""Anakwenda kushindana na pia atakuwa uwanjani akisaidia timu ya madaktari. Anaelewa nini kitatokea kwa mguu wako unapofanya taekwondo - tofauti na muuguzi au daktari ambaye hajui lolote kuhusu michezo.
""Atasema 'hapana, hicho kitu unachokigusa sio maumivu, hapa ndipo maumivu yanatoka' kwa sababu anaelewa.""
Oluigbo ni mkufunzi mwenye uzoefu wa mashindano ya olimpiki, akiwa miongoni mwa wakufunzi waliomsaidia Chika Chukwumerije kushinda medali ya shaba kwenye Michezo ya Beijing ya mwaka  2008.
Efobi, wakati huo huo, ameshinda mataji kadhaa ya uzito wa kati na anatarajia kuwa bingwa wa kitaifa katika kiwango chake.
Pia anashindana katika poomsae - shindano lisilo la kupigana la sanaa ya kijeshi ambapo unapitia mfululizo wa hatua na mashambulizi - na anafundisha katika shule ya Pan African Martial Arts International (Panamai), ambapo anaweza kuchanganya mambo mawili anayopenda zaidi. .
""Ninafuata ninayoyapenda, ambayo ni kuwa mwalimu wa taekwondo, lakini ninaleta uuguzi katika taekwondo – ninashughulikia majeraha wakati wa mafunzo ya taekwondo,"" alisema.
""Ninaamini kuwa muuguzi ni kusaidia watu na sio lazima ufanye kazi hospitalini kusaidia watu, naweza kufanya kazi kwenye kampuni, gym au mahali popote ninapotaka.
""Kama msemo unavyoenda, fanya kile kinachokufurahisha; napenda uuguzi na nina shauku kubwa ya taekwondo.""
Chanzo cha picha, OTHER
Efobi anafanya kazi kama muuguzi anayehama na anakumbuka tukio moja ambalo lilikuwa na ushawishi mkubwa kwa hamu yake ya kusaidia wengine.
“Nilikuwa narudi kutoka kumtibu mtoto na kulikuwa na huyu mwendesha pikipiki ambaye alikuwa amegongwa na gari,” alisema.
“Nilishuhudia tukio hilo na nilikuwa katikati ya watu nikiwarudisha nyuma nikijaribu kuwafanya wasimguse.
""Nilikuwa nikizungumza naye, nikimtuliza, nikiangalia mifupa iliyovunjika. Alikuwa akivuja damu.
""Akili yangu ilikuwa imechanganyikiwa. Ilikuwa ni kama 'anavuja damu, sina glavu'. Lakini ilinibidi kuokoa maisha yake.
""Nilichofanya kilikuwa cha hatari. Kimsingi, nisingekuwa kigusa maji maji ya  mwili bila glavu. Ilibidi nijipange, nikachukua nguo, nikairarua na kufunga jeraha.
""Alikuwa amevunjika. Niliisogeza kwa kiasi fulani ili kuunganisha miguu na mikono. Baadhi ya wapita njia na mimi tukampeleka hospitali ya karibu. Nina furaha mtu huyo aliishi kuona siku nyingine.""
Efobi anatumai uzoefu wake wa maisha uliounganishwa unaweza kusikika mbali zaidi anapokutana na wagonjwa mbalimbali katika kazi yake ya uuguzi na kuwafunza watu kutoka mkanda mweupe hadi mweusi katika taekwondo.
""Mwishowe, ninataka kuwa na urithi ambapo siku moja sisi katika shule zetu za Panamai katika Afrika Magharibi tutakusanyika sote kuona wale wote ambao shirika limetoa,"" alisema.
""Naona tukiwa tumeketi chini na kila mtu kwenye picha. Ni jambo la kujivunia."""
Jinsi plastiki inavyoingia kwenye chakula unachokula - bbc news swahili,"Chanzo cha picha, Getty Images
Plastiki ndogo zimeingia kila sehemu ya sayari. Zimepatikana zikiwa zimezikwa kwenye barafu ya bahari ya Antarctic, ndani ya matumbo ya wanyama wa baharini wanaoishi kwenye kina kirefu kabisa cha bahari, na katika maji ya kunywa kote ulimwenguni.
Uchafuzi wa plastiki umepatikana kwenye fuo za visiwa vya mbali, visivyo na watu na unaonekana katika sampuli za maji ya bahari kote duniani.
Utafiti mmoja ulikadiria kuwa kuna takriban vipande trilioni 24.4 vya plastiki ndogo katika maeneo ya juu ya bahari ya dunia.
Lakini hazipatikani tu majini - zimeenea sana kwenye udongo wa ardhini pia na zinaweza kuishia kwenye chakula tunachokula.
Bila kujua, tunaweza kuwa tunatumia vipande vidogo vya plastiki kwa karibu kila tunapokula.
Mnamo mwaka wa 2022, uchambuzi wa Kikosi Kazi cha Mazingira, shirika lisilo la seriali la mazingira, uligundua kuwa uchafu wa maji taka umechafua karibu ekari milioni 20 (km 80,937 mraba) za shamba la mazao nchini Marekani ambayo mara nyingi huitwa ""kemikali za milele"" , ambayo hupatikana kwa kawaida katika bidhaa za plastiki na haziozi chini ya hali ya kawaida ya mazingira.
Tope la maji taka ni bidhaa iliyobaki baada ya maji machafu ya manispaa kusafishwa. Kwa vile ni ghali kutupa na na ina virutubisho vingi, tope hilo hutumiwa kama mbolea ya kikaboni nchini Marekani na Ulaya.
Haya ni maagizo ya EU kukuza uchumi wa taka. Inakadiriwa kuwa tani milioni 8-10 za uchafu wa maji taka huzalishwa Ulaya kila mwaka, na takriban 40% ya hii huenea kwenye mashamba.
Kutokana na mazoezi haya, mashamba ya Ulaya yanaweza kuwa hifadhi kubwa zaidi ya kimataifa ya plastiki ndogo ndogo, kulingana na utafiti wa watafiti katika Chuo Kikuu cha Cardiff.
Hii ina maana kati ya tani 31,000 na 42,000 za plastiki, au trilioni 86 hadi trilioni 710 za chembe ndogo za plastiki, huchafua mashamba ya Ulaya kila mwaka.
Chanzo cha picha, RJ Sangosti/The Denver Post/Getty Images
Watafiti waligundua kuwa hadi chembe ndogo za plastiki milioni 650, zenye kipimo cha kati ya milimita 1 na milimita 5 ziliingia kila siku katika kiwanda kimoja cha kusafisha maji machafu huko Wales kusini, nchini Uingereza.
Chembe hizi zote ziliishia kwenye matope ya maji taka, na kufanya takriban asilimia 1 ya uzito wote, badala ya kuachiliwa na maji safi.
Idadi ya plastiki ndogo ambazo huishia kwenye shamba na makadirio madogo,"" anasema Catherine Wilson, mmoja wa waandishi wa utafiti na naibu mkurugenzi wa Kituo cha Utafiti wa Mazingira cha Hydro katika Chuo Kikuu cha Cardiff. "" Plastiki ndogo ndogo ziko kila mahali na mara nyingi ni ndogo sana kwamba hatuwezi kuziona.""
Plastiki ndogo zinaweza kukaa huko kwa muda mrefu pia. Utafiti mmoja wa hivi majuzi wa wanasayansi wa udongo katika Chuo Kikuu cha Philipps-University  Marburg uligundua plastiki ndogo hadi sentimita 90 chini ya udongo kwenye mashamba mawili ya kilimo ambapo tope la maji taka lilikuwa limetumika mara ya mwisho miaka 34 iliyopita.
Kulima pia kulisababisha plastiki kuenea katika maeneo ambayo matope hayakuwa yametiwa.
Mkusanyiko wa madini ya plastiki kwenye udongo wa mashamba barani Ulaya ni sawa na kiasi kinachopatikana juu ya maji ya bahari, anasema James Lofty, mwandishi mkuu wa utafiti wa Cardiff na mwanafunzi wa utafiti wa PhD katika Kituo cha Utafiti wa Mazingira ya Hydro.
Uingereza ina viwango vya juu zaidi vya plastiki ndogo barani Ulaya, na kati ya chembe ndogo za plastiki 500 na 1,000 huenea kwenye mashamba huko kila mwaka, kulingana na utafiti wa Wilson na Lofty.
Chanzo cha picha,  Aris Messinis/AFP/Getty
Ripoti ya Shirika la Mazingira la Uingereza, ambayo baadaye ilifichuliwa na kikundi cha kampeni ya mazingira Greenpeace, iligundua kuwa takataka za maji taka zilizoelekezwa kwa shamba la Kiingereza zilichafuliwa na uchafuzi wa mazingira ikiwa ni pamoja na dioksini na hidrokaboni zenye kunukia za polycyclic katika ""viwango ambavyo vinaweza kuleta hatari kwa afya ya binadamu"".
Jaribio la 2020 la mtaalamu wa kilimo wa Chuo Kikuu cha Kansas Mary Beth Kirkham liligundua kuwa plastiki hutumika kama vekta ya kuchukua kemikali za sumu kama vile cadmium kwa mimea. ""Katika mimea ambayo cadmium ilikuwa kwenye udongo na plastiki, majani ya ngano yalikuwa na cadmium nyingi zaidi kuliko mimea ambayo ilikua bila plastiki kwenye udongo,"" Kirkham alisema wakati huo.
Utafiti pia unaonyesha kuwa plastiki ndogo zinaweza kudumaza ukuaji wa minyoo ya udongo na kuwafanya wapunguze uzito. Sababu za kupoteza uzito huu hazijaeleweka kikamilifu, lakini nadharia moja ni kwamba plastiki ndogo ndogo inaweza kuzuia njia ya utumbo ya minyoo, kuzuia uwezo wao wa kunyonya virutubisho na hivyo kuzuia ukuaji wao.
Hii ina athari mbaya kwa mazingira, pia, watafiti wanasema, kwani minyoo huchukua jukumu muhimu katika kudumisha afya ya mchanga.
Shughuli yao ya kuchimba huingiza udongo hewa, huzuia mmomonyoko wa udongo, inaboresha mifereji ya maji na kurejesha virutubisho.
Utafiti umebaini kwamba plastiki nyingi zilijilimbikiza kwenye mizizi ya mmea, na kiasi kidogo tu cha kusafiri hadi kwenye shina. ""Mkusanyiko kwenye majani uko chini ya 1%,"" anasema Peijnenburg.
Kwa mboga za majani kama vile lettusi na kabichi, viwango vya plastiki vinaweza kuwa kidogo, lakini kwa mboga za mizizi kama vile karoti, radish na turnips, hatari ya kula plastiki itakuwa kubwa zaidi, anaonya.
Utafiti mwingine wa Peijnenburg na wenzake uligundua kuwa katika lettuse na ngano, mkusanyiko wa plastiki ulikuwa mara 10 chini kuliko udongo uliopo.
""Tuligundua kuwa ni chembe ndogo tu zinazochukuliwa na mimea na zile kubwa hazichukuliwi,"" anasema Peijnenburg.
Hii inatia moyo, anasema Peijnenburg. Hata hivyo, plastiki nyingi zitaharibika polepole na kuoza kuwakatika nanoparticles, kutoa ""chanzo kizuri cha chakula cha mimea,"" anaongeza.
Ingawa athari za kumeza plastiki kwa afya ya binadamu bado hazijaeleweka kikamilifu, tayari kuna utafiti ambao unaonyesha kuwa inaweza kuwa na madhara. Uchunguzi unaonyesha kuwa kemikali zinazoongezwa wakati wa utengenezaji wa plastiki zinaweza kuharibu mfumo wa endocrine na homoni zinazodhibiti ukuaji na maendeleo yetu.
Kemikali zinazopatikana kwenye plastiki zimehusishwa na matatizo mengine mbalimbali ya kiafya ikiwa ni pamoja na saratani, magonjwa ya moyo na ukuaji duni wa kijusi.
Viwango vya juu vya ulaji wa plasti vnaweza pia kusababisha uharibifu wa seli, kulingana na utafiti katika Chuo Kikuu cha Hull, nchini Uingereza.
Watafiti walikagua tafiti 17 zilizopita ambazo ziliangalia athari za kitoksini za plastiki kwenye seli za binadamu.
Uchanganuzi huo ulilinganisha kiasi cha plastiki kilichosababisha uharibifu wa seli katika vipimo vya maabara na viwango vya kumeza na watu kupitia maji ya kunywa, dagaa na chumvi.
Iligundua kuwa kiasi kinachotumiwa kilikaribia kile ambacho kinaweza kusababisha kifo cha seli, lakini pia kinaweza kusababisha majibu ya kinga, ikiwa ni pamoja na athari za mzio, uharibifu wa kuta za seli, na mkazo wa oksidi.
Chanzo cha picha, Yuji Sakai/Getty
Kuna nadharia mbili kuhusu jinsi microplastics husababisha kuvunjika kwa seli, anasema Danopoulos.
Mipaka yao mikali inaweza kupasua ukuta wa seli au kemikali zilizo kwenye microplastics zinaweza kuharibu seli, anasema.
Utafiti huo uligundua kuwa microplastiki zenye umbo lisilo la kawaida ndizo zilizokuwa na uwezekano mkubwa wa kusababisha kifo cha seli.
""Tunachohitaji kuelewa sasa ni plastiki ngapi zinabaki katika mwili wetu na ni aina gani ya ukubwa na umbo linaloweza kupenya kizuizi cha seli,"" anasema Danopoulos.
Ikiwa plastiki ingeweza kujilimbikiza kwa viwango ambavyo zinaweza kuwa na madhara kwa muda, hii inaweza kusababisha hatari kubwa zaidi kwa afya ya binadamu.
Lakini hata bila majibu haya, Danopoulos anahoji ikiwa utunzaji zaidi unahitajika ili kuhakikisha kuwa plastiki ndogo haiingii kwenye mnyororo wa chakula.
""Ikiwa tunajua kwamba tope limechafuliwa na plastiki ndogo na kwamba mimea ina uwezo wa kuzitoa kutoka kwa udongo, je, tunapaswa kuitumia kama mbolea?"" Anasema.
Kutawanya kwa tope kwenye mashamba kumepigwa marufuku nchini Uholanzi tangu mwaka 1995.
Nchi hiyo hapo awali iliteketeza tope hilo, lakini ilianza kulisafirisha hadi Uingereza, ambako lilitumika kama mbolea kwenye mashamba, baada ya matatizo katika kiwanda cha kuteketeza cha Amsterdam.
Uswizi ilipiga marufuku matumizi ya matope ya maji taka kama mbolea mnamo 2003 kwa sababu ""inajumuisha anuwai ya vitu vyenye madhara na vijidudu vya pathogenic.
Jimbo la Maine la Marekani pia lilipiga marufuku kitendo hicho mwezi Aprili 2022 baada ya mamlaka ya mazingira kupata viwango vya juu vya plastiki kwenye udongo wa mashamba, mazao na maji.
Viwango vya juu vya plastiki pia viligunduliwa katika damu ya wakulima.
Lakini marufuku kamili ya kutumia tope la maji taka kama mbolea si lazima liwe suluhu bora, anasema Wilson wa Chuo Kikuu cha Cardiff.
Badala yake, inaweza kuhamasisha wakulima kutumia mbolea zaidi ya nitrojeni ya sintetiki, iliyotengenezwa kwa gesi asilia, anasema.
Baadhi ya nchi za Ulaya, kama vile Italia na Ugiriki, hutupa uchafu wa maji taka katika maeneo ya kutupa taka, watafiti wanabainisha, lakini wanaonya kuwa kuna hatari ya plastiki kuvuja kwenye mazingira kutoka kwa tovuti hizi na kuchafua ardhi na miili ya maji.
Wilson na Danopoulos wote wanasema utafiti zaidi unahitajika ili kupima kiasi cha plastiki ndogo kwenye shamba na athari zinazowezekana za mazingira na kiafya."
Faida 5 bora za kiafya za maji ya limau - bbc news swahili,"Chanzo cha picha, Getty Images
Unywaji maji ya limau kumehusishwa na faida nyingi, ikiwa ni pamoja na kuboresha ngozi na usagaji chakula.
Lakini je, data ya kisayansi inategemewa? Mtaalamu wa lishe Jo Lewin anaeleza.
Ndimu na matunda mengine ya machungwa yanajulikana sana kwa ngozi zao za rangi, zilizo na mashimo na ladha nyororo na yenye kuburudisha.
Maji ya limau ni maji ya limau pamoja na maji na yanaweza kuywewa yakiwa ya moto au baridi, pamoja na viongezi kama vile zest ya limau, asali, mint au viungo kama vile manjano au pilipili.
Glasi (150ml) ya maji ya limau na juisi ya limau hutoa takriban:
4Kcal / 16KJ
0.1 g protini
0.8g wanga
65 mg ya potasiamu
Vichwa vya habari vimehusisha matumizi ya maji ya limau na madai mengi ya kiafya, ikiwa ni pamoja na kupunguza uzito, uboreshaji wa mmeng'enyo wa chakula, uboreshaji wa ngozi, na kuondoa sumu mwilini. .
Utafiti, hasa wa kibinadamu, unaounga mkono madai haya ni mdogo, lakini tunaweza kutegemea tafiti ambazo zimeangalia manufaa ya viungo hivi viwili.
Maji ni virutubisho muhimu na bila hayo tunaweza kuishi kwa siku chache tu. Kwa kweli, hufanya 75% ya uzito wa mwili wa mtoto mchanga na 55% ya uzito wa mtu mzima. Ikiwa unatatizika kunywa maji, kuongeza limau kwenye maji moto au baridi kunaweza kuifanya iwe ya kupendeza zaidi.
Upungufu wa maji mwilini ni wa kawaida na unaweza kujidhihirisha kama maumivu ya kichwa, kizunguzungu na uchovu. Ni muhimu hasa kuhakikisha kuwa unapata maji ya kutosha unapofanya mazoezi au katika hali ya hewa ya joto.  Inashauriwa kunywa glasi 6-8 za maji kwa siku.
Kwa karne nyingi, limau zimekuwa maarufu kwa kutibu kiseyeye, ugonjwa adimu sana ambao unaweza kutokea kutokana na upungufu wa vitamini C. Vitamini C mara nyingi hudaiwa kusaidia mfumo wa kinga, lakini tafiti hazizingatii.
Utafiti umegundua kuwa ingawa vitamini C haizuii watu wenye afya kupata homa, inaweza kufupisha muda wa dalili na kupunguza kwa nusu hatari ya homa kwa watu walio na vipindi vifupi vya mkazo mwingi wa mwili (mfano wanariadha wa mbio za marathoni).
Baadhi ya data imeunganisha vitamini C na flavonoidi, ambazo ni misombo ya kinga inayopatikana katika matunda ya machungwa, na kuboresha hali ya ngozi. Vitamini C inajulikana kusaidia mwili kutoa collagen, ambayo inachangia ngozi nzuri.
Utafiti wa 2016 ulionyesha kuwa kinywaji cha juisi ya machungwa kinaweza kusaidia kuzuia athari mbaya ambazo husababisha kuzeeka kwa ngozi kwa panya.
Watu wengine wanaona kwamba kunywa glasi ya maji ya limao, hasa asubuhi, husaidia usagaj wa chakula.
Utafiti wa 2019 unapendekeza kwamba matumizi ya maisha yote ya kinywaji chenye wingi wa limau inaonekana kuchelewesha mabadiliko yanayohusiana na umri kwenye utumbo, pamoja na mabadiliko katika usawa wa bakteria yenye faida ya utumbo.
Asidi ya citric inayopatikana katika juisi ya limau inaweza kusaidia kuzuia mawe kwenye figo yanayosababishwa na mkusanyiko wa oxalate ya kalsiamu, na maji ya ziada kutoka kwa maji yanaweza kusaidia kudumisha unyevu na kuondoa mawe yanayoweza kutokea.
Chanzo cha picha, Getty Images
Kwa ujumla ni salama kwa watu wengi, kuna mambo machache ya kuzingatia ukichagua kunywa maji ya limao.
Hizi ni pamoja na uwezekano wa kuharibika wa enamel ya jino na, kwa wagonjwa wa kiungulia, kuongezeka kwa dalili zao kwa kunywa maji ya limao.
Hata hivyo, athari ni tofauti, huku baadhi ya wanaougua kiungulia wakipata nafuu baada ya kutumia maji ya limau.
Jinsi ya kutengeneza maji ya limau
Maji ya limao ni juisi tu na/au vipande vya limau. Unaweza kuchagua maji ya moto au baridi. Unaweza kuongeza viungo vingine na ladha, kama vile machungwa au mint, ikiwa unataka.
Limau zinaweza kubanwa (mapema ikiwa hiyo inakufaa) na hata kuwekwa kwenye trei za wa barafu ili zigande. Inasemekana kwamba kukunja limau kati ya mikono yako au juu ya sehemu ya kazi kabla ya kufinya husaidia kupata juisi zaidi.
Limau zisizo na nta ni chaguo bora ikiwa unataka kutumia zest ya limao au kuongeza vipande vya limau kwenye maji. Ikiwa una limau  zilizotiwa nta, sugua zest kwa upole kabla ya kutumia."
Nini kinachosababisha mabinti wadogo kukoma hedhi mapema?  - bbc news swahili,"Hebu fikiria ukiwa katika ujana wako au umri wa miaka ishirini unapogundua kuwa unakaribia kukoma hedhi... Emma, So-Myat Noh na Elspeth hawakuweza kupiga picha ya kukua kwao (kubalehe).
Huu ulikuwa mwanzo wa safari kuelekea tukio muhimu maishani, na pia kupitia upweke ndani yake. Jambo linalotokea katika maisha ya kila mwanamke, lakini halijajadiliwa sana.
Ilikuwa asubuhi mnamo Agosti 2013. Daktari alipokagua faili ya Emma Delaney na kusema kwamba alikuwa amekoma hedhi akiwa na umri wa miaka 25. Emma alikaa kimya kwenye kiti cha hospitali. Kila alichokuwa anakisema daktari, mawazo yake yalikuwa yakienda huku na huko akilini mwake.
Hakuwa anapata hedhi na pengine hatapata tena. Hakukuwa na nafasi ya yeye kupata mimba kawaida.
""Nilipigwa na butwaa. Daktari aliniambia kuwa sitaweza kupata watoto,"" alisema. Emma ni mmoja wa wanakikundi cha wanawake walio na ugonjwa unaoitwa Primary Ovarian Insufficiency (POI).
Kukoma hedhi yoyote ambayo hutokea kabla ya umri wa miaka 40 inahusishwa na hali hii ya kupungua uwezo wa ovari za mwanamke. Mara nyingi hakuna sababu maalum ya hii. Wanawake walio na POI hawapati dalili za kukoma hedhi hadi wafikishe miaka hamsini.
Takriban mwanamke mmoja kati ya 100 nchini Uingereza wanakabiliana na aina hii ya hali ya kiafya. Kulingana na wataalamu, idadi hii inaweza kuwa kubwa zaidi. Lakini hili ni suala ambalo halijajadiliwa vya kutosha.
""Kuna mijadala michache sana kuhusu kukoma hedhi kwa vijana wenye umri mdogo,"" anasema daktari na nyota wa TikTok na mtaalamu wa masuala ya hedhi Dk. Nihat Arif.
""Kwa ujumla tunafikiria tu kuhusu wanawake wenye umri mkubwa na wenye mvi, lakini sio hivyo ilivyo,"" Arif anasema. '
Kwa upande wa wanawake wengine kama Emma, ​​​​haijulikani kwa nini ovari zao hazifanyi kazi. Hata hivyo, POI pia inaweza kusababishwa na kingamwili, matatizo ya kromosomu, au upasuaji wa tumbo na ovari.
Pamoja na athari za kimwili za aina hii ya ugonjwa, athari za akili pia zinaweza kuwa hatari sana. Baada ya daktari wa Emma kumweleza jambo hilo, alikaa kwenye gari lake akilia kwa muda wa saa moja hivi.
Emma anafanya kazi katika saluni yenye shughuli nyingi jijini Manchester, Uingereza. Hawakujua lolote kuhusu kukoma hedhi zaidi ya kile walichokisikia kutoka kwa vikongwe waliokuwa wakifika hapo. Ndoto waliyokuwa nayo ya maisha ya baadaye wakiwa na watoto wawili iliiishia hapo.
Kwa miezi michache iliyofuata, Emma alitakiwa apate tiba ya kupandikizwa homoni (HRT). Waligundua kuwa ovari zake zimeacha kufanya kazi. Pia, mwili wake haukuweza kuzalisha homoni za estrojeni na progesterone za kutosha.
Homoni hizi hudhibiti mzunguko wa hedhi katika mwili. Upungufu wa homoni hizi ulikuwa ukiathiri mwili wake kwa miaka.
Hakuwa sawa, alisikia joto mwili mzima. Pia, kutoweza kulala usiku hakutokana na usingizi, lakini haya yote zilikuwa dalili za matatizo ya homoni au homon inbalance.
Mama Emma alikuwa na miaka arobaini. Lakini hakuwa amefikia kukoma hedhi, lakini mwanae akiwa na miaka 25 tayari amekoma hedhi. Lakini haingejalisha sana.
Marafiki zao walikuwa wametulia na walikuwa na watoto wao wenyewe. Nilihisi hakuna mtu angenielewa,"" alisema.
Emma aliamua kujikita zaidi kazini na kukwepa kuzungumzia jambo hilo. Akaanza kutoka usiku na marafiki zake wa kike na wakiume.
Walitaka kuishi maisha tofauti sana na marafiki na wenzi wao na watoto. Anasema ""Nilikuwa nikiukatili mwili wangu kwa pombe na ngono...sikutambua umuhimu wa kuzungumza na mtu kuhusu hilo,"" alisema.
Kukabiliana na kukoma kwa hedhi kabla ya wakati au mapema kunaweza kuwa jambo gumu sana.
Idadi kubwa ya wanawake, hugunduliwa kuwa na tatizo hili baada ya kuanza matibabu ugonjwa mwingine mkubwa. So-Myat Noh, mwanafunzi wa ubunifu wa picha huko London, alikabiliwa na kukoma kwa hedhi kama athari isiyotarajiwa ya matibabu ya saratani.
Katika umri wa miaka 23 tu, aligunduliwa na saratani ya koloni ya hatua ya III. Mionzi ya tumbo ilikuwa imeharibu ovari zake, lakini wakati huo hakuelewa maana halisi ya hii.
""Wote (madaktari, wauguzi) walijiegemeza kabisa kutibu saratani yangu. Sikumbuki mtu yeyote alisema chochote kuhusu kukoma kwa hedhi,"" alisema Myat.
Dalili zake zilionekana ghafla na zilikuwa kali sana. Hizi ni pamoja na mzio  masikioni, hofu na uchovu.
Somyat anasema alipokuwa akikua, mazungomzo kuhusu hedhi, uzazi na kukoma hedhi haikuwa mada ya kawaida kwake. Kwa hiyo hawakujua mengi kuhusu hilo. Marafiki zao katika chuo kikuu walikuwa na wasiwasi kila wakati kuhusu IUD na tembe za kupanga uzazi, lakini uzoefu wa So-Myat ulikuwa tofauti.
""Kwa sababu ya kila kitu kilichokuwa kikitokea kwangu, siku zote nilikuwa nikiungana na watu wazima. Nilihisi kukosa kitu katika maisha yangu.""
Akaunti ya mtandao wa kijamii ya Dkt. Nihat Arif imejaa ujumbe kutoka kwa wanawake ambao wamekuwa wakipitia tatizo hilo. Anatoa wito ""Jadili suala hili na wanawake katika maisha yako ... jadili na mama yako, nyanya, shangazi, shangazi, dada au rafiki bora. Hakuna kitu cha kuonea aibu. Jaribu kujifunza kutokana na uzoefu wao.""
Wanawake wengi wanagunduliwa na tatizo hili la kukoma hedhi kutokana na kuongezeka kwa ufahamu wa dalili, lakini bado kuna safari ndefu, anasema Dk Arif anasema.
Ikiwa halijatibiwa kwa muda mrefu, inaweza kuwa na athari za muda mrefu kwa mifupa, moyo na akili ya mwanake. ""Baadhi ya wagonjwa wamehuzunishwa sana na hili. Wanaweza kuwa walitaka watoto. Inaweza kuuua ndoto zao za maisha au matamanio,"" aliongeza.
Katika upasuaji wake, Dk. Arif pia alipata athari zingine nadra na ambazo hazijajadiliwa sana. Hizi ni pamoja na maumivu wakati wa ngono, kupoteza hamu ya tendo.
Elspeth Wilson mwenye umri wa miaka 23 anafahamu veyama kuhusu hali hii. Aligundulika na tatizo hili (POI) akiwa na umri wa miaka 15 tu. Kutokana na hili, anasema alikumbana na ugumu wakati wa kushiriki mapenzi yeye na mpenzi wake.
""Unapokuwa kwenye uhusiano na mtu unataka kumuonyesha kuwa unampenda. Lakini mwili wako usipokubali hali hiyo na mambo yanakuwa ya ajabu, na magumu sana,"" alisema.
Alijisikia vizuri kujadili katika kikundi cha WhatsApp cha wanawake wengine ambao walikuwa wanakabiliwa na hali kama hiyo. Hakuna kikomo cha mzungumzo katika kundi hilo.
""Pia inatia moyo sana kuuliza maswali kuhusu hilo. Ni rahisi zaidi ikiwa una uwezo wa kuzungumza yanayokusibu bila kuona aibu yoyote.""
Kwa upande wa So-Myat, ambaye alishiriki katika kikundi cha usaidizi cha mtandaoni kwa mabinti wanaokabiliwa na kukoma kwa hedhi kutokana na saratani, alikubali kueleza.
Emma pia alijifunza na baada ya muda alikubali kuzungumza kwa uwazi zaidi juu ya uzoefu wake. Alianza kwa kumwambia mshauri kila kitu kilichokuwa akilini mwake.
Miaka michache iliyopita Emma alikutana na mwenzi wake ambaye alikuwa anajua matatizo yake ya afya ya kimwili. Wote wawili wanaishi pamoja sasa.
Emma, ​​​​ambaye kwa sasa ana umri wa miaka 34, pia anatarajia kupata watoto katika siku zijazo kwanjia ya kuasili.
Pia, ameamua kuvaa fulana nyeusi kwenye saluni hiyo. Kauli mbiu kama ""Make Menopause Matter"" imeandikwa juu yake. Kauli mbiu hii kwenye t-shirt yake imefunikwa kwa kiasi fulani kutokana na madoa ya kupauka.
Mteja wake anaposema kuwa Emma ni mdogo sana kuweza kukabiliana na kukoma hedhi, anaeleza hali yake yote ya kiafya alipokuwa akifanya kazi kwenye saluni.
Wanawake huniambia kwamba baada ya dakika 30 walipata habari zaidi kuhusu kukoma hedhi kuliko walivyopata katika maisha yao yote. ""Ninajivunia kwamba ninasema jambo ambalo ni muhimu kwa kila mwanamke."""
‘kuwa makini na mtu anayesema anataka kujiua’ - mwanasaikolojia - bbc news swahili,"Kulingana  na Shirikisho la Afya ya Akili Dunia (WFMH), asilimia 75 na 95 ya watu wanaokabiliwa na matatizo ya afya ya kiakili katika nchi zenye mapato ya chini na zile za mapato ya wastani hawawezi kupata huduma kabisa.

Hata hivyo asilimia  kubwa ya vijana hawana elimu ya kutosha ya afya ya akili, Sasa kijana  mmoja kutoka nchini Tanzania ameandaa tamasha linalowakutanisha vijana kutoka sehemu mbali mbali la @watukonekt ili kuzungumzia musuala ya afya ya akili.

Mwandishi wa BBC @elizabethkazibure ametuandalia taarifa hii"
Kwa nini walemavu wasioona wanalilia kondomu za nukta nundu? - bbc news swahili,"Na Yusuph Mazimu
BBC Swahili
Chanzo cha picha, Getty Images
Kwenye moja ya vikao vya kamati ya watu wenye ulemavu nchini Tanzania,  hoja iliyogusa hisia kubwa za wengi ni ya watu wenye ulemavu wa kuona kusisitiza uwepo wa mipira ya kiume (kondomu) yenye nukta nundu.
Kikao hicho kilichofanyika mwishoni mwa mwaka jana, huko nyanda za juu kusini katika mkoa wa Mbeya kilikuwa na lengo la kujadili changamoto zinazowakabili watu wenye ulemavu wa aina zote na kuweka maazimio ya kukabiliana nazo kwa mwaka mpya
‘Kilio’ hiki cha kutaka kondomu za nukta nundu hakijaanza leo wala jana na hakijaanzia kwa watu wenye ulemavu Tanzania, ni kilio cha muda mrefu kutoka kwa watu wenye ulemavu wa kuona kutoka karibu nchi nyingi za Afrika.
Swali kubwa hapa kwanini watu hawa wanahitaji kondomu hizi za nukta nundu?
Nukta nundu ama Braille ni mfumo wa herufi zinazoshikika au kutambulika kwa vidole ambapo herufi hizo, namba au alama za kisayansi zinachapishwa kuwasaidia watu wasioona au wenye uoni hafifu kutambua na kusoma vyema kama watu wengine.
Mfumo huu uligunduliwa katika karne ya 19 na mfaransa Louise Braille. Akiwa na umri wa miaka 3, alipata tatizo la jicho moja ambalo baadaye lilisambaa na kuharibu na jicho lingine.
Chanzo cha picha, Getty Images
Alikuwa moja ya watoto wenye akili sana darasani licha ya matatizo yake ya macho. Akafanikiwa kupata ufadhili wa masomo kutoka serikalini. Akiwa masomoni aliendelea kufikiria kugundua mfumo ambao utawasaidia watu wenye ulemavu wa macho kuweza kutambua na kusoma herufi.
Akiwa na miaka 15 kwa mara ya kwanza akaja na mfumo huu akiwasilisha kwa vijana wenzake mwaka 1824 na ukaonekana ni mfumo mzuri.
Huo ukawa mwanzo wa maandishi ya nukta nundu yanayotumika duniani kote na ndiyo yanayofundishwa shuleni, mfumo huu ukipewa jina lake Braille.
Kwa sasa katika maeneo mengi bidhaa zenye maaandishi ya nukta nundu zinaanza kuzalishwa kwa wingi hasa Ulaya. Kwa mfano bidhaa za dawa mbalimbali za binadamu, vitabu, vifaa vya umeme vimekuwa na maandishi ya nukta nundu.
'Ni muhimu sana hili, si la kulitazama kawaida, kwetu tusioona ni muhimu sana', anasema Moses Kaisa, mlemavu wa macho kutoka Dar es Salaam.
Japo si kwa wingi huo, lakini kuanza kuenea kwa bidhaa za namna hiyo, kunaanza kutoa msukumo kwa watu wenye ulemavu wa macho kutaka pia kuwe na kondomu zilizochapishwa maandishi ya nukta nundu
Chanzo cha picha, Getty Images
Mwaka 2021, Taasisi moja inayoitwa Botswana Family Welfare Association (BOFWA), ya nchini Botswana, iliamua kutengeneza kondomu za nukta nundu 'braille condom'.
Haikuishia hapo ilijiingiza mpaka Namibia kwa lengo la kushawishi uzalishaji wa kondou za aina hiyo kwa ajili ya watu wasioona ama wenye uoni hafifu.i
Hiyo iinatajwa ilikuwa ni mara ya kwanza katika ukanda wa kusini mwa janga la Sahara, kwa taasisi ya aina hiyo kujitokeza hadharani kupigania kondomu za nukta nundu kwa usalama wa afya ya walemavu wasioona.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe
Haipatikani tena
'nimefuatilia wenzetu wameanza, sio Ulaya tu huko utasmea mbali, hapa Afrika,Botswana wameonyesha mfano', alisema Kaisa
Nchini Uganda hoja hii ya kondomu za nukta nundu zilipigiwa makelele muda mrefu tanhu miaka ya 2000. Na jamii ya watu wasioona huko Gulu, ilikuw amstari wa mbele.
Mwaka 2008 msemaji wa jamii hiyo, Robert Opiyo alinukuliwa akisema walemavu wanapaswa kupewa huduma za kipekee kulingana na mahitaji yao, na kondomu za nukta nundu ni hitaji lao la msingi.
Chanzo cha picha, Getty Images
Kondomu ni kinga dhidi ya magonjwa ya zinaa (STD's). Kama ni bora na haijakwisha muda wake, wataalamu wanaipa nafasi kubwa kondomu ya kukulinda dhidi ya magonjwa kama Ukimwi, kisonono, kaswende na magonjwa mengine.
Lakini inaweza kuzuia mimba zisizopangwa na inatumika kama moja ya njia ya uzazi wa mpango. Kazi hizo za kondomu zinawajibika ama kuwagusa watu wote awe mlemavu wa macho ama asiye mlemavu wa macho.
'Walemavu ni binadamu kama wengine na wana mahitaji, kwa hiyo kama wakiweka (nunda nundu kwenye kondomu) itapendeza', anasema Sylvanus Hosea, mwalimu mstaafu na mlemavu wa macho kutoka Dodoma.
Anaungwa mkono na Kaisa anayesema ' tuko kwenye hatari zaidi ya kuambukizwa magonjwa, kwa sababu wengi tunashindwa kutambua kama mipira (kondomu) ime-expire (imekwisha muda wake wa matumizi) ama la, kwa kuwa hatuwezi kusoma'.
Chanzo cha picha, Getty Images
Hili la kuwa kwenye hatari ya kuambukizwa ndilo linalowaweka njia panda walemavu wa macho na kutaka kondomu za nukta nundu ili kulinda afya zao.
Lakini Hosea ana mashaka kama linaweza kuwa suluhu la kudumu kw awatu wasioona 'Kama wanaoona tu wanatumia kondomu zilizokwisha muda wake, sie je? ' Tusifikirie kwamba wakiandika (maandishi ya nukta nundu kwenye kondomu) tutakuwa tumetatua matatizo yote ya watu wasioona kutumbukia kwenye hatari hiyo (maambukizi ya magonjwa), Je walemavu ambao hawakwenda shule na hawajui kusoma maandishi ya nukta nundu? anahoji Hosea.
Pamoja na hoja za Hosea, Ibara ya 21 na 24 ya mkataba wa kimataifa wa haki za watu wenye ulemavu(CRPD) inataja nukta nundu kama mbinu ya kusaidia ujumuishaji kwenye jamii kwa watu wasioona na wenye uoni hafifu.
Kilio cha watu hao ni haki inayotambuliwa kimataifa na nukta nundu inatambulika pia kwenye mkataba huo Ibara ya 2 pamoja na mambo mengine kama mbinu muhimu kwenye uhuru wa kujieleza kupata taarifa na mawasiliano mbalimbali.
Mchapisho ya nukta nundu kweye kondomu zitawapa taarifa, lakini ni kwa kiasi gani hilo linaweza kutekelezeka? huu bado ni hoja pana inayohitaji mjadala mpana."
Damar hamlin: kwa nini baadhi ya wachezaji wachanga hupatwa na mshtuko wa moyo?  - bbc news swahili,"Chanzo cha picha, Getty Images
Nyota wa kandanda wa Marekani Damar Hamlin ndiye mchezaji wa hivi punde zaidi kupata matatizo ya moyo wakati akiwa uwanjani.
Mchezaji huyo mwenye umri wa miaka 24 alianguka chini baada ya kugongana na mpinzani wakati wa mchezo wa awali.
Madaktari walithibitisha kuwa alikuwa amepatwa na mshtuko wa moyo - kumaanisha moyo wake ulikuwa umeacha kupiga vizuri na haukuweza kufanya kazi yake ya kusukuma damu kuzunguka mwili.
Ufufuo wa haraka ulihitajika uwanjani ili kuokoa maisha yake. Sasa yuko katika hali mbaya hospitalini. Madaktari wanaomtibu bado hawajaeleza sababu hasa ya msingi.
Uwezekano mwingine ni kiwewe kisicho cha kawaida, kuchochea kitu kinachoitwa commotio cordis.
Katika hali hii adimu, kupigwa moja kwa moja kwa kifua kunaweza kusababisha mshtuko wa moyo kwa kufanya moyo kwenda katika mdundo usio wa kawaida, unaotishia maisha.
Ni tofauti na mshtuko wa moyo, ambayo hutokea wakati usambazaji wa damu kwenye misuli ya moyo umekatwa.
Uwezekano mwingine wa kiwewe kisicho wazi ni uharibifu mkubwa wa kimuundo wa moyo kutokana na nguvu ya pigo.
Bado haijajulikana ni majeraha gani ya ndani ambayo Hamlin huenda alipata kutokana na tukio hilo na ikiwa kumekuwa na madhara makubwa kwenye moyo wake.
Hali nyingine inayoweza kuwa mbaya ya moyo inayoathiri baadhi ya wanariadha wachanga ni ugonjwa wa kijeni unaojulikana kama hypertrophic cardiomyopathy.
Watu walio na hali hii wanaweza kuonekana kuwa sawa kwa sababu hawaonyeshi dalili zinazoashiria wanakabiliwa na tatizo kubwa kama hilo.
Ni hali ambayo misuli ya moyo inakuwa imeongezeka au ""hypertrophied"".
Misuli ya moyo iliyoimarishwa inaweza kufanya iwe vigumu kwa moyo kusukuma damu.
Na kunaweza kuwa na matatizo yanayotishia maisha ya mdundo wa moyo pia.
Wanaharakati wa kupinga chanjo mtandaoni walikimbilia habari ya kuanguka kwa Hamlin na kulaumu chanjo za Covid bila ushahidi.
Akaunti moja inayotangaza filamu ya chanjo dhidi ya virusi vya Corona iliyojaa madai ya kutiliwa shaka na yaliyokanushwa ilituma ujumbe kwenye Twitter kwamba kabla ya 2021, ""wanariadha kuzimia uwanjani HAIKUWA tukio la kawaida. Hili linakuwa muundo usiopingika (na unaotia wasiwasi sana)""
Wanaharakati wa kupinga chanjo wamekusanya ripoti kadhaa zavisa vya vifo vya wanariadha ili kuimarisha madai yao.
Hata hivyo, kulingana na utafiti wa 2016, kuna takriban vifo 100 hadi 150 vya ghafla vinavyohusishwa na mshtuko wa moyo kila mwaka wakati wakati wa mashindano nchi Marekani pekee.
Hali ya chanjo ya Hamlin haijulikani. Mnamo Machi 2022, NFL ilisema kuwa karibu 95% ya wachezaji wa NFL walichanjwa dhidi ya Covid.
Sio mwanamichezo pekee aliyeanguka na kuzimia katika mchezo mkubwa.
Mwanasoka wa Denmark Christian Eriksen alipatwa na mshtuko wa moyo mwaka jana kwenye mechi ya Euro 2020 na alikaribia kufa uwanjani.
Madaktari walitumia kizuia moyo kushtua moyo wake na kuufanya ufanye kazi tena.
Tangu wakati huo amekuwa na kifaa kidogo, kinachoitwa ICD, kilichowekewa ili kuweka moyo wake sawa.
Eriksen amesema hakukuwa na historia ya ugonjwa wa moyo katika familia yake na, kama wanasoka wengine wa daraja la juu, alijaribiwa mara kwa mara katika maisha yake yote ya soka.
Mnamo 2012, mwanasoka mwingine, Fabrice Muamba, alianguka uwanjani wakati moyo wake ulipoacha kupiga vizuri. Alihitaji kufanyiwa CPR mishtuko 15 ya defibrillator kwa jumla."
Athari za covid kwa uzazi wa wanaume - utafiti wafichua - bbc news swahili,"Chanzo cha picha, Getty Images
Ni miaka miwili sasa tangu virusi vya Covid vigundulike duniani na baadaye kuwa janga, lakini ni sasa ambapo uwezekano wa  athari za ugonjwa huu kwa uwezo wa kuzaa wa wanaume zimefichuliwa.
Ingawa kuna baadhi ambao hawajapata chanjo kutokana na hofu kwamba chanjo dhidi ya Covid-19 itapunguza au kumaliza uwezo wa uzazi, utafiti wa hivu karibuni umebaini kuwa wanaume wenye ugonjwa corona wamepungukiwa kwa kiasi kikubwa na uwezo wa uzazi.
Utafiti ambao ulihusisha  wanaume 120 wa Ubelgiji ambao walipona maambukizi ya Covid, waliochunguzwa chini ya mwezi mmoja baada ya kupatikana na maambukizi ya corona, asilimia 60% kati yao walikuwa wamepungukiwa na uwezo wa kusafiri kwa mbegu zao za kiume za uzazi.
Kwa kipindi cha mwezi mmoja hadi miwili baada ya maambukizi ya covid, asilimia ya wanaume waliopungukiwa na uwezo wa mbegu zao za uzazi  ilikuwa imefikia 37% na miezi miwili baadaye  ilikuwa ni 28%.
Utafiti huo pia ulibaini kuwa ujazo wa mbegu za kiume miongoni mwa wanaume ulipungua baada ya kupata maambukizi ya Covid-19.
Chanzo cha picha, Getty Images
Wakati Covid ilipopimwa katika kipindi cha mwezi mmoja wa maambukizi, ilibainika kuwa kiwango cha idadi ya mbegu za uzazi kilikuwa cha  37%  miongoni mwa wanaume walioshiriki utafiti kilikuwa kimepungua pia.
Utafiti ulibaini kuwa 29%  ya wanaume walikuwa wamepungukiwa idadi ya mbegu za kiume kati ya mwezi mmoja na miezi miwili baada ya maambukizi, na miezi miwili baadaye, 6% ya wanaume walikuwa wamepungukiwa mbegu za uzazi za kiume.
Utafiti huu ulichapishwa katika jarida la masula ya Uzazi na uwezo wa kuzaa.
Ingawa mabadiliko ya kiwango cha joto la mwili kutokana na ugonjwa kama wa homa ya mafua yanaweza kusababisha kupungua kwa uwezo wa mbegu za uzazi za kiume, watafiti wanasema kwamba kwa ugonjwa wa Covid, mafua yanaweza kutokana na utendaji fulani wa mfumo wa kinga mwili badala ya kuongezeka kwa viwango vya joto la mwili.
Watafiti wanakadiria kuwa tatizo hilo litaisha na mbegu za kiume kurejea kuwa katika hali ya kawaida baada ya  miezi mitatu.
Hatahivyo, tafiti zaidi zinafanyika kuthibitisha hili na kubaini iwapo kuna madhara ya kudumu miongoni mwa wanaume wachache waliougua covid.
Mwezi Mei mwaka jana, utafiti kuhusu Covid kuhusiana na uzazi wa wanaume ulichapishwa kwenye jarida la Asia -  Asian Journal of Andrology.
Chanzo cha picha, Science Photo Library
Utafiti huo uliojumuisha wanaume 41 ambao walikuwa wamepona Covid, pia ulibaini kuwa jumla ya idadi ya watu waliokuwa na maambukizi ya Covid,  kongamano la mbegu za uzazi, na hatimaye asilimia kupanda zaidi kuliko  kundi la wale ambao hawakupata maambukizi  ya Covid-19.
Utafiti ulifanyika kwa takriban siku siku 56 baada ya kuruhusiwa kutoka hospitalini kwa wagonjwa wanaume baada ya kuugua  Covid.
Tafiti hizi pia zilibaini kuwa athari hizi zilibainika kuwa juu zaidi wakati walipopimwa mara ya pili siku 29 baadaye.
Kulingana na Shirika la afya duniani, sababu  zinazosababisha zaidi wanaume kukosa uwezo wa kuzaa ni matatizo ya kushindwa kumwaga mbegu za kiume, kiasi cha chini au cha chini zaidi cha kiwango cha mbegu, na pale mwanaume anapokuwa na umbo lisilo la kawaida la mbegu za uzazi.
Kulingana na makala iliyochapishwa mwezi Januari katika jarida la kitabibu la   The Lancet , kukosa uwezo wa kuzalisha kwa mwanaume huchangia karibu 50% ya wanandoa au wenzi wanaohangaika kwa  kukosa uzazi."
Fatphobia: 'kwani kuwa mnene ni dhambi katika nchi hii?' - bbc news swahili,"Rayane Souza alikuwa akipata shida kupanda basi  huko Vitória, mji mkuu wa jimbo la Espírito Santo nchini Brazil, kilomita 480 kaskazini mwa Rio de Janeiro.
Akiwa na umri wa miaka 14, aliwahi kukwama kwenye basi, na kuhisi macho ya abiria wengine yalikuwa yakimtazama, aliapa kutotumia tena aina hii ya usafiri wa umma.
""Nimekuwa mnene maisha yangu yote. Nilizoea kusikia maoni yasiyofaa kuhusu uzito wangu,"" alisema.
Kisa chaBi Souza sio chaa kipekee. Mwanamke mwingine wa Brazil hivi majuzi alikwama kwenye kwenye basi kwa zaidi ya saa nne. Mwishowe, wazima moto waliitwa ili kumsaidia.
Abiria wachache walijaribu kumsaidia, lakini alisema wengine walichapisha picha zake za aibu kwenye mitandao ya kijamii.
Alipokuwa akisoma chuo kikuu, Bi Souza alifedheheshwa vivyo hivyo kwenye mitandao ya kijamii baada ya kukejeliwa na kunyanyaswa shuleni kuhusiana na uzito wake.
""Nilikuwa mwathirika wa uonevu, kutokana na unene wangu. Wanafunzi wote walitengeneza kundi la WhatsApp na wakachukua picha zangu nilizochapisha mitandaoni na kuanza kunifanyia mzaha.""
Huo ulikuwa wakati mgumu sana kwa Bi Souza. Badala ya kujificha na kunyong'onyea, aliamua hatatishika.
Aliamua kuungana na na mhitimu mwenzake wa sheria Mariana Oliveira na kuanzisha kikundi cha kampeni. Waliipatia jina la Gorda na lei, kwa Kireno ""Fat in the law"".
Inalenga kuwashauri watu kuhusu haki zao za kisheria ikiwa wanabaguliwa kwa sababu ya uzito wao. Wanapokea karibu jumbe 70 kwa mwezi kutoka kwa watu wanaotaka fidia au kusimulia hadithi zao tu.
Brazili huenda inajulikana kwa ''dhana potofu'' kwamba ina watu wenye miili mizuri na walio tayari kwenda ufukweni, lakini ukweli ni kwamba, kama ilivyo katika nchi zingine zilizoendelea, zaidi ya nusu ya watu wana uzito kupita kiasi, na robo yao wana  unene wa kupindukia.
Wanaharakati wanasema jamii inapaswa kukubali hili. Wanasema Brazil ni miongoni mwa nchi zinazoongoza duniani kwa kulazimisha kwa mafanikio kupitia mabadiliko ya sera ili kukidhi maumbo tofauti ya miili.
Kulingana na takwimu rasmi, kuna zaidi ya visa 1,400 zilizowasilishwa mbele ya tume maalum kuhusiana na jinsi watu nchini Brazil walivyo na hofu juu ya muonekano wa miili yao.
Hata ingawa woga wa unene sio uhalifu maalum, unaweza kutekelezwa chini ya kanuni zilizopo za kisheria kama vile kashfa, na unyanyasaji wa maadili, anaelezea Bi Oliveira, ambaye sasa ni mwanasheria wa haki za binadamu.
Anataja kesi moja ambapo mmiliki wa biashara aliweka sharti la kulipa bonasi kwa mmoja wa wafanyikazi wake endapo angelipunguza uzito. ""Hata alimfanya aruke kwenye mizani,"" Bi Oliveira anasema.
Jaji aliamua mfanyakazi huyo alipwe fidia ya dola 1,900 za Kimarekani - mojawapo ya kiasi cha juu zaidi kilichosajiliwa nchini Brazili kinachohusisha kesi ya chuki dhidi ya unene, lakini bado ni kiasi kidogo ikilinganishwa na maamuzi mengine katika mfumo wa mahakama wa Brazil.
Mojawapo ya maeneo nchini Brazili ambapo mabadiliko ya sera yamefanywa ni katika jiji la Recife.
Mswada uliopitishwa na baraza lake mwaka jana unalazimu shule kuwa na madawati makubwa zaidi.
Diwani wa Recife Cida Pedrosa alikuwa mtoa hoja mkuu katika kutambulisha sheria mpya: ""Visa vingi nilivyosikia ni vya watu kudhalilishwa kwa sababu hawakuweza kutoshea kwenye dawati la shule.""
Sheria mpya iliyopitishwa na Bi Pedrosa inamaanisha kila shule ya Recife ina dawati kubwa katika kila darasa.
Chanzo cha picha, CIDA PEDROSA
Bi Pedrosa anapinga pendekezo kwamba kufanya mabadiliko haya kunamaanisha kuachana na juhudi za kuwafanya Wabrazil wanene na wenye unene kupita kiasi wapunguze uzani.
""Hatukatai kwamba katika baadhi ya matukio, unene unaweza kuleta matatizo ya kiafya. Lakini pia tunapaswa kukubali miili ya aina yote na kuepusha dhana kwamba watu wanene ni wagonjwa.""
Hakuna kampeni ya kitaifa nchini Brazil ya kuhimiza watu kupunguza uzito, na endapo hilo litatokea wataalamu wa afya watabuni jinsi ya kufikisha ujumbe bila kuwanyanyapaa watu wanene kupita kiasi.
Madaktari wengi wa Brazil wanaamini kuwa wagonjwa walio na uzito kupita kiasi wanapaswa kuambiwa moja kwa moja kwamba wanahitaji kupunguza uzito."
Afya: jinsi kucha yako inavyokuonya kuhusu afya yako na kusaidia kutambua magonjwa - bbc news swahili,"Chanzo cha picha, Getty Images
Kutunza kucha zako ni zaidi ya kwenda kwenye saluni za urembo wa kucha. Sehemu hii ya mwili, inaweza kuonyesha matatizo mbalimbali ya afya.
Ni muhimu kuzingatia mabadiliko ya rangi, kwenye kucha zako na vipengele vingine vinavyotumika kama tahadhari kwa magonjwa mengi. Hii inapotokea, inashauriwa kutafuta daktari wa ngozi ili kutathmini kwa kina na kufanya vipimo kama vile vya damu na zinginezo ambazo daktari anaweza kuamua.
Wakati kitu kikubwa kikishukiwa, mtaalamu anaweza kuagiza seli au tishu kuondolewa kwa uchunguzi.
Kuna magonjwa ambayo ni yanachukua muda kujulikana, yanayoathiri sehemu moja au zaidi za mwili, ambayo hutokea kwa miguu na kwa mikono.
Matatizo ya kawaida husababishwa na figo, ngozi, ini, lishe, na hali ambayo mfumo wa kinga ya mwili hushambulia seli zenye afya.
Habari njema ni kwamba tofauti fulani za kucha hazimaanishi shida kubwa kila wakati, mara nyingi husababishwa na utaratibu wa urembo.
""Kucha za miguuni haitunzwi sana na wakati mwingine zinakabiliwa na matatizo zaidi. Ukucha, kwa mfano, unaweza kuwa njano na mzito,"" anasema Valéria Zanela Franzon, daktari wa ngozi na profesa wa Tiba katika Chuo Kikuu cha Katoliki  huko Paraná (Pucpr).
Zifuatazo ni ishara kadhaa ambazo zinaweza kuonyesha matatizo ya kiafya na zinastahili kuzingatiwa:
Rangi ya kucha lazima izingatiwe wakati mtu anapoona mabadiliko yasiyo ya kawaida. Kwa mfano rangi nyeupe, kivuli nyepesi kinaweza kuashiria mtu ana ugonjwa wa mycosis unaosababishwa na kuambukizwa na vimelea, kama vile upele. Psoriasis, ugonjwa wa ngozi unaosababisha vipele kwa kuwashwa, mabaka magamba, mara nyingi kwenye magoti, viwiko, shina na ngozi ya kichwa,  na pneumonia au homa ya mapafu na hata moyo kushindwa kufanya kazi vizuri.
Ukosefu wa baadhi ya virutubisho, utapiamlo na chakula cha chini katika vyakula vya protini pia husababisha picha.
Chanzo cha picha, Getty Images
""Kuwa na kucha nyeupe kunaweza pia kuonyesha upungufu wa damu. Husababishwa na ukosefu wa madini ya chuma na kunaweza kufanya ukucha uwe na umbo la kijiko na kukunjamana,"" asema Juliana Piquet, daktari wa ngozi na mshiriki wa Jumuiya ya Madaktari ya Ngozi ya Brazil na Jumuiya ya Amerika kwa Tiba ya Laser na Upasuaji.
Pia kuna kinachojulikana leukonychia, ni madoa meupe kwenye kucha kwa kawaida si ishara ya kutisha, lakini wakati mwingine inaweza kufichua matatizo makubwa ya utaratibu au hali ya kuzaliwa.
Ili kutibu hali hizi, madaktari huwaomba mgonjwa kuchunguza sababu ya tatizo. Kwa hiyo, unashauriwa kufanya vipimo mbalimbali na ufuatiliaji na mataalamu wa ngozi na wataalamu wengine wa masuala ya moyo na lishe.
Rangi inaweza kuwa na sifa ya urithi wa maumbile au kwa kuzeeka kwa msumari, na kuacha kuwa mzito na kwa sauti ya njano.
Inaweza pia kutokana na rangi inayosababishwa na mycoses maalum na fungasi.
Katika hali mbaya zaidi, pia inaonyesha hali kama vile psoriasis, Virusi Vya Ukimwa, na ugonjwa wa figo.
Chanzo cha picha, Getty Images
Wavutaji sigara wanaweza pia kubadilisha rangi ya kucha zao, kutokana na kushika sigara moja kwa moja. Rangii hii kawaida huonekana kwenye kucha ya kidole.
Mabaka haya yanajulikana kama ""pitting"" dots na zinaweza kuonekana kwenye kucha.
Yanahusishwa na ugonjwa wa ngozi unaojulikana kama atopic dermatitis -hali ambayo husababisha ngozi kuwa kavu, kuwasha na kuvimba na hali nyingine za ngozi na nywele.
Ni kawaida kwa watoto wadogo, lakini inaweza kutokea katika umri wowote.
Chanzo cha picha, Getty Images
Ingawa ni nadra, rangi hii inaweza kutokana na matumizi ya dawa maalum. Mojawapo ya kawaida ni zile zinazotibu chunusi na dawa za malaria ambazo hutumiwa kutibu malaria.
Wakati hali hii inapojitokeza, daktari lazima atathmini ikiwa kuna haja ya kusimamisha dawa fulani na kuendelea na aina mpya ya matibabu.
""Inazingatiwa ikiwa kucha ndio udhihirisho pekee na athari ya pili inayokubalika"", anaongeza Valéria Zanela Franzon, kutoka P ucpr.
Ugonjwa wa mycosis unasababishwa na maambukizi ya vimelea na unaweza kutokea tena wakati matibabu yanapositishwa.
Wakati ufuatiliaji haufanyiki vizuri, vimelea vinaweza kutokea na kushambulia kucha mara kwa mara.
Tatizo linaathiri zaidi  kucha miguuni na linapaswa kutibiwa hadi miezi sita.
Katika mikono inashauriwa kutibu kwa muda wa miezi mitatu hadi minne.
Muathiriwa anapaswa kuzingatia wakati unaofaa wa kila dawa na kufuata kwa makini ushauri wa daktari hadi matibabu yatakapokamiliaka.
Chanzo cha picha, Getty Images
Mistari hii inajulikana kama mistari ya Beau, inafanana na mistari ya horizotal na inaweza kuonekana baada ya homa kali au matibabu maalum.
Wakati kiwewe kinatokea katika eneo hilo, ni kawaida kwa mistari kuunda mahali hapo, na kuacha ukucha ukiwa na makunyanzi zaidi.
Wakati mistari unapokuwa giza na kuonekana kwenye kidole kimoja tu, inaashiria hali inayofahamika kama melanoma, ambayo ni saratani ya ngozi.
Maudhui yote ya afya kwenye BBC yametolewa kwa maelezo ya jumla pekee, na hayapaswi kuchukuliwa kama mbadala wa ushauri wa matibabu wa daktari wako au mtaalamu mwingine yeyote wa afya. Ikiwa una wasiwasi wowote kuhusu afya yako kwa ujumla, unapaswa kuwasiliana na mtoa huduma wa afya wa eneo lako."
Faida 5 kuu za kiafya za lishe ya mboga mboga - bbc news swahili,"Iwe wewe ni mlaji wa lishe inayotokana na mimea au mboga mboga na matunda muda mrefu au ndio mwanzo unaanza lishe ya aina hii, kupata mlo kamili ni jambo ambalo linaweza kufikiwa kwa kupanga vizuri bila ujuzi mkubwa.
Lishe itokanayo na mimea ina liyopangwa ipasavyo inaweza kuwa na faida kadhaa za kiafya lakini hakikisha inajumuisha virutubishi muhimu kama vile vitamini B12 na D, madini ya kalsiamu ya kujenga mifupa, pamoja na chuma, zinki na asidi ya mafuta ya omega-3.
Mlo wa mboga mboga, unaojumuisha vyakula vilivyoimarishwa, huhusishwa na afya bora kwa sababu zina nyuzinyuzi nyingi za lishe, hujumuisha ugavi mwingi wa vyakula vyenye folate, vitamini C na E na madini, potasiamu na magnesiamu.
Ulaji mwingi wa matunda na mboga mboga, viwango vya chini vya sodiamu (chumvi) na mafuta yaliyojaa, yote haya yanamaanisha kuwa vyakula vya mboga mboga huwa na faida nyingi za kiafya.
Zifuatazo ni faida tano kuu za lishe ya aina hii.
Kwa wengine, ari ya kupunguza kilo chache ni motisha ya kutosha kugeukia  lishe ya mboga mboga.
Utafiti wa Marekani uliolinganisha ubora wa lishe ya mboga mboga na milo mingine ulionyesha kuwa lishe bora ya mboga mboga ina ulaji wa chini kabisa wa nishati, wasifu bora wa mafuta na viwango vya juu vya nyuzi lishe, ikilinganishwa na vyakula vya omnivore na lacto-ovo-mboga.
Ulaji mwingi wa nyuzinyuzi humaanisha kuwa milo ni ya kushiba zaidi, na hivyo kukufanya usiwe na uwezekano wa kupata vitafunio na huenda ikawa bora zaidi kukuunganisha na ishara zako za njaa.
Tafiti zingine zinaunga mkono ukweli kwamba, kwa ujumla, walaji wa mboga mboga huwa wembamba na uzani unaohitajika kiafya.
Katika utafiti mmoja, katika kipindi cha wiki 18, lishe ya mboga yenye mafuta kidogo ilisaidia washiriki kupoteza kilo 4.2 zaidi ya wale walio kwenye lishe ya kudhibiti.
Faida ya ziada ni kwamba mlo wa mboga mboga kwa kawaida ina kiwango cha chini cha mafuta isiyohitajikahivyo basi hakuna haja ya kufanya ya kudhibiti kiwango cha kalori.
Kufurahia mlo uliojaa vyakula ambavyo ni rafiki wa mboga mboga kama vile nafaka, kunde, matunda na mboga, kunahusishwa na hatari ndogo ya ugonjwa wa moyo ikiwa ni pamoja na kiharusi.
Kuzingatia lishe ya mboga mboga kunaweza kusaidia wale walio na shida ya sukari mwilini.
Watu wanaotumia lishe ya mboga mboga hujipunguzia hatari ya kupata ugonjwa wa kisukari aina ya 2.
Kujumuisha nafaka katika lishe husaidia kuleta utulivu wa sukari ya damu kwa sababu nafaka husaidia kusaga chakula polepole, kama kizuizi cha mwili.
Kujumuisha nafaka katika lishe husaidia kuleta utulivu wa sukari ya damu kwa sababu nafaka husaidia kusaga chakula polepole, kama kizuizi cha mwili.
Ikiwa unataka kufikia faida za sukari ya damu kutokana na lishe ya mboga mboga, hakikisha unajumuisha nafaka nyingi kwenye milo yako.

Magonjwa ya saratani yanatarajiwa kuongezeka katika miongo michache ijayo.
Ongezeko hili likifikiriwa kwa sehemu fulani, linatokana na mambo na mtindo wa maisha ikiwa ni pamoja na unene, kutofanya mazoezi na lishe.
Kula vyakula vingi vinavyotokana na mimea ikiwa ni pamoja na kunde, matunda na mboga mboga na kupunguza ulaji wako wa nyama nyekundu au iliyosindikwa imeonekana kupunguza hatari ya saratani.
Utafiti unaochunguza athari za lishe inayotokana na mimea unaonekana kunyesha kuwa na matokeo bora zaidi kwa saratani zote za hatari hupatikana kutoka kwa lishe bora ya mboga mboga.
Mfumo wa utumbo inategemea jamii ya vijidudu (bakteria, chachu na virusi) ambavyo vinaishi kwenye njia ya utumbo.
Uelewa wetu wa jumuiya hii muhimu ya viumbe hai unaendelea na sasa tunajua kwamba unaathiri jinsi tunavyofikiri, kuhisi na jinsi tulivyo na afya njema.
Utafiti unapendekeza kwamba kwa kubadilisha vyakula tunavyokula, tunaweza haraka sana na kwa mafanikio kubadilisha mifumo yetu ya utumbo kuwa bora."
Wanajeshi wa urusi walio vitani kuruhusiwa kugandisha mbegu zao za kiume bure -tass - bbc news swahili,"Chanzo cha picha, Reuters
Wanajeshi wa Urusi ambao wamekuwa  katika sehemu ya harakati za  operesheni za kijeshi nchini Ukraine watakuwa na haki ya kupata mbegu zao za kiume zigandishwe bure, shirika la serikali la TASS liliripoti Jumatano.
Ikimnukuu Igor Trunov, rais wa Muungano wa Wanasheria wa Urusi, TASS iliripoti kwamba Wizara ya Afya ilijibu ombi lake la  usaidizi wa bajeti kufanikisha  mpango huo.
Wizara ""iliamua uwezekano wa msaada wa kifedha kutoka kwa bajeti ya shirikisho kwa uhifadhi wa bure wa seli za vijidudu (spermatozoa) kwa raia waliopelekwa kushiriki katika operesheni maalum ya kijeshi ya 2022-2024"", Trunov alinukuliwa akisema
Chanzo cha picha, EPA
Familia pia zinaweza kutumia vifaa vya kibayolojia (Biomaterial)iliyohifadhiwa bila malipo ikiwa bima yao ya matibabu ya lazima itaonyesha wanaweza kufanya hivyo.
Urusi iliwaita zaidi ya askari wa akiba 300,000 kuunga mkono kile inachoita ""operesheni yake maalum ya kijeshi"" nchini Ukraine katika harakati ya uhamasishaji iliyozinduliwa mwezi Septemba.
Hatua hiyo ilisababisha mamia kwa maelfu ya wanaume wa Urusi kukimbia kutoka nchini humo ili kukwepa kujiunga na jeshi, na kuzua maandamano makubwa zaidi dhidi ya Kremlin tangu Urusi ilipotuma wanajeshi wake nchini Ukraine mwezi Februari.
Vita hivyo, ambavyo Ukraine na washirika wake wa Magharibi wanaviita uchokozi usiozuiliwa wa kunyakua ardhi viko katika mwezi wake wa 11, vikiwa vimeingia katika hatua ya polepole huku hali ya hewa ya baridi kali ikianza."
"""niliishia hospitalini kwa sababu ya kope bandia""  - bbc news swahili","Chanzo cha picha, Getty Images
Akiwa mpenzi mkubwa wa kuongeza kope kwa karibu mwaka mzima, muuguzi wa Brazili Valéria Campos hakuwahi kufikiria kwamba angeweza kupata aina fulani ya mzio wakati wa kufanya upasuaji.
Hata hivyo, miezi minne baada ya kudumu na kope bandia - aliporudi saluni kuweka kope zingine baada ya zile za awali kuonekana kuanguka muda unavyokwenda - aligundua kuwa kuna kitu hakiko sawa.
Muuguzi huyo anaripoti kwamba saa tatu baada ya zoezi hilo, jicho lake likaanza kuwa jekundu, kuvimba, na kupata maumivu. ""Mtaalamu huyo alitumia njia zile zile ambazo tayari nilikuwa nimezizoea. Lakini kadiri saa zilivyopita, jicho langu lilivimba na kuumia zaidi na zaidi,"" anakumbuka Valéria.
Kwa kuwa ilikuwa Jumamosi usiku, ilimbidi asubiri hadi asubuhi ili arudi saluni ili kuziondoa kope zake zake bandia.
Baada ya kuziondoa, alienda kwenye chumba cha dharura cha hospitali ya Belo Horizonte, Brazili, ambako alipewa rufaa ya kupata huduma ya dharura ya macho.
Chanzo cha picha, PERSONAL FILE
""Kwa kweli sikuweza kulala usiku huo, ilikuwa saa 3 asubuhi nilipoamka na sikuweza kufungua macho yangu tena.  Kwa mujibu wa daktari, nilikuwa na maambukizi, lakini sikujua kama yalitokana na kope za 'syntetisk' au gundi iliyotumiwa."" Aliongeza.
li kupona kabisa kutokana na maambukizi, Valéria alihitaji antibiotics kwa siku saba. Ingawa tatizo hilo halikuathiri uwezo wake wa kuona hata kidogo, anasema kope zake za asili hazikua tena au kuwa na wingi uliokuwa nao kabla ya kuongezwa muda. ""Idadi ya kope nilizonazo zimepungua kwa sababu nilikuwa na nywele nyingi za asili,"" anahitimisha.
Katika kuboresha urembo wake, Mwanafunzi wa saikolojia Adne Lucilla Carvalho Santos aliamua kuweka kope bandia za nyuzi za syntetisk kwa mara ya kwanza mnamo Julai.
'Jambo ambalo sikutarajia ni kwamba ningepatwa na mzio'.
Dakika chache baada ya kumaliza kuweka, mwanafunzi wa chuo kikuu anakumbuka kwamba alianza kuhisi usumbufu machoni pake. Dalili za kwanza za maambukizi ni uwekundu na na macho kama kuchomachoma.
Chanzo cha picha, Pesronal file
Zoezi la kuongeza ama kuweka kope bandia ni zaidi ya kubandika nyuzi za synthetic au hariri kwa kila kope ya asili, na kuifanya kuonekana ndefu na inayopendeza.
Kwa aina hii ya utaratibu gundi maalum hutumiwa. ""Ikiwezekana, fanya uchunguzi wa dutu au gundi itakayotumika kuuunganisha (kope bandia na asili)"", anaelezea daktari Ediléia Bagatin, mratibu wa Idara ya Dermatological Cosmiatry ya Brazilian Society of Dermatolojia.
""Kipimo hiki kwa ujumla kinatumika kwa eneo la ndani ya mkono na si kwa jicho. Ikiwa baada ya siku tatu hakuna athari ya mzio, mtu anaweza kufanya hivyo kwa usalama zaidi,"" anaongeza.
Chanzo cha picha, personal file
Ingawa inaonekana kuwa haina madhara, matumizi ya muda mrefu ya kuweka kope bandia, ukosefu wa usafishaji sahihi na utunzaji wake unaweza kusababisha shida mbali mbali, kuanzia upotezaji wa asili wa nywele zinazolinda macho, kuacha (macho) wazi na bila kinga, hadi kusababisha magonjwa makubwa zaidi kama vile vidonda .
""Kope zina kazi ya kulinda macho dhidi ya mwanga, vumbi na vitu vingine. Matatizo ya kawaida yanayohusiana na upanuzi wa kope ni blepharitis, ikifuatiwa na kiwambo cha mzio, vidonda vya konea, kupoteza au kunyonyoka kwa kope za asili,"" anaeleza Claudia Del Claro, daktari wa macho ambaye ni mwanachama wa bodi ya Jumuiya ya Brazili ya Ophthalmology."
Tai na fisi wana mchango mkubwa katika kutunza ikolojia na kuzuia magonjwa kama vile kichaa cha mbwa. je wanastahili kupewa hadhi zaidi? - bbc news swahili,"Wawindaji daima wanadharauliwa na hata kuogopwa. Duniani kote,viumbe hawa wakiwemo Tai,Fisi na wadudu ambao wanategemea Wanyama kujipatia chakula chao kutokana na mizoga wanachukuliwa kama vile ni wachafu, hatari na wasiostahili kukaribiana nao.
Katika kitabu chake kijulikanacho kama The Green Hills of Africa, Mwandishi Ernest Hemingway amemuelezea Fisi kama ""mteketezaji wa mizoga, msafisha mizoga ya ng’ombe inayozagaa, pia anaonekana kama ishara ya mkosi na kitu cha kutisha,pale unapoweza kuota ana kukung’ata usoni,na hivyo kuonekana kwamba tai ni alama ya mkosi na bahati mbaya.
Hata hivyo wanasayansi walio wengi wamebaini kuhusiana na Wanyama hawa wala mizoga,jambo ambalo linaonesha wazi kwamba ni lazima tuwajali na kuwalinda zaidi ya vile tunavyofanya sasa.Wanajukumu kubwa katika kuhifadhi Ikolojia kwani wanaleta faida kiafya na manufaa ya kiuchumi pia.Kutokana na kula mizoga wanazuia bakteria wa maradhi kushindwa kuwafikia binadamu na Wanyama katika mazingira yao.
Utafiti mpya umebaini kwamba faida za kiafya na kimazingira na kiuchumi kutokana na tai,Fisi na Wanyama wengine wala mizoga inasaidia kuzuaia gharama kubwa ya kupoteza uhalisia wa uumbaaji wa mazingira.
Tai wao wanasifa ya kipekee ya kusafisha kabisa uwepo wa mizoga,na hivyo kuwafanya kuwa muhimu Zaidi kuliko Wanyama wengine wala mizoga duniani,kama ambavyo anabainisha  mwanasayansi Vibhu Prakash, kutoka taasisi ya kisayansi ya  Bombay Natural History Society,ambaye alitafiti mazuingira ya tai katika programu maalumu ya uhifadhi wa mazingira. ""Wanaweza kula takribani asilimia 40 ya mwili wa mzoga,wakati Wanyama wengine wanaweza kula asilimia tano tu,’’ anasema Vibhu Prakash .
Jambo la kusikitisha ni kwamba ndege hawa Tai wanaendeea kutoweka kwa kasi kusini mwa Asia na Afrika..
Kupungua kwa idadi ya tai wa India kulianzia katika miaka ya 1990 na kulitokea haraka sana.
Mapema miaka ya 1990, kulikuwa na tai kati ya milioni 100 na 160 nchini humo.
""Walikuwa kila mahali nchini India,"" anasema Bowden. ""Walikuwa wakifanya kazi ya ajabu ya kusafisha mizoga kwa kiwango kikubwa.""
Lakini kufikia mwanzoni mwa karne hiyo, makumi ya mamilioni ya ndege walikuwa wakifa kwa njia ya ajabu. Idadi ya aina tatu za tai nchini India kwa pamoja ilipungua kwa zaidi ya 97% kati ya 1992 na 2007.
Tai hao walifanyiwa majaribio ya vyuma vizito, dawa za kuulia wadudu na vichafuzi vingine lakini hakuna sababu moja ya kifo iliyoweza kutambuliwa. Hatimaye, uchunguzi wa maiti ulionesha kwamba tai wengi waliokufa walikuwa na aina ya ‘gout’ iliyosababishwa na kushindwa kwa figo.
Watafiti waligundua kwamba tai walikuwa wakitiwa sumu na dawa ya kutuliza maumivu ya diclofenac - inayotumiwa sana kama dawa ya mifugo kutibu ng'ombe - walipokuwa wakila mizoga ya mifugo.
""Kuna jambo lisilo la kawaida kuhusu kimetaboliki ya tai...hawawezi [kushughulikia] diclofenac na hiyo husababisha kushindwa kwa figo,"" anasema Bowden.
Mbwa mwitu wa India hivi karibuni walifaidika kutokana na kupungua kwa tai, anasema. Kwa sababu ya kupungua kwa idadi ya tai, mizoga ya ng'ombe ilirundikana na idadi ya mbwa mwitu iliongezeka na kuwa wawindaji wakuu.
Hii ilikuwa na athari kubwa kwa afya ya binadamu kwani ilisababisha kuongezeka kwa vifo vya ugonjwa wa kichaa cha mbwa, anasema Prakash. ""Kumekuwa na ongezeko la kichaa cha mbwa nchini India katika kipindi cha miaka 20 iliyopita,"" anasema.
Kulingana na utafiti wa wanasayansi katika Chuo Kikuu cha Bath, kupungua kwa tai kulichukua nafasi kwa mbwa mwitu zaidi ya milioni 5.5 nchini India, na waliwauma watu zaidi ya milioni 38.5 kati ya mwaka 1992 na 2006.
Kwa kutumia uchunguzi wa kitaifa ambao ulionesha kuwa watu 123 kati ya 100,000 ambao wanaumwa na mbwa walikufa kwa ugonjwa wa kichaa cha mbwa, wanasayansi walihesabu kuwa takribani watu 47,395 walikufa kutokana na mbwa mwitu kuwa wawindaji wakuu nchini India.
""Tai hutoa faida kadhaa kwa jamii ya IndiA, kutoka kwa utupaji taka hadi maadili ya kiroho,"" anasema Tim Taylor, mwandishi wa utafiti huo na mhadhiri mkuu wa uchumi wa mazingira na afya ya umma katika Chuo Kikuu cha Exeter. ""Utupaji taka ni muhimu sana, kwani wanaweza kupunguza chakula kinachopatikana kwa mbwa wanaopotea na hivyo kusaidia kudhibiti idadi ya mbwa.""
Kwa kuzingatia wastani wa gharama ya kutibu wagonjwa wa kichaa cha mbwa na kukabiliana na vifo vya ziada, Taylor na wenzake walihitimisha kwamba kupungua kwa tai kulikosababishwa na diclofenac kwa njia isiyo ya moja kwa moja kuligharimu India $34bn (£28bn) kati ya 1993 na 2006, sawa na 3.6% ya pesa zote za nchi hiyo, Pato la Taifa mwaka 2006.
""Ni muhimu kwamba tai warejeshwe, kwani ni rasilimali muhimu kwa India na wanashikilia nafasi muhimu katika mfumo wa ikolojia,"" anasema Taylor.
Katika bara la Afrika, tai pia wanakufa kwa kasi, lakini kwa sababu tofauti.
Katika bara zima, idadi ya tai imepungua kwa hadi 97%. Saba kati ya spishi 11 za tai wa Afrika-Eurasia wako katika hatari ya kutoweka.
Hapa, tai ndio waathiriwa licha ya kuwa sumu inayolenga kuua wanyama wanaowinda wanyama wengine wakubwa, kama vile simba, anasema Darcy Ogada, mkurugenzi wa Afrika wa Mfuko wa Peregrine, shirika lisilo la faida ambalo hulinda ndege walio hatarini kutoweka ulimwenguni kote.
Wakulima wanaopoteza ng’ombe husambaza dawa zenye sumu kali kuwauwa wanyama wanaowinda wanyama wengine kama vile simba, na mara nyingi simba huwa hawarudi tena ila tai ndio huteseka Zaidi baada ya kula mizoga, anasema.
Wawindaji haramu pia hunyunyizia dawa za kuua wadudu kwenye tembo waliokufa ili kuua tai na kuwazuia kuwajulisha walinzi wa mbuga kwa kuwazunguka juu, anaongeza.
Tai wengi pia wanauawa kwa sababu ya imani za kidini. Vichwa vya tai vinatumika kwa dawa za jadi na katika ""uchawi "", hasa kusini mwa Afrika, anasema Ogada.
Kupungua kwa tai barani Afrika pia kumezua hatari ya kiafya, kulingana na utafiti wa Ogada. Katika utafiti wa mwaka wa 2012 uliofanywa nchini Kenya, Ogada na wenzake waligundua kuwa mamalia wengi wanaotafuna wanyama walikusanyika karibu na mizoga wakati tai hawakuwepo, hasa fisi na mbweha.
""Wakati hakuna tai, kuna vitu vingine kwenye mandhari ambavyo vinataka kula mzoga,"" anasema Ogada. ""Lakini hakuna aliye na uwezo wa kusafisha mifupa jinsi tai wanavyofanya, ili kusiwepo hata na nzi juu yake.""
Mzoga unaooza ambao haujasafishwa hufanya kama ""kitovu cha maambukizi ya magonjwa"", ambapo wanyama walioambukizwa hukusanyika na kueneza vimelea vya magonjwa, anasema Ogada. ""Kulikuwa na mara tatu zaidi ya [muda] wa kuwasiliana [kati ya wanyama mbalimbali] kwenye mizoga ambayo haikuwa na tai.""
Fisi na mbweha pia wana uwezekano mkubwa wa kugusana na wanadamu kuliko tai na hufanya kama kienezaji cha magonjwa.
Ingawa faida za kiafya za tai mara nyingi hubakia kutothaminiwa, labda haijulikani hata kidogo kwamba tabia zisizopendeza za tai pia zinaweza kuwa na manufaa kwa hali ya hewa. Kwa kweli kunaweza kuwa na hatari kubwa za kimazingira zinazohusiana na kupungua kwa tai duniani kote.
Nchini India, mbwa mwitu hawawezi kuendana na ufanisi na kasi ya tai linapokuja suala la kutupa mizoga, anasema Bowden. Hii ina maana kwamba mizoga mingi huachwa ioze kiasili au, katika baadhi ya matukio, huchomwa moto.
Mizoga hutoa gesi chafu inapooza, ikiwa ni pamoja na kabon lakini hewa hizo huzuiliwa ikiwa tai watazitoa, kulingana na utafiti uliotolewa mapema mwaka huu na wanasayansi katika Chuo Kikuu cha Kitaifa cha Comahue nchini Argentina.
""Huduma hii ya mfumo wa ikolojia inayochangiwa na tai kwa binadamu na mazingira haiwezi kubadilishwa kwa urahisi na viumbe vingine, ikiwa ni pamoja na binadamu,"" utafiti unabainisha.
Hata hivyo, kutokana na kukosekana kwa tai, mizoga inayooza nchini India sasa mara nyingi huzikwa, hutupwa kwenye maeneo ya kutupia taka, au hutupwa mtoni, ambapo huhatarisha kuchafua maji na kusababisha harufu kuzunguka miji, anasema Prakash.
Mnamo 2004, baada ya wanasayansi kugundua kwamba diclofenac ilisababisha kupungua kwa kasi kwa tai, walizindua programu za kuzaliana ili kusaidia kuongeza idadi kote nchini India, na ndege wa kwanza waliofugwa kutolewa mnamo 2021. Lakini ni maendeleo ya polepole - tai hukomaa wakiwa na takriban watano. na kutoa yai moja tu kwa mwaka, asema Prakash, na nusu tu ya ndege hufikia utu uzima.
Licha ya huduma wanazotoa, tai na fisi hawathaminiwi duniani kote, wanasayansi wanasema.
""Fisi wanachukuliwa kuwa wawindaji waliofanikiwa zaidi barani Afrika…Kwa hiyo hilo pia linasababisha migogoro mingi na pengine kuongeza katika masimulizi hasi,"" anasema mtafiti Sonawane. ""Filamu kama Lion King labda hazisaidii,""anaongeza .
""Tai wanahusishwa na kifo na kuna ushirikina na imani kuwahusu katika nchi nyingi,"" anasema Bowden. ""Nchini Nepal, kama tai akikaa juu ya nyumba yako, inachukuliwa kuwa bahati mbaya na inamaanisha mtu atakufa. Tunapambana kuangazia jukumu muhimu na chanya ambalo tai wanacheza.""
Kwa kuongeza ufahamu wa uwezo wa wawindaji taka kuondoa sumu hatari kutoka kwa mazingira na kuzuia kuenea kwa magonjwa hatari kwa wanadamu, hata hivyo, wahifadhi wanatumai kuongeza uokoaji wa spishi hizi muhimu. Kwa kufanya hivyo, pengine wanaweza kuwasaidia wanadamu kukomesha kashfa zetu za waharibifu mara moja na kwa wote, na badala yake kuwathamini kwa manufaa mengi wanayotupatia."
Jitihada za kuharibu vilipuzi hatari nchini  lebanon - bbc news swahili,"Kutembelea eneo lenye vilipuzi kunaanza na tahadhari muhimu ya usalama. Na itaokoa maisha yako - wakati uko mbali kidogo na vilipuzi vilivyozikwa, unahitaji kuwa makini.
Vijiti vya rangi nyekundu vilivyochimbwa chini vinamaanisha hatari. Sogea zaidi na una hatari ya kukanyaga kilipuzi. Vijiti vyeupe ni ishara ya njia salama, iliyosafishwa. Vijiti vyeusi vinaonyesha mahali kilipuzi kilikuwa kimezikwa, na vilipuzi vilivyokuwa ndani sasa vimeharibiwa.
Kuvaa vifaa vya kujinga ni muhimu. Hiyo inamaanisha kofia inayofunika uso wako kutoka sikio hadi sikio na kufunika chini ya kidevu. Mavazi ya kujinga mwili hufika karibu na magoti yako, kukinga viungo na mishipa yako muhimu dhidi ya athari ya mlipuko wowote wa bahati mbaya.
Joto la kiangazi nchini Lebanon, linadhoofisha. Walipua vilipuzi huanza kazi yao mara tu jua linapochomoza, ili kupata baridi zaidi. Kila saa huchukua dakika 10 kupumzika. Jua la adhuhuri linapofika hatua yake ya juu zaidi wanakaribia kumaliza kazi ya siku hiyo.
Ni hatari sana kufanya kazi wakati hali inamaanisha unaweza kupoteza umakini. Hata kuteleza kidogo kunaweza kusababisha kifo.
Ilikuwa miaka 25 iliyopita mwezi huu, tarehe 3 Desemba 1977, ambapo mkataba wa Ottawa ulitiwa saini. Unajulikana zaidi kama Mkataba wa Kupiga Marufuku Vilipuzi - makubaliano ya kimataifa ambayo yalipiga marufuku mabomu ya ardhini - na inachukuliwa kuwa mojawapo ya mikataba iliyofanikiwa zaidi ya upokonyaji silaha duniani. Hadi sasa, nchi 164 zimekubali kujiunga nayo.
Wiki chache kabla ya mkataba huo kutiwa saini, Kikundi cha Ushauri wa Vilipuzi (MAG) kilishinda Tuzo ya Amani ya Nobel kwa juhudi zao za kuchukua hatua za vilipuzi kote ulimwenguni.
Wamekuwa wakifanya kazi nchini Lebanon tangu 2001. Operesheni ya kutegua mabomu ni kubwa na inaendelea karibu kila siku. Mwaka huu pekee watasafisha mita za mraba milioni mbili za ardhi na kuharibu karibu mabomu 10,000 ya ardhini.
Pamoja na kushughulika na mabomu katika Bonde la Bekaa na vilipuzi vilivyoboreshwa (IEDs) vilivyoachwa na kundi la Islamic State (IS) kaskazini-mashariki mwa nchi, kazi kuu inahusisha kutegua mpaka kati ya Lebanon na Israel.
Kinachojulikana kama Blue Line kilichorwa na Umoja wa Mataifa mnamo 2000, iliyoundwa kuashiria uondoaji wa vikosi vya Israeli kutoka kusini mwa Lebanon. Katika sehemu fulani ni ukuta mrefu, katika nyingine ni zaidi ya ua wa chuma ambao unaweza kuuona.
Chini kuna ardhi ya urefu wa kilomita 120 (maili 75) yenye vilipuzi isiweza kupenyeka. Takriban vilipuzi 400,000 viliwekwa hapo, baadhi yao vikiwa umbali wa mita moja kati yao.
Katika kijiji cha Arab Ellouaizi, kizuizi kinachoashiria mwisho wa Lebanon na kuanza kwa Israeli kiko kwenye ukingo wa eneo lenye vilipuzi. Mita moja au mbili  mbali mnara wa kijeshi wa Israeli unaonekana nyuma ya matofali vu. Vilima vilivyo mbali vimefunikwa na ukungu.
Ardhi hii yenye vilipuzi vingi ni tatizo hatari kwa idadi kubwa ya wakimbizi waliokuja Lebanon kutoka Syria. Wanataka kuishi kwenye ardhi, na kuilima, lakini hawajui hatari zake.
Robo tatu ya wakazi wa Arab Ellouaizi ni wakimbizi wa Syria wanaojaribu kutafuta riziki mamia ya maili kutoka nyumbani. Na ndio maana kuna sababu nyingine muhimu - mbali na usalama - kusafisha eneo hili.
Kilimo ndio kazi kuu katika kusini, na wakulima wanatamani sana kusafishwa kwa ardhi ili waweze kuitumia. Mgogoro wa kifedha wa Lebanon, pamoja na uhaba wa chakula unaosababishwa na vita nchini Ukraine, inamaanisha kuwa kilimo ni kipaumbele cha dharura.
Abu Ghassan Awada ana zao la pilipili lililo nono na tayari kuvunwa. Juu yao, miti ya peach hufikia juu ya vichwa vyetu. Anakumbuka sauti ya milipuko usiku wakati mbuzi, kondoo na mbweha walipoenda kwa vilipuzi. Ilimaanisha kwamba kwa miaka mingi, hangeweza kulima ardhi yake.
""Nilikuwa mfanyakazi tu, kuajiriwa na watu wengine. Lakini sasa ninaweza kuajiri watu wa kufanya kazi kwenye kiwanja changu,"" anasema.
Bado huchukua muda kutunza na kurekebisha uawa chuma unaoonyesha ukingo wa shamba lake. Zaidi ya hayo, umbali wa mita chache tu, ardhi bado ina vilipuzi.
Baadhi ya wafanyikazi waliohudumu kwa muda mrefu zaidi wa MAG wamekuwa sehemu ya timu kwa miongo kadhaa. Bango kubwa kwenye mlango wa makao yao makuu linaonyesha majina na nyuso zao. Hiba Ghandour ni meneja wa programu wa MAG nchini Lebanon.
Pia ana shauku ya kuhakikisha kuwa wanawake wengi kama wanaume wanahusika katika kazi ya kutegua mabomu. ""Tunapotangaza kazi ambazo tunapaswa kujaza, hata kuongeza picha ya mwanamke anayefanya kazi hiyo inahakikisha kuwa tunaweza kumfikia kila mtu,"" aeleza.
Mmoja wa wanawake hao ni Suaad Hoteit. Alianza kazi hiyo miaka minne iliyopita, na hata alikutana na mchumba wake walipokuwa wakifanya kazi pamoja katika uwanja wa migodi.
Akivuta kofia yake kichwani kwa ustadi, anaelezea kazi ya siku hiyo. ""Ninachukua detector yangu, kisha naenda shambani na kuanza kupekua. Nikipata kilipuzi, nampigia simu msimamizi kuangalia. Na mwisho wa siku, ninakilipua.""
Ninashangazwa na jinsi anavyozungumza juu ya jambo hatari sana. ""Ni miaka minne sasa, kwa hivyo ni utaratibu wa kila siku,"" anatabasamu. ""Katika mwaka wa kwanza wa kuwa hapa, niliogopa sana. Sasa ninaelewa hatari. Na ninafanya kazi hapa kwa sababu ninataka kuwaonyesha watu kwamba wanawake wanaweza kufanya chochote. Tuna nguvu na tunajitegemea.""
Aina ya mabomu ya ardhini ambayo Suaad anayatafuta bado yanajeruhi na kuua watu mara kwa mara katika nchi 60 tofauti. Ulimwenguni kote, kuna karibu majeruhi 15 kila siku. Haidar Maarouf Haidar alikuwa mmoja wao.
Anavaa kiegemeo maalum cheupe chenye elastic kwenye mkono wake wa kulia, na kuivua kwa uangalifu anapokumbuka siku alipolipua kilipuzi akipanda miti kwenye bustani yake. Wakati bado uko  katika kumbukumbu yake, ingawa ilitokea miaka miwili iliyopita.
“Ghafla kitu kililipuka na nikasikia sauti kana kwamba nilikuwa ndotoni, sikujua nini kimetokea, muda mmoja nikiwa nimeinama chini ghafla kitu kilinishika, nilipigwa na kupoteza fahamu na nilipoamka sikuweza kuona vidole vyangu. Vilikuwa vimeondoka.""
Haidar anageuza mkono wake kunionyesha vidole vilivyosalia - visiki vinne tu vinavyosokota kutoka kwenye kiganja. ""Hali yangu ya kisaikolojia imebadilika, ndio kwanza nilikuwa mfanyakazi wa kila siku, nilikuwa nafanya kila kitu kwa mikono yangu, kuvunja mawe na mbao.
Mwili wangu ulikuwa hai, sasa nikitumia mikono yangu najisikia kama umeme ndani yao. Majeraha yangu ya mguu yanafanya iwe vigumu kutembea. Maisha yangu yamebadilika kabisa, siwezi kufanya kazi yoyote tena isipokuwa kulea watoto wangu.""
Baada ya maumivu makali sasa mstari wa kumalizia unaonekana - angalau huko Lebanon. Tunaposimama pamoja katika eneo la vilipuzi la Arab Ellouaizi, Hiba Ghandour wa MAG anataka kubainisha wamefikia wapi.
""Kwa ujumla nchini Lebanon tumesafisha 80% ya ardhi iliyochafuliwa. Tunahitaji tu kuendelea, na ni msaada wa wafadhili wetu wa kimataifa ambao unawezesha.""
Nchi kama Marekani, Ufaransa, Norway, Uholanzi na Japan ziko mstari wa mbele katika ufadhili wa uchimbaji vilipuzi. Msaada ni muhimu, lakini kiasi cha pesa kilichoahaidiwa kinapungua. Nchini Lebanon pekee kimeshuka kutoka $19.7m (£16m) mwaka 2019 hadi $12.1m kinachotarajiwa mwaka 2023.
Ni vigumu kutabiri itachukua muda gani kusafisha asilimia 20 iliyobaki ya ardhi iliyochafuliwa ya Lebanon. Kubadilika kwa ufadhili ni sababu moja. Lakini teknolojia mpya huchukua sehemu kubwa katika wakati pia. Katika mwaka jana mashine udongo  na vifaa vyake vilivyofichwa, ikizivunja vipande-vipande kabla ya kulipuka.
Wakati mwingine hulipua ndani ya mashine. Haichukui nafasi ya wachimbaji wananadamu, kwa sababu inaweza tu kufanya kazi kwenye eneo tambarare. Lakini hakika hufanya kazi iwe haraka.
Baadhi ya vilipuzi vikubwa pia vinashughulikiwa kwa njia mpya na maalum. Timu za kutegua mabomu sasa ziko karibu sana na mpaka unaoathiriwa na siasa kati ya Lebanon na Israel kiasi kwamba kulipua vilipuzi hivyo vikubwa kunahatarisha kuharibu mpaka.
Hilo halitakuwa zuri kwa uhusiano dhaifu kati ya nchi hizo mbili. Kwa hiyo sasa, vijiti maalum vya thermite vinaingizwa kwenye vilipizi kwenye ardhi.  Joto kali huchoma vilipuzi bila kuleta mlipuko mkubwa.
Mbele ya miali ya moto mkali Mohammed Atris anabembeleza machipukizi ya kijani kibichi yanayofunika ardhi yake. Kwa miongo kadhaa ardhi anayomiliki imekuwa haitumiki, imejaa vilipuzi. Hata kutembea juu yake ilikuwa hatari. ""Nilihisi huzuni, huzuni na kuchanganyikiwa,"" anasema.
""Siwezi kuelezea hisia za kutoweza kutumia ardhi ambayo tulikulia hapo awali katika maisha yetu kabla ya kuchimbwa na kufanywa kutofaa kwa kilimo. Ilikuwa mbaya sana.""
Mboga anazotunza zilipandwa wiki sita tu zilizopita, saa 24 pekee baada ya shamba hilo kutangazwa kuwa safi na kukabidhiwa kwake.
""Sikuweza kusubiri. Kwa wote waliofanikisha hili, tunawashukuru kwa jitihada zenu.""
Akiwa ameinama ili kung'oa mazao yake mapya, anafuta udongo kwa upole kutoka kwenye mizizi yake na kutabasamu."
"Afya: je, homoni za steroids kwa ajili ya kujenga mwili zinaweza kuathiri nguvu za kiume? - bbc news swahili","Chanzo cha picha, Getty Images
Rajatane (jina limebadilishwa.) mwanamume mrefu, mwenye sura nzuri na mwili mzuri pia,  alikuwa amefika Mumbai kutafuta taaluma ya uanamitindo baada ya kumaliza chuo kikuu. Pia alipata kazi fulani.
Rajat alipata ofa ya filamu alipokuwa anaanza kazi yake ya uanamitindo. Alihitaji mwili konda kwa hilo.
Rajat mara moja aliingia kwenye ukumbi wa mazoezi na kuanza kutumia wakati mwingi kwenye mazoezi. Alizingatia mwili wake kwa msaada wa mkufunzi wa mazoezi ya viungo.
Kwa muda mfupi alitumia sindano za steroid na virutubisho ili kupata mwili bora. Pia msisitizo wake wa juu ulikuwa tu kwenye lishe ya protini.
Ndani ya miezi miwili na nusu, alifanya kazi kwa bidii na kupata mwili mzuri. Mabadiliko makubwa yalionekana katika mwili wake. Muongozaji wa filamu hiyo alifurahishwa sana naye.
Lakini baadaye aliteseka kutokana na kutumia steroids nyingi sana. Alipopunguza steroids, aligundua kuwa uume wake haukuwa umesimama tena. Kisha wakati alichukua steroids zaidi tena, hali ilikuwa kinyume.
Lakini kama hakuchukua steroids zaidi, kusimama kwa uume wake kulianza kutatizwa. Tamaa yake ya kufanya ngono pia ilikuwa inafifia.
Ilidhaniwa kuwa tumekwama katika hali ya kushangaza. Pia ikawa vigumu kuzingatia kazi. Wazo moja likawa linanijia kichwani.
Moja kwa moja alimwendea mtaalamu wa ngono. Alimweleza daktari shida yake.
“Watu wanadhani kwa kuwa mimi ni mrembo sana na nina mwili mzuri, uwezo wangu wa kujamiiana utakuwa mzuri sana, lakini sivyo hivyo hata kidogo. Sina mshindo kwenye uume wangu. Sitaki hata kufanya ngono. Sijui nifanye nini sasa. Je, nimepoteza uwezo wangu wa kiume?” Alimuuliza daktari swali hilo.
Daktari alimshauri Rajat kwanza.  Alifarijiwa kwa kusema kwamba hali inaweza kuimarika. Rajat alikuwa na upungufu wa nguvu za kiume kutokana na steroids na virutubisho vya kumeza. Hiyo ni kusema kuwa kusimama kwa uume kulitatizwa.
Daktari alimshauri Rajat kwanza kuacha kutumia dozi za ziada za steroids. Pia alibadilisha mlo wake. Kutoka kwa chakula cha protini tu, na kuwekwa kwenye chakula cha mraba.
Lakini bado hakuna kilichobadilika katika miezi 2 iliyofuata. Lakini daktari akaanza kumpa dawa. Rajat alichukua dawa za kawaida kwa miezi sita. Baada ya hapo, hata hivyo, hali ya  Rajat ilirudi katika ile ya zamani.
Mwili bora ni nini? Tulizungumza na baadhi ya wataalam kujibu maswali haya. Kwanza hebu tujue ni nini hasa mwili mzuri...
Mwili mzuri ni mwili ambao una misuli mingi na mafuta kidogo.
Daktari mtaalamu wa masuala ya ngono anasema kwamba wanaume hufanya makosa fulani katika harakati za kupata mwili bora haraka. Anasema Sagar Mundada.
Makosa ya kwanza ambayo wanaume hufanya ni kutumia dawa ya kuongeza virutubisho. Daktari anashauri watu kutofanya hivyo kabisa.
Mara nyingi wanaume hutumia muda mwingi katika mazoezi ili kujenga mwili mzuri haraka. Hiyo si sawa. Ina athari mbaya kwa mwili. Hivyo madaktari wanashauri kuongeza stamina na muda wa mazoezi hatua kwa hatua.
Kuhusiana na hilo, Dakt. Mundada anasema, “Mwili wa mwanamume kwa kawaida huzalisha homoni fulani. Ambayo inamfanya atamani kufanya ngono. Pia, nguvu zake za ngono hupata nguvu zaidi.
Lakini anapochukua steroids kutoka nje, huathiri homoni hizi. Ikiwa anazitumia kwa kuendelea, kuna uwezekano kwamba ukubwa wa korodani  ya wanaume itapungua na hivyo hali ina athari mbaya kwa idadi ya manii.
Athari mbaya zaidi ya steroid ni kuwa  huathiri kusimama kwa uume. Kusimama kunakohitajika katika uume kwa ajili ya ngono hakudumu hadi kujamiiana kukamilike.”
Ikiwa tatizo la kusimama kwa uume hutokea, jambo la kwanza kufanya ni kuacha steroid unayotumia kabisa. Mara nyingi huchukua miezi 3 hadi mwaka 1 kupona kabisa kutoka kwa hii. Ushauri wa daktari na dawa sahihi ni muhimu sana.
Chanzo cha picha, Getty Images
Huna haja yakutumia  steroids kupata mwili mzuri wakati unapofanya  mazoezi. Mtaalamu wa lishe anayeishi Mumbai Dk. Shilpa Joshi anashauri sana kutotumia steroid.
Lakini ikiwa inafikia wakati wa kutumiasteroids katika hali za kipekee, zinapaswa kuchukuliwa chini ya ushauri wa daktari.
""Ina itifaki na daktari anajua. Kabla ya hapo, baadhi ya vipimo vya damu na vipimo vingine pia vinahitajika,"" anasema Dk Shilpa Joshi.
Kosa lingine ambalo wanaume hufanya ni kwamba wanaishi kwa lishe ya protini tu siku baada ya siku au na hawali kitu chochote kingine. Madaktari wanashauri waepukane.
""Kuwa na lishe yenye protini nyingi ni bora kwa mwili wenye afya. Unaweza kuchukua mayai, nyama, mboga za kijani, kunde, virutubisho vya protini visivyo na steroidi,” anasema Dk. Mundada.
Mkufunzi wa mazoezi ya viungo anayeishi Mumbai Sameer Joura anajulikana kwa kuwafunza watu mashuhuri mbalimbali. Farhan Akhtar, Priyanka Chopra, Shahid Kapoor wamefunzwa na Sameer kwa filamu zao. Amekuwa akifanya kazi hii kwa miaka 25 iliyopita.
Chanzo cha picha, Getty Images
Dk. Kama Sagar, anasisitiza mlo wa mraba. Haungi mkono matumizi ya steroids hata kidogo kupata mwili bora. Anasema kwamba yeye huwa hatoi ushauri wake kwa mtu yeyote.
Mwili wa Farhan Akhtar katika filamu ya 'Bhaag Milka Bhaag' ulijadiliwa vyema.
Akizungumzia hilo, Sameer anasema, “Si rahisi kupata mwili kama huo. Kwa hili, Farhan alikuwa amefanya kazi bila kuchoka kwa angalau mwaka mmoja na nusu. Hili sio jambo linalotokea katika miezi michache. Lishe bora pia ni muhimu kupata mwili mzuri. Inapaswa kuwa na kiasi kinachofaa cha wanga, protini, nyuzinyuzi na mafuta.”
Bila shaka, waigizaji hufunzwa kwa filamu chini ya usimamizi wa timu nzima, ambayo Sameer anasisitiza hapa.
Wakati kunde, maziwa, mboga mboga na matunda kwa ujumla huhitajika kwa watu wanaofanya mazoezi, inakidhi hitaji la protini. Lakini wakati huo huo Daktari pia alishauri kuacha kula nje na kuepuka chakula cha pakiti.
Epuka homoni  za steroids  kabisa. Usichukue virutubisho vyenye steroids. Sindano za homoni hazipaswi kutumiwa isipokuwa lazima. Wataalamu wanasema kwamba nyongeza yoyote inapaswa kuchukuliwa tu kwa ushauri wa daktari au mtaalamu. Vijana wa kati ya miaka 18-20 siku hizi wanatafuta njia za mkato za mwili bora. Lakini hakuna njia ya mkato kwa hilo. Siwashauri kuchukua protini yoyote au virutubisho vingine kabisa. Akizungumza na BBC Marathi, Sameer anasema kuwa mtu anaweza kupata mwili mzuri kwa kufanya mazoezi  kwa bidii katika umri huu.
Kawaida inachukua miaka 5 hadi 7 kufikia mwili uliokonda. Sameer anasema inategemea mwili na lishe ya mtu.
Kulingana na Shilpa Joshi, daktari wa lishe, ""Hakuna shaka kwamba ikiwa unataka protini kupata misuli wakati wa kufanya mazoezi, protini ni muhimu. Lakini haitoshi kuzipata kutoka kwa vyakula vya Kihindi.
""Hata wasiokula mboga hawali nyama kila siku. Mara nyingine, virutubisho vya protini huhitajika. Lakini vinapaswa kuchukuliwa kulingana na ushauri wa daktari bingwa,"" anasema Shilpa Joshi.
Chanzo cha picha, Getty Images
Sio kwamba pakiti ya protini ikiwa ghali  inamaanisha ni nzuri na nyingine ni ya bei nafuu inamaanisha sio nzuri, anachosema daktari ni muhimu sana kuliko hayo.
Pia, inaweza kuwa hatari kwenda moja kwa moja sokoni na kununua bidhaa hizo bila kushauriana na daktari, anasema Dk Shilpa Joshi.
Taarifa ya Dk. Sameer  Shilpa inaelekeza zaidi kwenye nakala za bidhaa zinazopatikana sokoni. Inaweza kuwa na madhara. Kwa hivyo pia anasema kwamba virutubisho vya protini vinapaswa kutumiwa kulingana na ushauri wa wataalam.
Lakini si kila mtu anayefanya mazoezi anashauriwa kutumia virutubisho vya protini. Sameer haipendekezi kwa wateja wake wote.
Je, kuna faida na hasara gani katika matumizi ya virutubisho vya protini? Pia, tunawaelezea watu ikiwa ni lazima na kisha tu kuwashauri. Bado, watu wanapaswa kuamua kama watatumia au la, anasema Sameer."
Covid nchini china: ni kwanini kuna misusuru katika maeneo ya kuchoma miili ya wafu kote nchini? - bbc news swahili,"Chanzo cha picha, Getty Images
Huduma za kuchoma miili ya wafu kote nchini China zinahangaika kukabiliana na idadi kubwa ya miili baada ya serikali ya  kuamua kuondoka  hatua za  'Zero-Covid' zilizolenga kutokomeza kabisa Covid, kulingana na vyombo mbali mbali vya habari nchini humo.
Mwandishi wa habari Dake Kang, mwenye makao yake mjini Beijing, anayefanyika kazi Shirika la habari la Associated Press (AP), alitembelea jumba la kuchoma miili ya wafu , ambalo limetengwa  kwa ajili ya wafu waliokufa kutokana na Covid.
""Watu kumi na wawili au 24 walikuwa wamesimama nje yake huku watu wakiingiza miili ya wafu na kuita majina ya wafu ,"" Kang aliiambia BBC kutoka Beijing.
Alizungumza na wenye maduka  waliopo karibu na jumba la kuhifadhia maiti ambao walisema kuwa wameshuhudia ongezeko la magari yanayowaleta wafu.
""Mmoja wao alisema kuwa wanakadiria kuwa labda watu 50 hadi 100 wanachomwa pake kila siku, kinyume na watu 12 ambao kwa kawaida huchomwa kwa simu ,"" anasema Kang.
Sio tu Beijing, ambako wanaishi watu zaidi ya milioni 22, maeneo yote ya uchomaji wa miili ya wafu kote nchini yanaonekana kuwa na shughuli nyingi kuliko kawaida.
Kuanzia askazini – mashariki mwa nchi hadi kusini – magharibi , shirika la habari la AFO limeripoti kwamba wafanyakazi wa kuchoma wafu wanasema wamekuwa wakihangaika kuchoma miili mingi ya wafu kutokana na wimbi la covid.
Kilomita takriban 700k kaskazini -mashariki mwa Beijing, katika mji wa Shenyang, mfanyakazi katika jumba la mazishi alisema kuwa miili ya wafu imekuwa ikiachwa bila kuzikwa kwa hadi siku tano.
Maeneo ya huduma za kuchoma miili kwakweli ‘’yamejaa kabisa’’, alisema.
""Sijawahi kuona mwaka kama huu.""
Lakini Kang  anasema haiwezekani kuelezea ukubwa wa ongezeko la vifo vya Covid ni wa kiasi gani.
Maafisa nchini China waliripoti vifo vitano tu vya Covid Jumanne, kufuatia viwili  siku ya Jumatatu, ambavyo vilikuwa ni vifo vilivyoripotiwa katika kipindi cha wiki kadhaa.
Chanzo cha picha, Reuters
Jumapili, siku mbili baada ya kang kutembelea  Dongijao, magari ya kubebea maiti  yalijipanga kwenye barabara , Reuters iliripoti.
Moshi kutoka kwenye maeneo hayo ulijitokeza juu kutoka kwenye  miili iliyokuwa ikichomwa, takriban magari 30 yalionekana nje ya jumba la kuchoma miili la  Dongijao.
Watu wa familia walikuwa wakipiga picha za video mbele ya hilo hilo katika mji wa beijing, wakisubiri masalia ya wapendwa wao.
Polisi walikuwa wakilinda baadhi ya maeneo ya kuchoma moto, Bloomberg na  Sky News ziliripoti.
Chanzo cha picha, REUTERS/Xiaoyu Yin
""Nilizungumza na jamaa kadhaa wa watu ambao  walifariki baada ya ndugu zao kupatikana na  Covid. Hilo linashangaza , kwasababu katika orodha rasmi katika wakati ambapo hapakuwa na ripoti ya vifo vinavyotokana na Covid. Inaweza kuwa jambo gumu kidogo kwasababu ya jinsi China inavyohesabu vifo vya Covid,"" Kang alisema.
Uchina iliripoti vifo 5,242 vya  Covid tangu janga lilipotokea katika mji Wuhan mwishoni mwa mwaka  2019 -  idadi hiyo ikiwa ni ndogo kwa viwango vya dunia.
Kumalizika kwa mpango wa kupima kwa lazima kumefanya juhudi za kubaini ongezeko la idadi ya visa vya Covid kuwa ngumu, huku maafisa wiki iliyopita wakikiri kwamba kwa sasa   ""haiwezekani "" kuhesabu ni watu wangapi wameugua.
""Mmoja wa watu  katika nyumba ya kuhifadhia maiti  alikuwa anasema kuwa kwenye cheti cha kifo waliona  imeandikwa kwa homa ya mapafu -pneumonia ilikuwa ndio sababu ya kifo, Covid,"" Kang alisema.
Chanzo cha picha, Getty Images
Kuondolewa ghafla kwa sheria za kudhibiti Covid kunaweza kusababisha mlipuko wa visa na zaidi ya vifo milioni moja  katika mwaka 2023,  kulingana na makadirio kutoka katika taasisi ya afya  nchini humo-Health Metrics and Evaluation (IHME).
IHME ni  kituo huru cha utafiti wa afya katika chuo kikuu cha Washington nchini Marekani.
Utafiti huo ulibaini kuwa kutakuwa na vifo 322,000 kufikia Aprili 1, 2023 na kwa tarehe hiyo hiyo, maambukizi yataongezeka.
""Sera ya China ya zero-Covid huenda ilikuwa na ufanisi katika kuzuia aina za mwanzo za kusambaa zaidi lakini aina ya Covid inayosambaa zaidi ya Omicron iliweza kudhibitiwa,"" IHME alisema mkurugenzi Christopher Murray.
Makadirio hayo yalitokana na data za kimikoa na taarifa kutoka katika mlipuko wa hivi karibuni wa  Omicron  mjini  Hong Kong.
""China ambayo awali ilikuwa na mlipuko wa Wuhan  haikuripoti kifo chochote. Hiyo ndio maana tuliitazama Hong Kong ili kupata kiwango cha maambukizi ,"" Murray alisema.
Lakini ilionekana kwamba hospitali za Uchina ni, walau kwa hapa, hatukushangazwa na ongezeko  . Kang alitembelea mojawapo ya  hospitali mjini Beijing.
""Hakuna dalili halisi za kujaa kwa watu. Lakiini bila shaka, beijing sio mwakilishi wa uchina. Huenda ina raslimali bora zaidi za matibabu  katika nchi nzima,"" alisema."
Z﻿ingatia mambo haya matano kama hutaki kunenepa msimu wa krismasi - bbc news swahili,"Chanzo cha picha, Getty Images
N﻿a Ambia Hirsi
B﻿BC News Swahili
Msimu wa siku kuu za Krismasi huwaleta Pamoja ndugu jamaa na marafiki, katika mikusanyiko kama hiyo vyakula na vinywaji vya kila aina huandaliwa ili kunogesha siku kuu.
Nyakati kama hizi baadhi ya watu wanakabiliwa na kibarua kigumu kufuata utaratibu wao wa kawaida hasa katika masuala ya lishe. Kutokana na hilo mtindo wa maisha hubadilika na hapo ndipo uzito wa mwili pia uweza kubadilika.
Ni nyakati hizi pia ambapo utasikia kusikia jamaa na marafiki wakiwa na wana mazoea ya kusema ""nitaanza kesho"", msemo ambao unaweza kuendeleza tabia zisizofaa.
Lakini je unawezaje kufurahia msimu wa Krismasi bila kuathiri mpango wako wa afya?
Kwanza kabisa  ukiwa na nia ya dhati ya kudhibiti uzani wako lazima ujiwekee mipaka katika ulaji wako ili kuimarisha malengo yako, anasema mtaalamuwa lishe bora Irine Nduta kutika Kenya.
''Ni vyema kuachana na mienendo ambayo haiendani haziendani na malengo yako.''
Ili usiongeze uzani kupita kiasi msimu wa siku kuu za Krismasi na mwaka mpya zingatia vidokezi hivi vitano.
Chanzo cha picha, Getty Images
Ni muhimu pia kufahamu kuwa unaweza kuteleza mara moja au mbili katika safari hii ya kudhibiti uzani anasema mtaalamu wa lishe bora Bi Nduta.
Mara nyingi watu huachana na malengo yao baada ya hili kutokea.
Lakini, ni bora kuendelea kuzingatia lishe bora kuliko kurudi nyuma.
Punguza vyenye wanga katika sahani yako ikiwezekana kwa karibu theluthi tatu, kile kinachoitwa sheria ya udhibiti wa chakula ili kuboresha afya.
Unaweza kifikia lengo hili kwa kujizoesha kula chakula kidogo kwa saa chache za siku au kufunga na kula katika masaa manane kwa siku au kufunga kula chakula siku mbili kwa wiki.
Hii ni mambo yanayoaminiwa kupunguza hatari ya kupata magonjwa yanayohusiano na umri.
Chanzo cha picha, Getty Images
Ingawa kuzingatia malengo ya kudhibiti uzani kunaweza kuwa kibarua kigumu wataalamu wa masuala ya afya wanasema.
Ni vyema kuhakikisha kuwa unapunguza ulaji wa vyakula vya vilivyokaangwa kwa kutumia mafuta mengi wakati wa likizo.
Chanzo cha picha, Getty Images
Maisha ya kutofanya mazoezi ya mwili husababisha 10% ya vifo vya mapema vinavyotokana na magonjwa kama vile ugonjwa wa moyo, kisukari aina ya mbili, na aina mbali mbali za saratani.
Hakikisha unatembea au kuogelea hali ya hewa ikiauhusu, na epuka kutumia kipindi cha sherhe kukaa mahali pamoja.
Epuka vinywaji baridi na pombe kupita kiasi kila siku.
Unapokunywa pombe hakikisha unakunywa maji pia kati ya kila kinywaji cha pombe.
Ukizingatia malengo yako kwa bidii, unaweza kupata kwamba umefanikiwa kudhibiti uzani wako hata wakati wa msimu huu wa sherehe."
Vita vya wenyewe ethiopia : mvulana aliyeitwa ‘utajiri’ aliyekuwa na nusu ya uzito wa mwili anaofaa kuwa nao    - bbc news swahili,"Haftom anakaribia kutimiza umri wa miaka mitano
Jina lake linamaanisha ""utajiri"" Kwa lugha ya Kitigrinya lakini uzani wake wa mwili ni nusu ya ule anaofaa kuwa nao.
Daktari anapovuta fulana yake na traksuti  kuonyesha mikono yake na miguu  vilivyokonda , mama yake anaonekana  kumtazama bila huruma. Hataki kumpatia jina.
Hii ndio hali  halisi ya  kila siku ya  njaa na utapiamlo inayoshuhudiwa baada ya miaka miwili ya viyta vya wenyewe kwa wenyewe katika jimbo la kaskazini mwa Ethiopia la  Tigray.  Mkataba wa amani umemaliza vita lakini athari za mzozo bado zipo.
Mwezi Agosti, Umoja wa Mataifa ulikadiria kuwa karibu mtoto mmoja kati ya watatu walio na umri wa chini ya miaka mitano katika Tigray walikuwa na uta-piamlo.
Wakati wanajeshi wa Serikali ya shirikisho na wa vikosi vya Tigray walipokuwa wakipigana, mamlaka za serikali yashirikisho ya Ethiopia walipunguza au kuzuia kabisa misaada kufika katika eneo hilo la Kaskazini, kabla ya kuzuia kabisa misaada.
Makda, ambaye ana umri sawa na mzozo wenyewe, anaonekana kama mtoto mchanga  mikononi mwa mama yake  Hiwot.
Ni mchovu na tumbo lake limevimba.
""Imekuwa vigumu sana kupata chakula"" anasema Hiwot. ""Ni viumu sana kula hata mlo mmoja kwa siku.""
Lakini tangu alipolazwa hospitalini, hali ya Makda imekuwa ikiendelea kuwa mbaya zaidi.
""Binti yangu yuko katika hali hii kwasabau tuliambiwa hakuna madawa. Hatujaweza kupata chochote,"" anasema Hiwot.
""Hata wakati tulipokuwa hapa mwaka jana na tatizo sawa na hili, sikuweza kupata chochote na nikaenda nyumbani mikono mitupu .""
Familia ya  Haftom na Makda imekuwa ikitafuta matibabu katika mji mkuu wa jimbo la tigray -Mekelle. BC ilichukua picha zao na kufany amahojiano katika kipindi cha mwezi uliopita.
Baada ya usitishwaji wa mapigano wakati vikosi vya serikali ya shirikisho vilipochukua maeneo zaidi, maafisa wa tigray walikubali kusitisha mapigano.
Chini ya mkataba wa amani uliosainiwa mwezi uliopita  maafisa katika mji mkuu Addis Ababa, walisema watatuma misaada zaidi
Dkt Kibrom Gebreselassie  amekuwa daktari wa upasuaji katika hospitali ya rufaa ya   Ayder Referral kwa miaka 15.
Ni hospitali kubwa zaidi ya umma katika jimbo lenye wakazi milioni saba.
""Kuwaona watoto wadogo na akina mama wakiumia na kulia kila siku, inasikitisha sana,"" anasema Dkt. Kibrom.
""Watoto wengi wamekufa katika hospitali yetu kwasababu wakati watoto wanapopatwa na utapiamlo, si  chakula tu unachopaswa kuwapatia. Wanahitaji madawa, ya  antibiotics, na madini… na hatuna hizi.""
Baadhi ya vile vinavyohitajika vinaonekana kuwasili, lakini havitoshi.
Dkt Kibrom anasema malori mawili yad awa kutoka kwa Shirika la Kimataifa la Msalaba Mwekundu (ICRC) yalikuwa ya kwanza kuwasili  mjini Mekelle.
""Kiwango cha dawa ambazo tulipokea kilikuwa kinawatosha nusu ya wagonjwa wet una kiwango hicho kilidumu tu kwa muda wa siku moja ,"" anasema
Kwa siku moja ambayo msaada haufiki hospitalini, wagonjwa zaidi hufariki.
""kwa mfano wagonjwa wa saratani, hali ni mbaya. Kumekuwa hakuna tiba ya mionzi (chemotherapy) katika Tigray nzima,"" anasema Dkt  Kibrom.
""Kila siku, kila wiki , kila mwezi, hatua ya saratani yao inakuwa mbaya zaidi.
""Iwapo ingetibia kabla, lakini sasa haiwezi kutibika. Kwa wale wanaoumwa sana kila siku, kila saa inayopita wanakabiliwa na kifo.""
Kuanzia katikati ya mwezi Novemba hadi kufikia wiki ya kwanza ya Disemba, serikali ya Ethiopia – na mashirika ya misaada wameweza kutuma zaidi ya malori 16 ya chakula , malazi na vifaa vya matibabu, ilisema ofisi ya Umoja wa Mataifa.
ICRC, ilisema ilituma malori 38 Mekelle tangu katikati ya mwezi Novemba, na mengine zaidi yako njiani.
""Juhudi za kutoa misaada zinafanywa na wadau wote wa masuala ya kibinadamu  lakini hazitoshi  ikilinganishwa na mahitaji,"" anasema Jude Fuhnwi, msemaji wa ICRC nchini  Ethiopia.
Chanzo cha picha, ICRC
Shirika la Mpango wa Chakula Duniani  (WFP) limelenga kuwapatia misaada ya chakula watu milioni 2.1 katika Tigray kwa kipindi cha miezi sita ijayo.
""Kuna mafanikio makubwa yaliyofikiwa tangu uliposainiwa mkataba wa amani ,"" anasema  Claude Jibidar, mwakilishi wa WFP na Mkuruigenzi wake nchini Ethiopia.
""Baada ya miaka miwili ya mzozo, hatutarajii kurejea katika hali ya kawaida kwa sikuu moja.""
Mekelle imesalia kuwa chini ya udhibiti wa serikali ya Tigray ingawa vikosi vya shirikisho bado vinadhibiti maeneo  ya kaskazini karibu na Shire.
Katika idara htofauti ya Hospitali ya  Ayder , Fikadu Jember, mwalimu mstaafu, anaelezea jinsi ambavyo hajaweza kupata matibabu ya ugonjwa wa kisukari kwa miezi mitatu iliyopita.
""Tulipokuja hapa kwa ajili ya kupata matibabu, vingi kati yavifaa havikuwa vikifanya kazi. Tulikuwa tunajaribu kila mahali, lakini hapakuwa na kitu kwasababu tulikuwa tumewekewa vikwazo’’, anasema.
watu wengi wanakufa kwasababu ya hili .Baada ya makubaliano kusainiwa, tulikuwa  na matumaini kuwa tutapata dawa lakini bado hakuna chochote kilichowasili.""
Madaktari wanakosa vifaa vya kimsingi.
""Hatuna glovu za kutosha kufanya upasuaji. Tunalazimika kuziosha We don't have na kuzitumia tena hadi mara tatu ,"" anasema Dkt. Kibrom.
""Hatuwezi kufanya uhamishaji wowote wad amu kutoka kwa mtu mmoja kumuwekea mwingine kwasababu hatuna mifuko ya kutunzia damu. Kwahivyo, iwapo tunajua mgonjwa ambaye atahitaji damu, hatuwezi kumfanyia upasuaji ,"" anaongeza.
Daktari mwingine  katika hospitali hiyo ya  Ayder ambaye alipendelea jina lake lisitajwe anasema wanapokea vifaa vichache sana vya matibabu.
""Hospitali imejaa majeruhi wanajeshi na raia wagonjwa,""anasema daktari. ""Wengi wanasaidiwa.""
Wanasema jambo zuri tu ambalo  maafisa wa  shirikisho  wamelafanya ni kurejesha umeme katika Mekelle.
Hivi karibuni hospitali ilituma ujumbe wa Twitter kwamba dawa za HIV na vipimo vya kupima virusi  hivyo vimeanza kuwasili.
Lakini waginjwa wasio na uwezo wanalazimika kulipa garama ya juu.
""Ninataka mwanangu awe na maisha bora yajayo,"" anasema mama yake  Makda,   Hiwot. ""Hilo ndilo ninaloweza kufuikiria pekee."""
Je lini mwanamke mjamzito anafaa kufanya mazoezi ya mwili ni lini hapaswi?    - bbc news swahili,"Chanzo cha picha, Getty Images
Wanawake wanafaa kutembea wakati wa ujauzito ? Je wanaweza kutembea wakati wa ujauzito?
Wanawake wajawazito na familia zao hukabiliana  maswali mengi ya aina hii.
Majirani na ndugu hutoa ushauri mbali mbali  kuhusu hili na wakati mwingine ushauri unaotolewa huwachanganya zaidi akinamama wajawazito. Lakini je mwanamke mjamzito anapaswa kufanya mazoezi?
Chanzo cha picha, Getty Images
Kulingana wataalamu wa  Idara ya  kudhibiti na kuzuia magonjwa nchini Marekani  wanashauri kwamba wanawake wanapaswa kufanya mazoezi mepesi ya mwili  kwa mud awa dakika 150 au mazoezi ya viungo aerobics  kwa wiki wakati na baada ya ujauzito.
Wakati na baada ya ujauzito, wanawake wanapaswa kutembea  kwa miguu kwa kuinua kisigino , na kufanya shughuli hii kila siku.
Wanawake ambao walikuwa wakifanya mazoezi kabla ya ujauzito wanapaswa kuendelea.
Shirika la afya duniani WHO, linasema pia kwamba wanawake wanapaswa kufanya mazoezi rahisi au kutembea kwa dakika 150 wakati wa ujauzito.
Mazoezi ya kadri yanaweza kusaidia kupunguza , na hata kuzuia kabisa  , pre-eclampsia(hali ya kiafya inayowapata baadhi ya wanawake wajawazito  inayosababisha shinikizo la damu na kuongezeka kwa protini kwenye mkojo  kunakoweza kuharibu figo)  , kisukari, kuongezeka kwa uzito wa kupindukia wa mwili , matatizo wakati wa kujifungua, na  huzuni baada ya kujifungua.
Mazoezi ya kadri huwa hayana athari mbaya  kwa uzito wa mwili wa mtoto au kuongeza hatari ya kifo.
Kiligana na ripoti ya jarida la India, ’’Chuo cha  Madaktari bingwa wa uzazi wa wanawake  cha marekani kinashauri kuwa  maozezi ya mama mjamzito yanapaswa kuwa ya dakika walau 20 hadi 30 .
Kwa kufany amazoezi hayo wanawake wajawazito hupunguza hatari ya kupata  ugonjwa wa kisukari, kujifungua mapema, kupunguza shinikizo la damu linalowapata mara kwa mara akinamama wajawazito   (pre-eclampsia), na pia hupunguza uwezekano wa mama kufanyiwa upasuaji wakati wa kujifungua (CS)

Chanzo cha picha, Getty Images
Daktari wa uzazi wa wanawake  Bina Shah anasema, ""Wakati wa ujauzito wanawake hawapaswi kufanya mazoezi kama vile kuruka juu, kukimbia, lakini wanapaswa kutembea kila siku  .
Mwanamke mwenye matatizo ya kutoka damu wakati wa ujauzito wake au iwapo mfuko wa uzazi umeshuka chini  hapaswi kutembea  .”
“Wanawake wenye mimba za mapacha au watoto zaidi hawapaswi kwenda nje kutembea .
Wanawake ambao waliwahi kuwa na tatizo la kutoka kwa mimba  kabla ya kujifungua pia hawapaswi kufany amazoezi ya kutembea  .”
""Viatu na mavazi vinapaswa kuzingatiwa wakati wanapotembea, haupaswi kuvaa nguo kubwa  au kuvaa viatu vyenye kisigino kirefu, vaaviatu vya michezo tu."" anashauri.
“Mwanamke mjamzito anapaswa kutembea kandio ya barabara, katika njia ambayo haina mashimo , maji, na katika eneo lenye hewa safi . Bustani ni mahala bora pa kutembea kwa mwanamke mjamzito.
Aidha anasema , “Kutembea huufanya mwili kuwa wenye mkakamavu na huboresha mzunguko wadamu . Mazoezi ya kutambaa hayasababishi kuvimba kwa miguu.”
""Mwanamke mkakamavu zaidi wakati wa ujauzito ana uwezekano mkubwa wa kujifungua kwa njia ya kawaida.""
Chanzo cha picha, Getty Images
Dkt. Shiksha Gupta  anasema , “Wanawake wanapaswa kutembea na kufanya mazoezi kwa muda wa dakika 20 -30  . Mazoezi humfanya mwanamke kuwa mkakamavu , kwahivyo hawezi kuwa na matatizo wakati wa kujifungua.""
“Wakati wa ujauzito madaktari huwashauri wanawake kufanya aina fulani za mazoezi . Epuka kufany amazoezi wa kutazama video kwenye You Tube, ni hatari. Unafaa kupata ushauri kwa daktari wa viungo  (Physiotherapist).”
Mtaalamu wa afya ya uzazi wa wanawake  katika Kituo cha afya cha  Allantis Healthcare, mjini New Delhi,  Manan Gupta anasema,  “Mazoezi haya  humsaidia mwanamke  kuufany amwili wake kuwa mkakamavu na pia kuuandaa mwili wake kwa ajili ya uchungu wa kujifungua na tendo lenyewe la kujifungua  .”
Huku kujifungua kwa njia ya upasuaji hupunguza hatari ya kujifungua watoto wenye uzito wa mwili mdogo  au kujifungua mapema.
Zaidi ya hayo mazoezi pia yanaweza kusababisha faida nyingi za afya  kama vile kuzuia maumivu ya mgongo, kiungulia na kufura kwa tumbo, kuvimba mwili  hasa miguu  na uchovu . Husaidia pia wanawake kupata usingizi”, wanasema wataalamu."
Afya: joto linavyoweza kuwa hatari kwa  afya ya kijusi tumboni   - bbc news swahili,"Chanzo cha picha, LSHTM-LOUISLEESON
Viwango vya juu vya joto vinaweza kuathiri afya ya kijusi tumboni. Kulingana na utafiti wa hivi karibuni, mwanamke mjamzito anayefanya kazi katika eneo lenye joto kali anaweza kumdhuru mtoto anayembeba tumboni.
Miongoni mwa athari zinaweza kujitokeza ni pamoja na: ongezeko la mapigo ya moyo ya kijusi na kupungua kwa kasi ya usambaaji wa damu  katika kiunga mwana (umbilical cord).
Watafiti wanasema  mikakati yenye ufanisi inahitajika ili kuwalinda wanawake wajawazito  wanaokabiliwa na athari za mabadiliko ya tabia nchi  yanayosababisha kupanda kwa viwango vya joto. Hali hii inayakumba maeneo mbali mbali ya dunia.
Utafiti uliochapishwa katika jarida la  masuala ya kiafya Lancet Planetary Health, unafichua kuwa kila ongezeko la nyuzijoto  la joto la kupindukia husababisha  ongezeko la 17% la shinikizo kwa  kijusi tumboni.
Ingawa utafiti umefanyika kuhusu athari za joto kwa wanawake wajawazito wanaoishi  katika nchi zinazoendelea, inaaminiwa kuwa  utafiti huu ni wa kwanza kuchunguza athari za  joto la juu kwa wanawake wazawazito wanaoishi katika nchi zenye pato la chini.
Wanawake wajawazito wanaofanya kazi katika mashamba ya mpunga katika eneo la  West Kiang, Gambia,  hushinda mashambani chini ya jua lenye joto kali kwa saa nane.
Joto ni takriban 45°. Wakati wa msimu wa mvua, kiwango cha juu cha unyevunyevu husababisha joto ambalo ni vigumu kuhimili.
Wataalamu, kwa usaidizi wa vifaa vya kupima afya yam tot tumboni - ultrasound , walirekodi kiwango cha joto cha vijusi.
Vipimo vilifanywa baada ya wanawake  kuanza   kazi  na  baada ya kumaliza siku ya kazi.
Wataalamu pia walichunguza athari za joto kwa akinamama. Kwa mfano: maumivu ya kichwa, uchovu na kichefuchefu.
Chanzo cha picha, LSTHM-LOUISLEESON
Dkt. Ana Bonell, mchunguzi mkuu katika LSHTM, alisema kuwa kuhangaika kwa kihusi kulishuhudiwa katika 33%  ya visa  katika mashamba  walikofanyia uchunguzi.
“Tulishituka sana kubaini kuwa vijusi viliathiriwa na joto la juu,” alisema.
“Kwa pande wa kijusi, tuliona mapigo ya moyo yakiongezeka kwa viwango vya juu kupita kiasi. Hali mbaya sana.
Tulishuhudia athari katika mzunguko wa damu. Kwasababu mfuko wa uzazi pia uliathiriwa na joto.
Kulingana na Doctor Bonell,  mabadiliko ya tabia nchi ndio sababu.
“Ni muhimu kuhakikisha kwamba wanawake wote kote duniani wana mimba salama. Inapaswa kutambuliwa kuwa tukiwa na mabadiliko ya tabia nchi, tunakuwa na viwango vya juu vya joto, hususan mawimbi ya joto.
Kama hakuna kitakachofanyika, wanawake wanaoshinda  katika viwango vya juu joto wanakabiliwa na hatari watoto wanaugua wakati wa kuzaliwa. Pia tunaweza kutarajia uzazi wa mapema au kuzaliwa kwa watoto njiti.
“Tuna matumaini kuwa utafiti huu utawanusuru wanawake wengi  na watoto wao. Lakini pia, mapambano dhidi ya mabadiliko ya tabia.
Dkt. Bonell alisema kuwa utafiti zaidi unahitajika kuchunguza kwa athari za usambaaji wa damu katika kijusi.
Ni muhimu kutambua athari za sumu zinazotengenezwa na mama wakati wa joto kali katika ukuaji wa kijusi."
Afya ya uzazi: hizi ndio sababu  5 za kupungua kwa idadi  na ubora wa  mbegu za kiume duniani   - bbc news swahili,"Chanzo cha picha, Getty Images
Kiwango cha mbegu za uzazi za kiume kinachotolewa wakati wa tendo la kujamiiana kimeshuka kwa asilimia 51 katika kipindi cha  miaka 50 iliyopita.
Ni moja ya matokeo  makuu yaliyopatikana kufuatia uchunguzi uliofanywa na Chuo kikuu cha Hebrew cha Jerusalem, nchini in Israel, na katika Chuo cha tiba cha Mount Sinai, nchini Marekani.
Watafiti walifanya mahesabu na kubaini kuwa katika miaka ya 1970, wanaume walikuwa na wastani wa uzalishaji wa seli za uzazi milioni 101 kwa mililita ya ya majimaji ya mbegu za uzazi. Wastani huo umepungua hadi milioni  49 katika miaka ya hivi karibuni.
Zaidi ya idadi, ushahidi pia unafichua kupungua kwa ubora wa seli za uzazi za   kiume:   asilimia ya seli zenye uwezo wa kupenya na kuingia ndani ya yai la uzazi la kike zimepungua sana katika miongo ya hivi karibuni.
""Uwezo wa kutungusha mimba unapungua,"" anasema  mtaalamu wa afya ya uzazi ya wanaume Moacir Rafael Radelli, na makamu rais wa Shirika la Brazil la madaktari wa uzazi wa kusaidiwa.
Hali hii inayoendelea kuwa  mbaya inatoa dalili za hatari miongoni mwa wasomi katika sekta ya afya.
Kuanzia miaka ya 2000, kiwango hicho kilipanda hadi 2.64%: zaidi ya mara dufu.
Na ni tatizo katika dunia nzima : wanasayansi waligundua kupungua kwa idadi ya majimaji yanayohifadhi mbegu za uzazi za kiumbe Ulaya, Afrika, Amerika ya Kati na Amerika Kusini.
Je ni nini kinachosababisha hali hii? Wataalamu wanaeleza walau sababu tano. Habari njema ni kwamba  kuna njia za kuzui tatizo hili .
Uzito wa mwili wa kupindukia huongeza athari kwa mbegu za kiume za uzazi.
Kuongezeka kwa ukubwa wa seli za mafuta, zinazomfanya mtu anenepe, husababisha majeraha mwilini -inflammatory, ambayo huathiri uzalishaji wa homoni za uzazi za kiume au testosterone, ambazo ni muhimu sana katika kutengenezwa kwa maji maji yanayotunza  mbegu za kiume za uzazi.
Chanzo cha picha, Getty Images
Daktari wa uzazi wa wanaume nchini Brazil Eduardo Miranda anasema uzito wa mwili wa kupindukia pia hutengeneza kile kinachoitwa  oxidative stress , mchakato ambao huharibu seli mbali mbali za mwili.
""Kwa njia sawa na hiyo, mtu mwenye unene wa mwili wa kupindukia, huwa na mafuta zaidi katika  maeneo ya viungo vyake vya uzazi,  kitu ambacho huathiri vibaya utengenezwaji wa mbegu za uzazi za kiume ,"" anasema mtaalamu wa afya ya uzazi ya wanaume.
Manii, ambamo seli za uzazi hutengenezwa na kutunzwa, yanapaswa kuwa na  kiwango cha joto cha cha nyuzi joto 1  hadi  2 wakati wote ili kufanya kazi vyema. Hii ndio maana mfuko huo wa mbegu za uzazi uko nje wa mwili.
Hii inaongeza  mzigo wa mafuta kwenye viungo vya uzazi, ambavyo huacha kufanya kazi yake kama vinavyotarajiwa.
Shirika la Afya duniani linakadiria kuwa  39% ya wanaume wana uzito wa mwili wa kupindukia duniani, takwimu ambazo zinadhihirisha  sababu ya kupungua kwa mbegu za uzazi za wanaume katika   miongo mitano iliyopita.
Pombe, sigara za kawaida, sigara za kielekroniki, bangi, Cocaine na dawa zenye anabolic steroid … Je unafahamu kuwa dawa hizi zote  hutumiwa mara kwa mara?  Zote huathiri  viungo vya uzazi vya mwanaume.
""baadhi ya vilevi na madawa haya huharibu moja kwa moja seli za uzazi za kiume,  ,"" anaeleza  Dkt. Miranda.
Nyingine, hatahivyo, hua na madhara yasiyo ya moja kwa moja. Huathiri homoni za uzazi zinazochochea utendaji kazi wa manii(mfuko wa mbegu za uzazi za kiume)
Mfano unaotolewa zaidi miongoni mwa wataalamu  ni kubadilishwa kwa  testosterone kwa njia ya tembe, jeli, na sindano, ambazo hutumiwa na wanaume ili kuongeza ukubwa wa misuli.
Chanzo cha picha, Getty Images
Magonjwa kama vile Klamidia na chlamydia na kisonono, ambayo husababishwa na bakteria, yanaweza kusababisha majeraha katika  njia ya mbegu za kiume iliyopo nyuma ya manii-  epididymis.
Njia hii huunganisha sehemu ya juu ya manii na ni sehemu inayotunza mbegu za kiume za uzazi.
Madhara yoyote kwa sehemu hiyo, husababisha hatari kwa mbegu za kiume za uzazi.
Shirika la WHO linakadiria kuwa , katika mwaka 2020  pekee, kulikuwa na visa vipya  milioni 129 vya maradhi ya  chlamydia  na visa milioni 82  vya  kisonono miongoni mwa wanaume na wanawake. Kiwango hiki kimeendelea  kuimarika na kuongezeka katika miongo ya hivi karibuni.
Radaelli anaongeza kuwa ugonjwa wa tatu ;kwenye orodha ya maradhi yanayosababisha kupungua kwa mbegu za kiume za uzazi ni : Ugonjwa wa virusi vya  human papillomavirus, unaofahamika zaidi kama  HPV.
""Pia unafahamika kwamba unaweza kuathiri uzalishaji wa mbegu au hata Vinasaba DNA ya mbegu ya uzazi ,"" anasema.
Unakumbuka kuwa manii yanapaswa kuwa katika hali ya hewa yenye kiwango cha katika ya  1-2°C  baridi kuliko sehemu nyingine yoyote ya mwili ?
Tafiti zilizochapishwa katika miongo iliyopita zimefichua kuwa kubeba  kipakatarishi chako au  laptop kwenye paja kunasababisha hatari ya ziada katika uzalishwaji wa mbegu za kiume za uzazi.
Hii ni kwasababu betri ya kifaa hicho hupata joto  na inaweza ""kupika"" mbegu za kiume.
Chanzo cha picha, Getty Images
Kuweka kipakatarishi  kwenye mapaja  kwa saa nyingi kunaweza ‘’kupika’’ mbegu zako za kiume za uzazi
Miranda anasema kwamba tabia nyingine zinazohusiana na viwangi vya juu vya joto pia husababisha hatari kwa viungo vya uzazi.
Kwa mfano, kuoga kwa muda mrefu maji moto au kuingia katika sauna kwa saa nyingi.
Pia katika sekta ya teknolojia, daktari alielezea uwezekano wa mawimbi ya kielekroniki , mawimbi ya simu na hata intaneti ya Wifi.
Wataalamu wanatahatharisha pia kuhusu msururu wa kemikali za sumu   zinazofahamika kwa ujumla kama endocrine disruptors.
Kemikali hizi ni pamoja na zile zinazochafua hali ya hewa, pamoja  plasiki na kemikali za kuua wadudu.
Kwa ujumla, sumu hizi zina muundo sawa na ule wa homoni katika miili yetu.
Zaidi ya mazingira na sababu nyingine zinazosababisha kupungua kwa kiwango cha mbegu za kiume za uzazi, kuna mambo  mengine yanayochangia hali hii.
La kwanza ni urithi. Inakadiriwa kuwa 10 katika 30% ya visa vya ugumu katika kupata mtoto husababishwa na matatizo  katika vinasaba DNA vya kiume .
Chanzo cha picha, Getty Images
Sababu ya pili inahusiana na umri  na ukweli kwamba wanaume hutaka kuwa wazazi baada ya umri kuwa mkubwa, baadaye maishani mwao.
""Tunafahamu kuwa uwezo wa kutungisha mimba hupungua kadri miaka inavyokwenda. Ingawa kupungua kwa mbegu za kiume za uzazi miongoni mwa wanaume  haulinganishwi na wanawake, huwa kuna upungufu katika homoni ambazo ni muhimu kwa utengenezaji wa mbegu za kiume ,"" anasema mtaalamu.
Kwa wale ambao wanataka kupata watoto, hatua ya kwanza ya kuongeza nafasi za kupata mtoto ni kufanya mabadiliko katika mtindo wa maisha unayoishi na hivyo kupunguza mchakato unaodhuru manii (mfuko wa dmbegu za kiume za uzazi)
Hii ni pamoja , na kwa mfano  kuimarisha au kupunguza uzito wa mwili kwa kula  mlo kamili  na kufany amazoezi ya mara kwa mara ya mwili. Kuepuka pombe, sigara na madawa mengine pia ni mambo ya msingi yanayoshauriwa uyafanye.
Watu wanaopata chanjo dhidi ya HPV katika miaka yao ya kwanza ya kubalehe pia hujikinga zaidi dhidi ya virusi hivyo na madhara vinavyosababisha kwa mwili.
Chanzo cha picha, Getty Images
""Iwapo una umri wa chini ya miaka 35, wenzi wanapaswa kuwa na mtoto kwa hadi mwaka mmoja, kwa kufanya tendo la ndoa mara kwa mara, walau mara tatu kwa wiki , huku wakifuatilia kipindi cha utungwaji wa mimba,"" anasema Miranda.
Hatahivyo, iwapo wenzi wana umri wa zaidi ya miaka 35, kushindwa kupata ujauzito kwa zaidi ya miezi sita ni tahadhari kwao, na wanapaswa kupata ushauri wa kimatibabu.
Kama tatizo ni la upande wa mwanaume, wataalamu kwa kawaida humshauri mwanaume kupata dawa mbadala zenye uwezo mkubwa wa kuondoa sumu mwilini, ambazo pia  husaidia kuyalinda  manii yake (mfuko wa mbegu za kiume za uzazi)"
Hadithi kuhusu potofu kuhusu upara: je wanasayansi wanasemaje?  - bbc news swahili,"Chanzo cha picha, Getty Images
Watu wengi duniani wanasumbuliwa na upara duniani, na tatizo hili limekuwa likifanyiwa utafiti na wanasayansi ili kulitatua kwa karne  nyingi.
Takriban miaka 200 iliyopita, Mwanasayansi Mgiriki, Hippocrates ,anayefahamika kama baba wa  tiba ya kisasa, kwanza alitenganisha utafiti wake wa kisayansi na imani za kidini.
Je ni vipi nywele zake zitamea nyakati zile? Kutoka wakati huo tafiti nyingi zimekuwa zikifanyika . wanasayansi wakitafuta ni vipi nywele zinaweza tena kumea kwenye kichwa cha mtu aliyepoteza nywele.
Kutokana na matokeo ya tafiti hizi tunaweza vyema kuelewa siri nyuma ya nywele zetu leo.
Tuna uwezo pia wa kuelewa kwa urahisi zaidi sababu zinazosababisha upara, kuanzia athari za urithi  hadi atahari za mazingira.
Hatahivyo kuna dhana potofu miongoni mwa watu kwamba hizi ndio sababu za kupoteza nywele.
""Kuwa na upara sio kitu kibaya,"" anasema  Carolyn Goh, daktari wa Ngozi katika Chuo kikuu cha California, Los Angeles (UCLA)  ambaye amebobea katika elimu ya kupotea kwa nywele na matatizo ya nywele.
Dkt. Goh anasema bado kuna dhana potofu  kuhusu upara.
Kulingana na maelezo aliyoyapata, ngoja sasa tuelewe  dhana  potofu tatu kuhusu upara.
Chanzo cha picha, MIKROMAN6
Unawasikia marafiki na watu wa familia wakisema, mara nyingi upara mtu huupata kutoka kwa mtu katika familia yake. Lkaini ukweli halisi ni zaidi ya hilo .
Katika jarida la  PLOS Genetics  lililochapishwa mwaka 2017 nchini Uingereza, kikundi cha watafiti Waingereza kilisema kwamba kilifanyia utafiti kuhusu upara wa kurithi wanaume 52,000.
Utafiti huo pia ulibaini kuwa walau wanaume 78 walikuwa na matatizo ya urithi ya kupoteza nywele. Kundi hili la watafiti lilisema kuwa asilimia 40 ya vipara husababishwa na kasoro katika  Kromosomu X –(Kromosomu inayohusika na jinsia)
Inamaanisha kuwa huku jeni moja inaridhiwa kutoka kwa mama,  nyingine zinaweza kuwa katika jeni zote.
Huku ni ukweli kwamba jeni  hizo imara huridhishwa  kutoka kwa mama na familia yake, Goh anasema kwamba jeni moja tu haisababishi upara.
Inasemekana kwamba upara husababishwa na jeni  zaidi ya moja. Jeni ambazo husababisha upara  hutoka pande zote mbili , upande wa baba na upande wa mama.
Lakini upara haumo kwa wanaume na wanawake. Tunahitaji  kujua ni kwanini upoteaji nywele sio sawa kwa wanaume na wanawake.
Tunahitaji kujua ni nini hasa wanachosema wanasayansi kuhusu upoteaji wa nywele  unaofahamika kwa lugha ya kisayansi kama  'Androgenetic Alopecia'  ambao ni wa urithi which is hereditary alopecia.
Kulingana na Goh, Jeni ambazo husababisha aina hii ya  upoteaji wa nywele hufahamika kwa kuwa inaathiriwa na homoni za kiume - testosterone.
Hutokea kwa wanaume na pia kwa wanawake. Lakini kuna mabadiliko ndani yake.
Upara sio wa kawaida miongoni mwa wanawake. Lakini pia wanawake hupoteza nywele kwenye kichwa chao.
Wanawake hawana homoni nyingi za testosteroni kama wanaume.
Ili kuwa na uwiano wa hili  uwiano wa hili , Goh alisema kuna kiwango cha juu cha  homoni za estrogen.

Chanzo cha picha, Getty Images
Je unaoga mara ngapi kwa wiki? Kila siku, a mara tatu kwa wiki? Je unavaa kofia kila mara ?
Haya ni maswali mhudumu wako wa saluni atakuuliza . Hii ndio maana nywele zako zinang’oka.
Lakini  hakuna moja ya  mambo haya inaweza kusababisha kupotea kwa nywele zako. Goh anasema hakuna ushahidi kwamba kofia husababisha mtu kupoteza nywele zake.
Kichwa ni shehemu yenye mafuta zaidi ya mwili wetu. Hatahivyo, hii sio sehemu inayoweza kuathiriwa zaidi.
Ukilinganishwa na sehemu nyingine za mwili, baadhi ya aina za mizio hutokea katika vichwa vyetu, anasema mtaalamu.
Chanzo cha picha, UCLA
Kwa sasa kuna suluhu tatu za tiba mbadala zilizothibitishwa za kuzuia upara. Lakini hakuna hata moja inayoweza kukupa hakikisho la kupona asilimia 100.
Upoteaji wa nywele unatokana na sababu ngumu za kikemikali na kibaiolojia. Hatahivyo, juhudi za kuzuia au kutibu tatizo hili zinaweza kupunguza upoteaji wa nywele. Husaidia kukuza tena nywele zilizopotea.
Minoxidil  huuzwa kama mafuta ya majimaji na unaweza kuipaka moja kwa moja kichwani.
Tafiti chache ndogo zimeripoti ukuaji wa nywele mpya baada ya kutumia dozi ndogo ya  maji au vidonge vya  minoxidil .
Finasteride.. Ni dawa ambayo inaweza kumezwa. Ilikuwa ikitumiwa asilia kama dawa ya kupanua tezi dume, na sasa inatumiwa kuzuia upoteaji wa nywele .
Chanzo cha picha, Getty Images
Upandikizaji.. Wakati wa upandikizaji…nywele huchukuliwa kutoka mahali ambapo nywele inakua na kuwekwa mahali ambapo hakuna nywele.
Aina nyingi za upasuaji wa  upandikizaji zimekuwa zikifanyika katika miaka ya hivi karibuni.
Lakini Dk. Goh anasema kwamba kulikuwa na  dhana nyingi potofu kuhusu upandikizaji wa nywele miaka iliyopita. Lakini alifichua kuwa upandikizaji unatoa matokeo mazuri katika nyakati za  hivi karibuni."
Je kuna vyakula ambavyo vinaweza kukushibisha kwa muda mrefu?    - bbc news swahili,"Chanzo cha picha, Getty Images
Kuna baadhi ya vyakula ambavyo vinaweza kupunguza njaa yako, lakini je kuna vyakula vinavyoweza kupunguza hamu yako ya kula?.
Gary Frost,  Mkuu wa idara ya Lishe na Chakula  Imperial College London, anasema kuwa huku baadhi ya tafiti zimeonyesha kuwa baadhi ya vyakula, ikiwemo tangawizi na pilipili, vinaweza kupunguza hisia ya njaa, hili pia linapaswa kuangaliwa.
Vyakula vingi vimetumiwa katika tafiti na athari zake kwa wanyama zinachunguzwa.
Kulingana naye, ""watafiti bado hawajafikia matokeo halisi kuhusu ufanisi wa vyakula hivi kwa binadamu  .""
Lakini  Mary John Luddy,  profesa katika Chuo kikuu cha Bowling Green State Ohio, Marekani, anasema kuwa utafiti unachunguza viungo vilivyomo katika pilipili, ambavyo husababisha ukali wake baada ya kuila. Joto la mwili huongezeka na mtu huhisi kuungua mdomoni.
Katika utafiti huu, Bi. Lodi alijaribu kula vkiungo hiki kwa kiwango cha kawaida ambacho binadamu anaweza kukila.
Chanzo cha picha, Getty Images
Alianza utafiti huu  kwa kuongeza taratibu pilipili kwenye chakula chake cha nyumbani.
Baada ya  muda fulani, aliwaalika watu 25 wa kujitolea kushiriki uchunguzi wake katika maabara yake ndani ya nyakati sita na kuwatengenezea supu ya pilipili.
Watu hawa walikuwa wakikaa masaa manne na nusu katika maabara yake baada ya kula chakula ili kubaini  hamu yao ya chakula na matumizi ya nguvu.
Baadaye, alikuwa akiwapa supu ya pilipili tena na mara hii walikuwa wakila chakula kadri wanavyotaka.
Kulingana na utafiti huu, washiriki walikula kalori 10 nguvu zaidi ya mara nne baada ya kunywa supu yenye gramu moja ya pilipili.
Washiriki ambao kwa kawaida hula pilipili mara moja tu kwa mwezi walisema walikuwa na kiwango cha chini cha hamu ya chakula  baada ya kunywa supu, na ukiwalinganisha na wale ambao walikula pilipili mara tatu kwa wiki hawakuwa na  kabisa ya chakula.
Kulingana na Gary Frost, aina hii ya utafiti unaangazia tu athari za muda mfupi za chakula kwa hamu ya kula na sio athari za muda mrefu kwa mwili.
Chanzo cha picha, Getty Images
Kuhusiana na hili, tafiti nyingine 32, sawa na hizi pia zimeonyesha kuwa kuna ushahidi mkubwa kwamba pilipili kali au chai ya kijani kibichi inaweza kusababisha kupungua kwa hamu ya kula chakula.
Kinywaji kingine ambacho kiliibua tetesi  kwamba kinaweza kuzuia hamu ya chakula ni kahawa.
Matthew Schubert,  profesa msaidizi katika Chuo kikuu cha  California, Berkeley, alitathmini utafiti ambao umekwishafanywa hadi sasa.
Alitaka kujua iwapo kahawa kweli ina vitu  ndani yake vinavyoweza kupunguza hamu ya kula chakula au la.
Tafiti kadhaa za aina hii zimeonyesha kuwa unywaji wa kahawa hupunguza kasi ya   mtu kuhisi njaa, hii ikimaanisha kuwa hupunguza kasi ya muda wa kuhama kwa chakula  kutoka tumboni  kuelekea kwenye utumbo mdogo.
Alikula chini  ya kalori 70 katika mto wa sup. Anasema Bi  Lodi : ""Suala hili linaelezea sula muhimu, ambalo ni kuungua kwa ndani ya mdomo  baada ya kula pilipili’’.
Kwa namna yoyote ile, karoli za ziada ambazo mtu yule aliziunguza baada ya kula chakula  chenye pilipili ni kidogo sana na hakina  ufanisi  kwa muda mrefu kwa utumbo mpana.
Chanzo cha picha, Getty Images
Lakini hakuna utafiti ulioonyesha kwamba unywaji wa kahawa una athari  ya kipekee katika mwili  na kupunguza hamu ya kula chakula.
Schubert anasema kwamba iwapo  tafiti zijazo zitathibitisha kwamba kahawa hupunguza hamu ya chakula, inaweza kuwa chini ya karoli 100  hadi  200 kwa siku, kiwango ambacho bado kitakuwa ni kidogo sana.
Katika baadhi ya tafiti, pia ilisemekana kuwa ulaji wa vyakula vyenye nyuzi nyuzi( fiber) huwafanya watu wawe safi kwa muda mrefu, lakini pia hii inaweza kuwa na athari wakati mtu anapokula vyakula hivi kwa kiwango kikubwa.
Frost anasema: "" inashauriwa kuwa tule gramu 30 za vyakula vya nyuzi nyuzi( fiber) kwa siku, lakini watu wengi hula gramu 15 za fiber katika chakula chao cha kila siku.
Iwapo tutaongeza kiasi hiki hadi gramu 30, itaathiri hamu yetu ya kula. Lakini athari itatoweka taratibu .""
Pia kuna imani kwamba kuna vyakula vya protini , ambavyo vinasemekana kupunguza hamu ya chakula, lakini Martin Kollmeier, profesa wa afya ya umma na lishe  katika North Karolina nchini Marekani, anasema kwamba badala ya kuweka bidii ya kula aina fulani za vyakula ili kupunguza hamu ya kula, ni bora kunywa maji ambayo hupunguza hamu ya kula kwa muda."
"Kombe la dunia 2022: je, mlo wa mwanasoka ni upi?  - bbc news swahili","Chanzo cha picha, Getty Images
Ni makosa kufikiria kuwa wachezaji wa hali ya juu wana maisha bila vikwazo: kuhusu chakula, lazima wafuate lishe iliyodhibitiwa ili kuhimili kasi ya mazoezi na mechi.
Katika miongo ya hivi karibuni, maendeleo ya sayansi yameturuhusu. kuelewa jinsi ukosefu au ziada ya virutubisho - kama vile wanga, protini, mafuta, vitamini na chumvi za madini huathiri moja kwa moja utendaji wao.
Wakati mwanamichezo akiwa na wanga kidogo , kwa mfano, hawezi kuwa na nishati ya kukamilisha mbio za mwisho na kufunga bao muhimu.
Ikiwa anatumia vyakula vilivyo na mafuta mengi saa chache kabla ya mechi, umeng'enyaji huwa mgumu kumzuia mchezaji kukimbia haraka na kutumia nguvu.
Ni kirutubisho muhimu kwa utendaji mzuri uwanjani: hupatikana katika mkate, pasta, peremende na matunda, wanga ni nishati ambayo miili yetu hutumia kusonga.
Mwanafiziolojia wa mazoezi Bruno Gualano, profesa katika Kitivo cha Tiba cha Chuo Kikuu cha São Paulo (USP), anaelezea kuwa kandanda ""ni mchezo unaohusishwa na kazi za hapa na pale"".
""Aina hii ya shughuli kwa ujumla inahitaji wanga mwingi, ambao huhifadhiwa katika sehemu mbili: kwenye misuli na kwenye ini,"" anaelezea. Virutubisho huhifadhiwa kama glycogen. Kwa hivyo mwili unapohitaji mafuta, akiba hizi huchomwa haraka. ""Glycogen itazalisha ATP, aina ya sarafu ya kiumbe ambayo inabadilisha nishati ya kemikali kuwa nishati ya mitambo na kuruhusu kusinyaa kwa misuli"", anaongeza Gualano. Kwa kifupi, tunapokula sahani ya tambi , kwa mfano, wanga iliyomo huvunjwa na kufyonzwa na utumbo. Kisha huhifadhiwa kwenye misuli na kwenye ini na hutumiwa kuzalisha nishati muhimu kwa mwili kusonga wakati wa shughuli za kimwili
Chanzo cha picha, Getty Images
Lakini bila shaka, wanasoka hawawezi kula aina yoyote ya wanga: pendekezo ni kwamba watumie hasa vyakula vinavyofyonzwa haraka, kama vile viazi vitamu, wali, pasta... Katika baadhi ya matukio, wataalamu wa afya pia hupendekeza matumizi ya virutubisho maalum. ""Ni muhimu kwa kujaza tena maduka ya glycogen mara tu baada ya michezo na mazoezi,"" Gualano anadokeza.
""Kadiri kundi hili jipya la wanga linavyofyonzwa kutoka kwenye utumbo, ndivyo inavyokuwa rahisi kurejesha nishati iliyopotea zinazohusishwa na jitihada za kimwili.""
Ingawa si rahisi kupima kwa usahihi maduka haya ya glycogen, wataalamu wanajua kwamba wachezaji walio na kiwango cha chini cha wanga wakati wa mechi wanaweza kuonesha uchovu wa mapema.
""Kwa hili, wanachoka haraka zaidi, ambayo ni mbaya kwa soka, ambayo inabidi kudumisha utendaji wa juu kwa dakika 90 au hata muda wa ziada,"" profesa wa USP anasema. ""Na ukosefu wa wanga unaweza hata kuingilia uwezo wa utambuzi, ambao ni muhimu kwa kufanya maamuzi katika mchezo.""
Ikiwa wanga ni mafuta, protini hutoa muundo unaohitajika ili mwili ufanye kazi vizuri. ""Protini ndio inayohakikisha mchakato wa kujenga au kujenga upya misuli,"" Gualano anaeleza. ""Iwapo uingizwaji wa protini hautoshi, kuna hatari ya kudhoofika au kupoteza misuli, ambayo sio nzuri hata kidogo kwa mchezaji anayetegemea muundo huu kufanya shughuli za nguvu"" , anaongeza.
Chanzo kikuu cha protini ni mayai, maziwa, bidhaa za maziwa, nyama na nafaka - kama vile maharagwe na soya. ""siku hizi, inawezekana kabisa kwa mchezaji kula mboga mboga na kuhakikisha ulaji mzuri wa protini ili kuhakikisha kazi ya kiwango cha juu"", anathibitisha mwanafiziolojia.
Gualano anabainisha kuwa tofauti na wanga, ambapo upungufu wa lishe ni wa kawaida, ulaji wa protini kwa ujumla ni wa kutosha kati ya wanamichezo wa Brazili.
""Lakini jambo moja ambalo tumegundua hivi karibuni ni kwamba ulaji wa protini unahitaji kusambazwa sawasawa siku nzima,"" Gualano anasema. ""Hakuna maana kwako kutumia kirutubisho hiki kingi wakati wa kiamsha kinywa na kukipuuza wakati wa chakula cha jioni."" Kwa mazoezi, wachezaji wanashauriwa kutumia takriban gramu 20 hadi 30 za protini katika kila mlo wao.
Chanzo cha picha, Getty Images
Kinyume na watu wengi wanavyofikiri, mafuta ni msingi kwa afya njema yanapotumiwa kwa uwiano unaofaa. ""Mafuta mara nyingi hushutumiwa kuwa sababu ya uzito kupita kiasi, lakini kirutubisho hiki kina jukumu muhimu, haswa kwa uundaji wa nyuzi za misuli,"" Gualano anaelezea.
Mwanafiziolojia anasema kwamba shida huanza wakati mchezaji anakula kiasi kikubwa kuliko anachojitolea kwenye mazoezi na michezo. ""Na tuna hadithi za wachezaji wenye vipaji sana ambao siku zote wamekuwa wakihangaika kutoongeza uzani,"" anakumbuka.
Kwa ujumla, wataalamu wanapendekeza kwamba watu kama hao wasile vyakula vya mafuta sana saa chache kabla ya mechi. Hii ni kwa sababu kwa kawaida huchukua muda mrefu kusaga molekuli hizi, na huwa tunalala na kupata uchovu zaidi wakati wa mchakato huu (kumbuka jinsi unavyohisi kwa kawaida baada ya mlo huo)
Upungufu wa vitamini na madini ni sababu nyingine ya kuamua katika shamba. Hakika, nyingi ya vitu hivi - kama sodiamu, kalsiamu na potasiamu - huhakikisha utendakazi wa misuli na uundaji wa mifupa thabiti na yenye nguvu.
""Ili kugundua mapungufu haya, wanamichezo hupitia tathmini za mara kwa mara. Ikiwa mtaalamu wa afya atatambua viwango vya chini, wanaweza kupendekeza mabadiliko na nyongeza kwenye mlo,” anaelezea Gualano.
Kulingana na mtaalamu, uwanja wa virutubisho pia umebadilika sana katika miaka ya hivi karibuni. ""Mara nyingi sio lazima kuongeza vitamini na madini, lakini leo tuna chaguzi ambazo zinaboresha nyanja maalum za utendaji wa michezo,"" anasema. Anatoa mfano wa creatine, ambayo hutoa molekuli hii ya ATP moja kwa moja kwa mwili, na kafeini, ambayo huchochea mfumo mkuu wa neva na kuongeza umakini.
Pia kuna vitu vinavyoondoa hisia ya uchovu na misuli ""mizito"". Wacha tuwe wazi: utumiaji wa bidhaa hizi haujaoneshwa kwa kila mtu na kuambatana na mtaalamu katika suala hilo ni muhimu kupata faida bila kuweka afya yako hatarini.
Chanzo cha picha, Getty Images
Ili kufunga orodha hiyo, Gualano anaangazia jukumu la maji katika utendaji wa mwanamichezo. ""Wachezaji wengine hata kupoteza kilo mbili hadi tatu wakati wa mchezo. Hii hutokea hasa kwa kuchomwa kwa glycogen na kupoteza maji.""
""Utaratibu mmoja ambao tutaona mara kwa mara katika Kombe hili la Dunia ni wachezaji kuchukua fursa ya wakati wowote kunywa kidogo maji kutoka kwenye chupa,"" anabainisha. Ikumbukwe kuwa mashindano hayo yanafanyika nchini Qatar ambayo licha ya kudhibiti joto ndani ya viwanja, ni nchi yenye joto kali na unyevunyevu mdogo wa hewa.
Hali hizi zote huwezesha kupoteza maji kutoka kwa mwili kwa njia ya jasho.
""Upungufu wa maji mwilini ni kawaida katika michezo kwa muda mrefu kuliko mpira wa miguu, kama vile mbio za marathoni,"" Gualano alisema. ""Hata hivyo, michezo inapochezwa katika hali ya uhasama zaidi, tahadhari zaidi itabidi kutekelezwa."" ""Na hisia ya kinywa kikavu au ugumu wa kutoa mate tayari ni dalili za upungufu wa maji mwilini,"" anahitimisha."
"Je asali ni nzuri kwa afya yako?, mtaalamu wa lishe  aeleza - bbc news swahili","Chanzo cha picha, Getty Images
Ikiwa ni tamu kuliko sukari, je asali, ni kimiminika asilia kinachochukua nafasi ya sukari? Mtaalamu wa lishe  Jo Lewin anaainisha faida za kiafya na madhara ya asali
Asali hutengenezwa na nyuki. Hutokana na mkusanyiko wa vimiminika vyenye sukari nyingi itokayo kwenye mimea yam aua. Huhifadhiwa katika katika sega la asali ili kutoa chakula kwa nyuki.
Asali hutengenezwa na nyuki. Hutokana na mkusanyiko wa vimiminika vyenye sukari nyingi itokayo kwenye mimea yam aua. Huhifadhiwa katika katika sega la asali ili kutoa chakula kwa nyuki.
Katika Ugiriki ya kale, asali ilielezewa kama  ""chakula cha miungu"",  huku nchini uchina ikichukuliwa kama dawa.
Inapokuwa mbichi, asali kuwa na    amino acid , kemikali zinazozuia kushambuliwa kwa mwili-antioxidants, vitamini, madini na sukari. Ina kiwango cha juu cha  fructose ndani yake ambacho huifanya kuwa tamu kuliko sukari lakini kiwango chake cha   glycemic index (GI) ama wanga ni cha kadri.

Kwa kijiko kimoja cha chakula (au gramu 20) cha asali huwa na:
• Kilo za wanga 58  au 246KJ
• Gramu 15.za wanga au gramu 15.4 za sukari
• 0.1 za  protini
• 0 gramu za mafuta yatokanayo na mimea

Asali zinazouzwa hupitia mchakato wa kuchujwa na huchemshwa kwa joto. Kifaa : kinachozuia sukari kuyeyuka na kuua viini kabla ya kuhifadhiwa. Hatahivyo, mchakato huu una athari hasi  kwa kazi ya asali ya kuulinda mwili dhidi ya kemikali zenye madhara na faida  na faida zake za kiafya.
Asali mbichi, ambayo haijachakatwa, kuchachishwa au kuyeyushwa  inaaminiwa kuwa ""malikia"" wa asali kwasababu inasalia kuwa na faida zote za virutubisho kwa afya.
Manuka honey ni mbadala, hatahivyo ni ghali zaidi. Hutengenezwa kutokana na maji maji ya sukari yanayotokana na maua ya  manuka.
Imejaa kemikali inayoitwamethylglyoxal.
Watafiti wanasema kiungo hiki cha kemikali kinaweza kukabiliana na bakteria.

Faida za afya za asali hutegemea jinsi ilivyochakatwa pamoja na ubora wa maua ilikokusanywa asali. Asali mbichi ambayo haijachemshwa, kuchachishwa , au kuchujwa   huwa inakuwa na virutubisho vyake vyote  kuliko ile inayochakatwa  ambayo hupoteza virutubisho vingi katika mchakato huo.

Asali imekuwa ikitumika kama kinga ya   kuzuia uvimbe unaosabaishwa na viini vya bakteria. Inaaminiwa kuharakisha mchakato wa kupona wa majeraha madogo na  yae ya juu juu ya mwili , vidonda vya tumbo na vya kuungua.
Unafaa kujua kwamba asali imetengenezwa na  aina mbili ya sukari -glucose na  fructose, ambazo ni huvututa sana maji kwenye kidonda, kukikausha  na kuzuia kukua kwa bakteria na  utando.
Asali yenye rangi nyeusi zaidi ina kemikali nyingi kama vile  ile ya  flavonoids. Flavonoids ina viungo vya kupambana na bakteria,  huzuia michubuko na  viungo vinavyozuia  uzio. Kutokana na  kiungo cha  flavonoid katika asali, baadhi huichukulia kama sukari mbadala.
Hatahivyo , licha ya kwamba asali ina kiwango kidogo cha glycemic kuliko sukari ya kawaida, bado ina kiwango kikubwa cha wanga na husababisha kupanda kwa viwango vya sukari , kwahiyo unapaswa kutumia asali kwa kiwango cha kadri.
Chanzo cha picha, Getty Images
Asali ina kiwango cha chini cha  glycemic index  kuliko sukari, ambacho hakimaanishi kuwa haiwezi kupandisha viwango vya sukari mwilini haraka. Asali nit amu kuliko sukari, lakini ina viwango vya  juu kidogo vya karoli. Kwahiyo ni busara kuangalia  kwa umakini kiasi unachotumia.
Iwapo unapenda asali, jaribu kuchagua asali mbichi, yenye vitamini, vimeng’enyo, kemikali za kukabiliana na sumu za mwili na virutubisho vingine kuliko sukari nyeupe na uitumie kwa kiasi. Inapaswa kukumbukwa , hatahivyo, kwamba kila faida yoyote ya virutubisho itokanayo na ulaji wa asali mbichi huupuuzwa.
Chanzo cha picha, Getty Images
Asali huchukuliwa kama sukari ‘’nzuri’’. Kwahiyo huenda ikawa salama kwa watu wengi wazima, na inapaswa kutumiwa kwa kiasi kilichoshauriwa.
Kwa wagonjwa wa kisukari, au wale wanajaribu kudhibiti viwango vyao vya sukari ya mwili, hakuna faida kutumia asali badala ya sukari, kwani sukari na asali  zote huathiri viwango vya sukari mwilini
Zaidi ya hayo, watoto wote wenye chini ya miezi 12, hawapaswi kula asali mbichi au iliyochakatwa.
Hii inaweza kusababishaaina ya sumu ya chakula ndani yao inayoitwa botulism,  sumu nadra inayosababishwa na sumu inayotengenezwa na bacterium Clostridium botulinum.
Inapaswa kutambuliwa kuwa asali ni maarufu sana, lakini sio kila mtu anayefaa kuila.
Kila mara pata ushauri wa daktari wako au mtaalamu mwingine wa afya ili kufahamu iwapo wewe na mwanao  mnafaa kula asali, sawa au la."
Fahamu majiji manne yanayooachana na magari na kuhamia kwenye baiskeli na miguu - bbc news swahili,"Chanzo cha picha, Getty Images
Wakati wimbi la kwanza la Covid lilizuia mikusanyiko ya ndani katika nchi nyingi ulimwenguni, miji mingi ilifikiria haraka kuhusu maisha yanavyoweza kuwa.
Baadhi walianzisha barabara za watembea kwa miguu pekee, wakageuza maeneo ya kuegesha magari kuwa migahawa na kuongeza njia zaidi za baiskeli - kubadilisha maeneo ambayo yalikuwa yakitumika na magari kuwa maeneo yanayofaa kwa watembea kwa miguu na waendesha baiskeli.
Mabadiliko hayo yalileta faida, sio tu katika kuongezeka kwa shughuli za kiuchumi, lakini tafiti pia zilionyesha virusi havisambai sana na kwa haraka katika vitongoji ambavyo watu wake wanatembea zaidi.
Na ingawa maeneo mengi sasa yamerudisha nyuma mipango hii maisha yanaporejea katika hali mpya ya kawaida, baadhi ya miji imeendelea kushikilia mipango ya watembea kwa miguu na imekuwa ikishinikiza kutengwa kwa nafasi nyingi zaidi zisizotumia magari.
Tunaangazia miji minne ulimwenguni ambayo ilifanya baadhi ya mabadiliko ya ujasiri na ya haraka sana ya watembea kwa miguu wakati wa janga hili - na iliweka mipango na juhudi nyingi kati ya hizo ili kuhimiza wakaazi na wageni kutembea kwa miguu.
Chanzo cha picha, Getty Images
Hata kabla ya janga hilo, Paris ilikuwa na mazingira rafiki zaidi kwa watembea kwa miguu. Kama sehemu ya juhudi za jiji hilo la kupunguza idadi ya magari, vituo vya chini kando ya mto Seine vilitumiwa zaidi kwa miguu mwishoni mwa 2016, hatua ambayo ilifanywa kuwa ya kudumu mnamo 2018.
Mnamo 2020, Meya Anne Hidalgo alichaguliwa tena kushika wadhifa huo kutokana na kile kinachoitwa ""mji wa dakika 15"": dhana mpya ya kupanga mji ambayo inaruhusu wakazi kufanya kazi zao zote za kila siku - kuanzia manunuzi, shule hadi kazini - ndani ya dakika 15 kwa kutembea tu kwa miguu au kwa baiskeli.
""Nimeishi Paris kwa miaka 14, na ninaweza kusema kwa ujasiri kwamba sijawahi kuona mageuzi makubwa zaidi ya jiji zima kuliko yale ambayo yametokea hivi majuzi ili kuwatia moyo waendesha baiskeli,"" alisema Sadie Sumner, ambaye anaendesha tawi la Paris la kampuni ya waendesha baiskeli ya Fat Tire Tours.
Chanzo cha picha, Getty Images
Wakati mji wa Bogotá na Colombia kwa ujumla imekuwa na utamaduni dhabiti wa baiskeli, na baiskeli pia ni kama mchezo wa kitaifa wa nchi hiyo. Janga Covid_19 liliharakisha mabadiliko mengi ya kupunguza matumizi ya magari.
Mnamo mwaka wa 2020, Meya Claudia Lopez aliiongeza njia za ziada za kilomita 84 kwa ajili ya baiskeli za muda katika mtandao  wa kuliomita 550 uliopo katika jiji la Ciclorruta.
Mtandao huo wa barabara za Baiskeli ni moja mitandao mikubwa zaidi ulimwenguni - na tangu wakati huo zimekuwa njia za kudumu. Bogotá ilikuwa kati ya miji ya kwanza ulimwenguni kuongeza njia za miguu wakati wa janga hilo, na wakaazi wamegundua mabadiliko hayo ya kudumu yamekuwa bora.
Chanzo cha picha, Getty Images
Italia ilikuwa moja ya nchi zilizoathiriwa zaidi na janga la Covid_19, na miji yake ililazimika kuzoea haraka kutafuta njia mbadala za usafiri wa umma unaoweza kutumika na watu wengi.
Katika msimu wa joto wa 2020, Milan ilianza mpango kabambe wa kupanua barabara na kupanua njia za baiskeli kando, jumla ya kilomita 35 za barabara ambazo hapo awali ziikuwa na msongamano wa magari.
Mabadiliko hayo yamebadilisha jiji. ""Siyo Milan ninayokumbuka miaka 10 iliyopita wakati wa siku zangu za chuo,"" alisema mkazi Luisa Favaretto, mwanzilishi wa tovuti ya Strategistico inayoishi nje ya nchi.
""Ninapenda wazo la jiji la dakika 15 [mpango ambao Milan pia anaufuatilia] na nilivutiwa na muundo msingi wa jiji ambao unatanguliza watu kwanza dhidi ya magari.""
Ameona ukuaji katika kile anachokiita ""ulimwengu wa kale"" wenye hisia ya jumuiya, kwani kuna sababu zaidi za kutoka nje, kutembea na kukutana na jamii.
Chanzo cha picha, Getty Images
Jiji hili la kaskazini mwa California lilichukua hatua ya haraka wakati wa janga la kwanza la Covid_19, kwa kuzindua kile kinachoitwa 'Mitaa ya Polepole - mpango ambao ulitumia alama na vizuizi kupunguza mwendo na misongamano ya magari na kasi kwenye njia karibu 30 katika juhudi za kuzifanya ziwe rafiki zaidi kwa watembea kwa miguu na baiskeli.
Kwa mujibu wa data zilizokusanywa na jiji, programu hiyo ilishuhudia kupungua kwa kasi na misongamano ya magari kwa 50% , ongezeko la 17% la watembea kwa miguu na ongezeko la 65% la waendesha baiskeli."
Utafiti: mlo wa binadamu wa kale ni wa afya zaidi kuliko vyakula vya sasa  - bbc news swahili,"Kula kama ""mtu wa pangoni"" ni lishe maarufu kwa watu wanaotaka kupunguza uzito na wale wanaotaka kula kama walivyofanya zama za mawe kwa sababu wanaamini kuwa itawafanya kuwa na afya njema.
Lishe hii, inayojulikana kama paleo, imetajwa kuwa na sifa nzuri kama vile kuboresha ngozi, kuimarisha kinga, kutatua matatizo ya usagaji chakula na bila shaka, kukusaidia kupunguza uzito.
Chanzo cha picha, HERMAN PONTZER
Lakini ... unakulaje Paleolithic? Lishe hiyo ni pamoja na matunda, mboga mboga, nyama isiyo na mafuta, samaki, mayai, karanga na mbegu, kwa sababu hivi ndivyo vyakula ambavyo vinaelezwa kuwa wanadamu walikula walipokuwa wawindaji.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe
Haipatikani tena
""Kuna imani potofu nyingi kuhusu kile ambacho wanadamu walikula hapo awali,"" anasema Pontzer katika mazungumzo na BBC Mundo. ""Ni imani kuhusu siku za nyuma kulingana na dhana kwamba kulikuwa na mlo wa asili."" Kwa kufanya kazi moja kwa moja na jamii ya wawindaji-wakusanyaji, mwanasayansi aliweza kupima na kuchunguza kile wanachokula.
Pontzer alikwenda Tanzania kusoma na kuishi na Wahadzabe, jamii ya wawindaji ambao ndio maisha ya karibu sana ambayo babu zetu wameishi leo.
Badala ya kupanda mimea au kufuga wanyama, Wahadzabe wanaishi kwa kile wanachokipata wakisafiri umbali mrefu.
Chanzo cha picha, Getty Images
Hii inajulikana sana na Pontzer, ambaye ametumia muongo mmoja uliopita kusoma afya zao na fiziolojia. Wanatembea hadi kilomita 10 kwa siku, kuwinda wanyama pori, kukusanya asali, kuchimba mizizi, kukusanya matunda, au kubeba maji na kuni.
Baada ya kusoma data iliyopatikana kutoka kwa jamii hiyo na nyingine ulimwenguni, mtafiti anasema kuwa kwa kweli ""hakuna lishe ya paleo"" , kwa kuwa wawindaji walikuwa na lishe nyingi, anaelezea, kulingana na hali ya hewa, msimu na hali nyingine nyingi.
Ingawa ni kweli kwamba wanyama pori, mboga za mizizi, na matunda ya matunda yana kalori, chumvi, au mafuta machache kuliko yale tunayokula wanadamu kwa sasa, ni kweli pia kwamba vyakula vingi katika jamii vilivyochunguzwa si kama nyama nzito na mafuta kidogo. wanga kama baadhi ya wapenda lishe wa paleo wanavyodai.
Kinyume na imani maarufu, wawindaji-wakusanyaji hula vyakula vingi vya wanga, sukari , mboga za mizizi, asali na hata nafaka, Pontzer anasema.
Kuna rekodi kutoka kwa miaka mia kadhaa iliyopita ambazo zina habari iliyokusanywa na watafiti ambapo kuna ushahidi wa aina hizi za vikundi vilikula. Ndani yao, maelezo yanaonesha kuwa hakuna mlo mmoja wa binadamu wa mababu, anaelezea mtaalam. ""Kwa kawaida chakula cha wawindaji huwa na uwiano kati ya mimea na wanyama, lakini hutofautiana sana.""
""Hilo ndilo swali kubwa,"" anasema mtafiti huyo.
Chanzo cha picha, Getty Images
Kuna sababu nyingi. Moja ni kwamba tunakula vyakula vilivyosindikwa sana, anaeleza.
Protini na nyuzinyuzi zimeondolewa, sukari na mafuta yaliyoongezwa, ladha ya bandia na viambata vingine. Miili yetu imetayarishwa vyema kula vyakula rahisi, anaongeza, lakini chakula kinachouzwa katika maduka makubwa hakitoki moja kwa moja kutoka kwa miti, ardhini au kwa wawindaji wanyamapori.
Kwa mtazamo huo, si rahisi kula kwa njia yenye afya. ""Ninajaribu kuzuia chakula kilichosindikwa sana, lakini mimi si mkamilifu, wala siko kwenye lishe kali,"" Pontzer anasema.
""Kama wengi, nyakati fulani mimi hushawishika kula chakula kitamu kilichosindikwa."""
Lishe: mayai yana faida gani za kiafya kwa mwili wako? - bbc news swahili,"Chanzo cha picha, Getty Images
Mtaalamu wa lishe Jo Lewin  anaelezea faida za mayai.
Mayai hayauzwi tu kwa bei nafuu , bali pia yana kiwango kikubwa cha protini.
Kadri watu wengi wanavyofuga kuku nyumbani, ndivyo idadi kubwa ya mayai inavyoliwa.
Sehemu nyeupe yay ai pamoja na kiini cha rangi ya manjano vimejaa virutubisho. Vina protini, vitamini na madini. Kiini cha manjano kina aina za vitamini zenye uwezo wa kuyeyuka   (kama vile vitamini D na E) na asidi muhimu za mafuta. Sehemu nyeupe yai ina kiwangi kikubwa cha protini.
Mayai ni chakula cha afya. Unaweza kutengeneza aina nyingi za mapishi ya mayai.  Mayai yanayofahamika zaidi ni ya kuku.  Lakini pia kuna mayai ya bata, bata bukini na  mayai ya kware.
Yai moja la kuku lina:
Kalori 84 kcal / 351 KJ
Gramu 8.3 za protini
Gramu 5.7 za mafuta
Gramu 1.6 za mafuta
Miligramu 18 za follicic acid
Miligramu 1.89 za vitamini D
Mayai yamejaa virutubisho. Huwa na takriban karibu virutubisho vyote vinavyohitajika na mwili. Huwa na virutubisho vya nadra kama vile   vitamini  D, B12 na madini ya  iodine.
Zina chanzo muhimu cha protini kwasababu yana amino acids  muhimu kwa chakula bora.
Mayai yana kiwango cha juu cha mafuta ya  omega-3 fatty pamoja na vitamini A na E.
Mayai yana kiwango kikubwa cha  betaine na  choline, virutubisho vya moyo vinavyozuia magonjwa ya moyo. Utafiti uliofanywa na Uchina na kuwashirikisha karibu watu nusu milioni, unapendekeza kuwa watu wanapaswa kula yai moja kwa siku.
Hii inaweza kupunguza hatari ya ugonjwa wa moyo na kiharusi. Wataalamu wamesisitiza kwamba ulaji wa kiwango cha juu cha mayai kunafaa kuendana na mtindo wa maisha wa afya.
Chanzo cha picha, Getty Images
Mayai ni mojawapo ya vyanzo bora vya lishe ya  cholini
Choline ni kirutubisho muhimu ambacho  kwa kawaida hupatikana katika kundi la Vitamini B.
Kirutubisho hiki ni muhimu katika uundwaji wa utando wa seli na kwa utendaji wa ubongo, ikiwemo kumbukumbu.
Kadri tunavyozeeka, ni jambo la kawaida kupungua kwa uwezo wetu wa kuona.  Kwa bahati mbaya, kuna virutubisho vinavyopatikana katika lishe bora ambayo inaweza kusaidia kuboresha afya  nzuri ya macho.
Watu wanashauriwa kula mayai kwa ajili ya afya ya macho. Kiini cha yao kina kiwango kikubwa cha  carotenes, hususan lutein na zeaxanthin, ambazo ni bora zaidi katika kuzuia magonjwa mbali mbali  ya macho.
Mayai pia ni chanzo cha Vitamini A, ambayo ni muhimu kwa uwezo mzuri wa kuona.
Mayai yana kiwango cha juu cha protini. Protini ya mayai hushibisha haraka kuliko mafuta na wanga.
Tafiti zimeonyesha kuwa kifungua kinywa cha mayai humfanya mtu ahisi shibe zaidi  na huwa na kiwango kikubwa cha wanga.
Mayai yanaweza kukusaidia kupunguza kiwango cha karoli unachokula kwa siku.
Sumu ya chakula ya  Salmonella  inaweza kusababishwa na ulaji wa mayai mabichi au ambayo hayakupikwa  kwa kiwango kinachohitajika. Hatahivyo, kutokana mabadiliko ya uzalishaji wa mayai, Shirika la viwango vya  vyakula nchini uingereza  (FSA) limetoa mapendekezo mapya.
Ushauri wa hivi sasa unathibitisha kuwa watoto wachanga, watoto, wanawake wajawazito na wazee wanaweza kula mayai mabichi au yaliyopikwa kiasi ili mradi mayai hayo yawe yametengenezwa kwa viwango bora.
Mayai pia yapo katika aina za vyakula vinavyoweza kusababisha mzio. Watoto wanaweza kuwa miongoni mwa watu wenye uwezekano mkubwa wa kupata mzio kutokana na mayai.
Ingawa watoto wengi wanaweza kuuepuka mzio way ai wakati wanapoanza shule, baadhi yao huendelea kuathirika nao mpaka baadaye utotoni mwao na wakati mwingine hadi wanapokuwa watu wazima."
Kwanini wanawake wana hasira zaidi ya wanaume?  - bbc news swahili,"Chanzo cha picha, Getty Images
Miaka miwili iliyopita Tahsha Renee alikuwa amesimama jikoni kwake wakati hisia ya kupiga yowe kubwa ilipotokea kutoka kwenye kina cha mapafu yake.
""Hasira daima imekuwa hisia ambayo ni rahisi kwangu kuingia,"" anasema. Lakini hii ilikuwa kama kitu ambacho alikuwa amehisi hapo awali. Ilikuwa katikati ya janga na alikuwa ametosha. Alitumia dakika 20 zilizopita kuzunguka nyumba yake akiorodhesha kwa sauti kila kitu kilichomkasirisha
Lakini baada ya kupiga kelele alihisi kupata ahueni. Tahsha, daktari wa magonjwa ya akili na mkufunzi wa maisha, tangu wakati huo amekuwa akiwakusanya wanawake kutoka kote ulimwenguni kwenye zoom ili kuzungumza kuhusu kila kitu kinachowapa hasira na kisha kupiga kelele.
Kwa mujibu wa uchambuzi wa BBC wa miaka 10 ya data kutoka kwa Kura ya Kimataifa ya Gallup, wanawake wanazidi kukasirika.
Kila mwaka kura ya maoni inachunguza zaidi ya watu 120,000 katika zaidi ya nchi 150 ikiuliza, miongoni mwa mambo mengine, ni hisia zipi walizokuwa nazo kwa muda mrefu kwa siku iliyotangulia.
Linapokuja suala la hisia hasi hasa hasira, huzuni, dhiki na wasiwasi - wanawake mara kwa mara huripoti hisia hizi mara kwa mara kuliko wanaume.
Uchambuzi wa BBC umegundua kuwa tangu mwaka 2012 wanawake wengi zaidi kuliko wanaume waliripoti kuwa na huzuni na wasiwasi, ingawa jinsia zote zimekuwa zikiongezeka kwa kasi.
Linapokuja suala la hasira na dhiki hata hivyo, pengo la kati ya  wanaume na wanawake linapungua. Mnamo 2012 jinsia zote mbili ziliripoti hasira na mafadhaiko katika viwango sawa.
Miaka tisa baadaye wanawake wana hasira zaidi - kwa tofauti ya asilimia sita - na wana msongo wa mawazo zaidi pia. Na kulikuwa na tofauti fulani wakati wa janga la corona.
Hilo halimshangazi Sarah Harmon, mtaalamu wa tiba nchini Marekani. Mapema mwaka 2021 alikusanya kundi la wateja wa kike kusimama shambani na kupiga mayowe.
""Mimi ni mama wa watoto wawili ambaye nilikuwa nikifanya kazi nyumbani na kulikuwa na hali hii ya kuchanganyikiwa sana, ya kiwango cha chini ambayo ilikuwa ikiendelea kumaliza hasira,"" anasema.
Sarah anaamini aliingia katika kitu ambacho wanawake kila mahali walikuwa wakihisi, kufadhaika sana kwamba mzigo wa janga la corona ulikuwa unawashukia kwa njia isiyo sawa.
Uchunguzi wa 2020 wa karibu wazazi 5,000 katika uhusiano wa jinsia tofauti nchini Uingereza, na Taasisi ya Mafunzo ya Fedha, uligundua kuwa akina mama walichukua majukumu mengi ya nyumbani wakati wa kukaa nyumbani kuliko baba. Kwa hiyo, walipunguza saa zao za kazi.
Hivi ndivyo ilivyokuwa hata walipokuwa watu wa kipato cha juu zaidi katika familia.
Katika baadhi ya nchi tofauti katika idadi ya wanawake na wanaume ambao wanasema walihisi hasira siku iliyotangulia ni kubwa zaidi kuliko wastani wa kimataifa.
Nchini Cambodia, pengo lilikuwa asilimia 17 mwaka 2021 huku India na Pakistani lilikuwa asilimia12.
Daktari wa magonjwa ya akili Dk Lakshmi Vijayakumar anaamini kuwa haya ni matokeo ya mivutano ambayo imeibuka kwani wanawake wengi zaidi katika nchi hizi wamesoma, kuajiriwa na kujitegemea kiuchumi. ""Wakati huo huo, wameunganishwa na mfumo wa kizamani, mfumo dume na utamaduni,"" anasema.
""Unawaona wanaume wamepumzika, wanaenda kwenye mgahawa wa chai, wanavuta sigara. Na unakuta wanawake wanaharakisha kwenda kwenye kituo cha basi au treni. Wanafikiria nini cha kupika. Wanawake wengi wanaanza kukata mboga wakirudi nyumbani. treni."" Hapo awali, anasema, haikuchukuliwa jambo  linalofaa kwa wanawake kusema wana hasira, lakini hiyo inabadilika. ""Sasa kuna uwezo wa kuelezea hisia zao.
Chanzo cha picha, Getty Images
Orodha ya Wanawake 100 ya BBC kila mwaka inataja wanawake 100 wenye ushawishi kote ulimwenguni. Mwaka huu inaheshimu maendeleo yaliyopatikana tangu orodha ya kwanza, miaka 10 iliyopita, kwa hivyo BBC iliamuru Savanta ComRes kuwauliza wanawake katika nchi 15 kulinganisha sasa na 2012.
Athari za janga la corona kwa kazi ya wanawake pia zinaweza kuwa na athari.
Kabla ya 2020 kulikuwa na maendeleo ya polepole kuhusu ushiriki wa wanawake katika nguvu kazi, kulingana na Ginette Azcona, mwanasayansi wa data katika shirika la UN Women.
Mwaka huu idadi ya wanawake wanaofanya kazi inakadiriwa kuwa chini ya viwango vya mwaka 2019 katika nchi 169.
""Tuna soko la ajira lisilo na usawa wa jinsia,"" anasema mwandishi wa masuala ya wanawake anayeishi Marekani, Soraya Chemaly, ambaye aliandika kuhusu hasira katika kitabu chake cha 2019, 'Rage Becomes Her'.
Anaona matukio mengi yanayohusiana na janga la corona yanayotokea katika tasnia zinazotawaliwa na wanawake kama vile utunzaji.
""Ni kazi mbaya na inayolipwa vibaya. Watu hawa huwa na viwango vya juu vya hasira.
Gallup kila mwaka huwachunguza zaidi ya watu 120,000 katika zaidi ya nchi na maeneo 150, wakiwakilisha zaidi ya 98% ya watu wazima duniani, kwa kutumia sampuli zilizochaguliwa bila mpangilio na wawakilishi kitaifa.
Mahojiano hufanywa ana kwa ana au kwa simu.Matokeo hutofautiana kulingana na nchi na swali. Saizi za sampuli zinapokuwa ndogo, kwa mfano unapogawanya seti ya majibu kulingana na jinsia, ukingo wa makosa utakuwa juu zaidi."
"Stds: aina za magonjwa ya zinaa, dalili zake na ni hatari kiasi gani? - bbc news swahili","Chanzo cha picha, Getty Images
Kwa mujibu wa Shirika la Afya Duniani (WHO), zaidi ya watu milioni moja duniani kote wanaambukizwa magonjwa ya zinaa kila siku.
Magonjwa kutosikia matibabu ni tatizo kubwa la magonjwa ya zinaa (STDs) au (maambukizi ya zinaa) na ni kikwazo kikubwa katika kudhibiti magonjwa ya zinaa, WHO ilisema.
Kulingana na WHO, magonjwa ya zinaa huathiri uwezo wa kujamiiana na uzazi, na huongeza hatari ya ugumba, matatizo ya ujauzito, saratani na VVU/UKIMWI.
Zaidi ya bakteria 30, virusi na vimelea (fangasi) huambukizwa kutoka kwa mtu mmoja hadi kwa mwingine kupitia ngono ya uke, njia ya haja kubwa na ya mdomo.
Aina fulani za magonjwa ya zinaa yanaweza kuambukizwa kutoka kwa mama hadi kwa mtoto.
Maambukizi yanaweza kutokea wakati wa ujauzito, wakati wa kunyonyesha au kupitia maziwa ya mama.
Kuna matibabu ya maambukizo ya bakteria na kuvu.
Wataalamu wanasema hakuna tiba ya magonjwa ya virusi.
Magonjwa yanaenezwa hasa na aina nane za vimelea vya magonjwa.
Kuna matibabu ya aina nne za magonjwa haya.
Klamidia, Kisonono, Kaswende, Trikomonas yaani Trichomoniasis.
Hakuna matibabu kwa aina nne zilizobaki za ugonjwa wa kuhara.
Ambayo ni.. Hepatitis B, Herpes Simplex Virus (HSV au Herpes), VVU (HIV), Human Papillomavirus (HPV).
Madaktari huagiza dawa fulani ili kudhibiti dalili za magonjwa hayo.
HPV ndio chanzo kikuu cha saratani ya shingo ya kizazi kwa wanawake na saratani ya utumbo kutokana na wanaume kufanya mapenzi na wanaume wenzao.
Kando na haya, kuna virusi na maambukizo mapya ambayo yanaweza kuambukizwa kwa njia ya ngono, WHO ilisema.
Kwa mfano, monkeypox, Shigella sonnei, Neisseria meningitidis, Ebola, Zika, magonjwa yaliyopuuzwa yanayorejea tena na lymphogranuloma venereum.
Wataalamu wanasema kuwa hizi zote ni changamoto za udhibiti na uzuiaji wa magonjwa.
Hebu tujifunze kuhusu baadhi ya magonjwa na dalili zake.
Chanzo cha picha, Getty Images
Ugonjwa wa Klamidia husababishwa na bakteria Chlamydia trachomatis.
Ni ugonjwa mbaya ambao kawaida huonekana kwa vijana.
Kulingana na Baraza la Utafiti wa Kimatibabu la India (ICMR), asilimia 80 ya watu walioambukizwa chlamydia hawaonyeshi dalili zozote, jambo ambalo hufanya uchunguzi na matibabu kuwa magumu.
Ikiwa haitatibiwa, bakteria inaweza kuenea kwenye sehemu za juu za uzazi.
Inaweza kusababisha ugonjwa wa uvimbe kwenye fupa la nyonga (PID), ugumba na mimba kutunga nje ya kizazi kwa wanawake.
Chlamydia inaweza kuambukizwa kutoka kwa mama kwenda kwa mtoto.
Inaweza kusababisha kiwambo cha sikio na nimonia ya klamidia kwa watoto wachanga.
Watu wenye chlamydia wako katika hatari kubwa ya kupata neoplasia ya mlango wa uzazi na maambukizi ya VVU, inasema ICMR.
ICMR imeonyesha kuwa matukio ya magonjwa ya zinaa yanaongezeka hatua kwa hatua katika nchi zinazoendelea, hasa chlamydia ni ya kawaida kati ya magonjwa ya zinaa ya bakteria, na ni bora kutambua na kupata matibabu mara moja.
Hata hivyo, ICMR ilisema kuwa data sahihi juu ya maambukizi ya chlamydia nchini haipatikani.
Kisonono husababishwa na bakteria waitwao Neisseria gonorrhoeae au Gonococcus.
Bakteria hawa hupatikana kwenye usaha ukeni au uume.
Huduma ya Kitaifa ya Afya nchini Uingereza inapendekeza kwamba huathiri kizazi, njia ya haja kubwa na wakati mwingine koo na macho kwa wanawake.
Kisonono huenezwa kwa urahisi kupitia ngono isiyo salama.
Pia, ugonjwa wa kisonono unaweza kuambukizwa hata kama vitetemeshi na vinyago vya ngono havitasafishwa na kutumiwa na kila mmoja bila kuondoa kondomu.
Inaweza pia kupitishwa kutoka kwa mama kwenda kwa mtoto.
Wataalamu wanashauri kwamba ni bora kutibiwa ugonjwa huo kabla ya mtoto kuzaliwa.
• Kutokwa na majimaji ya manjano iliyokolea au ya kijani kutoka kwenye uke au uume
• Maumivu wakati wa kukojoa
• Kutokwa na damu bila hedhi kwa wanawake Wengine wanaweza wasiwe na dalili zozote.
Wengine wanaweza wasiwe na dalili kabisa.
Wengine wanaweza kuwa na chlamydia na kisonono, ambayo inaweza kuwa mbaya zaidi ikiwa haitatibiwa mara moja, miongozo ya Misheni ya Kitaifa ya Afya inapendekeza.
Chanzo cha picha, Getty Images
Kaswende ni ugonjwa wa zinaa unaosababishwa na bakteria wa spirochete Treponema pallidum.
WHO inaonya kwamba hii inaweza kusababisha ugonjwa mbaya na kifo.
Kaswende hupitishwa kutoka kwa mama hadi kwa mtoto kwa njia ya kujamiiana, usiri kutoka kwa majeraha kwenye ngozi au kuongezewa damu.
Kaswende inaweza kudumu kwa miaka mingi ikiwa haitatibiwa.
Pia inajumuisha hatua.
Hatua ya Kwanza - Kaswende ya Msingi: Katika hatua hii dalili hazionekani sana.
Lakini, wengine wanaweza kupata uvimbe karibu na sehemu za siri, wakati mwingine malengelenge na uvimbe karibu na mdomo.
Uvimbe huu hudumu kwa wiki mbili hadi sita.
Hatua ya Pili - Kaswende ya Pili: Dalili kama vile upele wa ngozi, koo na kadhalika huonekana kwa wiki chache.
Kisha, dalili hizi zinaweza kutoweka.
Hatua hii inaweza kudumu kwa miaka bila dalili au dalili za siri ambazo hazionekani.
Baadaye kaswende hufikia hatua ya tatu hatari.
Hatua ya tatu - Kaswende ya Juu: Takriban robo tatu ya wale ambao hawapati matibabu watafikia hatua hii ya tatu.
Katika hatua hii, mwili hujeruhiwa vibaya.
Kwa hiyo, wataalam wanapendekeza kwamba ni bora zaidi ugonjwa huu gunduliwa mapema.
Chanzo cha picha, BSIP/GETTYIMAGES
Kutokwa na majimaji yasiyo ya kawaida ukeni, njano iliyokolea au povu ya kijani kibichi kwa wanawake
• Kutokwa na harufu mbaya
• Kuvimba, kuwashwa, kuungua karibu na uke
• Usumbufu, maumivu wakati wa kukojoa, wakati wa kujamiiana.
·     Maumivu wakati wa kumwaga manii
·     Kukojoa mara kwa mara
·     Kutokwa na uchafu mweupe mwembamba kutoka kwenye uume
·     Uume huwa na rangi nyekundu, kuvimba na kuwasha.
Chanzo cha picha, BSIP/GETTYIMAGES
Malengelenge ya sehemu za siri husababishwa na virusi vya herpes simplex.
Euphoria ya kawaida kwa vijana.
Ni ugonjwa wa virusi.
Inasambazwa kupitia uke, njia ya haja kubwa, ngono ya mdomo.
Dalili zinaonekana kupungua lakini zinarudi.
Kuna aina mbili za herpes zinazosababisha maambukizi haya.
1) Herpes type 1- husababisha vidonda vya mdomo..
2) Herpes Type 2- Inaweza kusababisha vidonda vya sehemu za siri.
Watu wengi hawana dalili zozote ingawa virusi vya herpes bado viko ndani ya mwili.
Lakini, kuna hatari ya kuambukizwa virusi ikiwa mtu atafanya naye ngono.
Wakati maambukizi ya herpes ya uzazi hutokea kwa mara ya kwanza, inaitwa maambukizi ya msingi.
•Malengelenge madogo karibu na sehemu za siri, njia ya haja kubwa, na mapaja yanayopasuka na kutoa majimaji.
• Kuungua, kujikuna, kuwashwa sehemu za siri
• Maumivu wakati wa kukojoa
• Kutokwa na uchafu usio wa kawaida ukeni, harufu mbaya kwa wanawake.
Dalili zozote kati ya hizi zinapaswa kushukiwa kama ugonjwa wa manawa ya sehemu ya siri na inapaswa kushauriana na daktari mara moja.
Inaweza kuwa maambukizi ya msingi.
Malengelenge kuzunguka sehemu za siri inaweza kuchukua miezi au miaka kuonekana.
Hata kama hujafanya ngono kwa muda, ni vyema kuonana na daktari iwapo utapata malengelenge, NHS inasema.
Hii ni hatua ya kuambukizwa tena miaka baada ya ugonjwa huo kupungua.
•Maumivu kwenye mishipa ya fahamu
• Kupoteza hisia za ngozi
• Vidonda na malengelenge kwenye ngozi
Ikiwa dalili hizi zinaonekana, fanya uchunguzi mara moja.
Sampuli inachukuliwa kutoka kwenye malengelenge na kupimwa.
Au uchunguzi wa damu unaweza kufanywa ili kuamua ikiwa ni hatua ya virusi vya herpes ya msingi au aina ya 2 ya ugonjwa wa herpes.
Kuna hatari ya herpes kutoka kwa mama hadi mtoto.
Utoaji mimba au kifo cha mtoto tumboni, kuzaliwa na ulemavu wa viungo, majipu kwenye ngozi ya mtoto na machoni.
Mtoto anaweza kupata malengelenge ya watoto wachanga wakati wa kujifungua.
Ndio maana ni vyema kupima kabla ya kupata ujauzito na kupata matibabu ya kuzuia mtoto asiambukizwe.
Papillomavirus ya binadamu ni kundi la kawaida la virusi.
Ina aina zaidi ya 100.
Virusi haisababishi shida yoyote kwa watu wengi, lakini aina zingine za virusi zinaweza kusababisha vidonda kwenye sehemu za siri na saratani, NHS inasema.
Papillomavirus ya binadamu huathiri zaidi ngozi.</b>
Watu wengi hawana dalili za ugonjwa huu, kwa hiyo kuna hatari ya kuambukizwa na virusi.
Papillomavirus ya binadamu husababisha saratani ya shingo ya kizazi kwa wanawake.
Pia, saratani ya njia ya haja kubwa na saratani ya uke inaweza pia kutokea.
Inaweza kubaki mwilini kwa miaka mingi bila kujulikana kuwa imeambukizwa.
Hakuna majaribio ya damu kwa ugonjwa huu.
Inaweza kutambuliwa tu kupitia uchunguzi wa kizazi na uke.
Kwa kuwa ni ugonjwa wa virusi, hakuna tiba ya kudumu kwake.
Madaktari wanaagiza dawa ili kupunguza dalili wakati zinatokea.
Pia hupitishwa kwa njia ya shahawa, usiri wa uke na kuongezewa damu.
Inaweza kupitishwa kutoka kwa mama kwenda kwa mtoto.
NHS inasema kwamba homa ya ini ya B ni ya kawaida zaidi katika nchi zinazoendelea kama vile Afrika, Asia, Mashariki ya Kati na Amerika Kusini.
Kupata chanjo ya hepatitis B inaweza kusaidia kuzuia kuambukizwa virusi.
• homa kali
• Uchovu
• Maumivu sehemu ya juu ya tumbo
• Kuwa na giza tumboni
• Vipele kwenye ngozi
• manjano ya kijani kibichi.
Virusi vya hepatitis B hudumu kutoka mwezi mmoja hadi miezi mitatu.
Wengi wanaweza kuwa hawana dalili.
Ikiwa dalili zinaendelea kwa zaidi ya miezi sita, inamaanisha hepatitis B ya muda mrefu. Itasababisha athari kali kwenye ini.
WHO inakadiria kuwa watu 8,20,000 walikufa ulimwenguni kote mnamo 2019 kutokana na homa ya ini.
Magonjwa ya zinaa hupitishwa kutoka kwa mama kwenda kwa mtoto kupitia ngono tu.
Hayaenezwi kupitia njia zifuatazo.
• kumbusu
• kukumbatiana
• Kushiriki kunywa kahawa pamoja, vikombe vya chai na bakuli za kulia
• Kutumia choo kimoja
WHO inapendekeza kwamba matumizi ya kondomu ni kinga ya juu na inaweza kuzuia magonjwa ya zinaa.
Hata hivyo, ikiwa kuna vidonda na malengelenge karibu na sehemu za siri, hata kondomu haiwezi kuwa kinga ya kujilinda.
Ugonjwa huo unaambukiza.
Kuna chanjo ya aina zote mbili za kifua kikuu.
Kuna chanjo ya hepatitis B na virusi vya papilloma ya binadamu.
WHO inasema kwamba chanjo hizi mbili husaidia kuzuia kuenea kwa magonjwa ya zinaa kwa kiasi fulani, na chanjo ya papillovirus ya binadamu husaidia kuzuia saratani ya mlango wa kizazi.
Kulingana na WHO, ifikapo mwaka 2020, nchi 111, hasa katika nchi zenye kipato cha juu na cha kati, zitakuwa zimetekeleza chanjo ya papillovirus ya binadamu pamoja na chanjo za kawaida.
Utafiti unaendelea ili kupata chanjo ya malengelenge sehemu za siri na VVU.
WHO inasema magonjwa ya zinaa yanaweza kuzuilika kwa tohara ya hiari ya wanaume na kupima wapenzi wote wawili."
Waganga wa tiba asili tanzania wanavyosaidia kupambana na ugonjwa kifua kikuu - bbc news swahili,"Kifua kikuu ni moja wapo ya magonjwa yanayosababisha vifo kote duniani.

Hivi karibuni Shirika la Afya Duniani limeripoti kuwa mwaka 2021, watu takriban milioni 10.6 waliathirika na ugonjwa wa kifua kikuu.

Hata hivyo nchini Tanzania waganga wa tiba asili wametumika kama mabalozi wa kuelekeza wagonjwa walio na dalili za kifua kikuu hospitalini

Mwandishi wa BBC Saida Swaleh anaangazia zaidi ni kwa namna gani mbinu hii imeweza kupunguza maambukizi ya kifua kikuu.

Video: Frank Mavura"
Pele: gwiji wa brazil anasema yuko 'imara na mwenye matumaini mengi' - bbc news swahili,"Chanzo cha picha, Getty Images

Gwiji wa Brazil Pele anasema ""yuko imara na mwenye matumaini makubwa"" alipokuwa akipatiwa matibabu katika hospitali ya Sao Paulo.
Katika taarifa iliyotolewa Jumamosi alisema jumbe za kumuunga mkono pamoja na kutazama Brazil kwenye Kombe la Dunia zimempa ""nguvu"".
Hapo awali hospitali hiyo ilisema ""bado anaendelea na matibabu na yuko sawa"".
Inafuatia ripoti nchini Brazil kwamba alikuwa anaanza huduma ya mwisho wa maisha baada ya tiba ya kemikali ya chemotherapy kushindwa kufanya kazi.
""Rafiki zangu, ninataka kila mtu kuwa mtulivu na chanya,"" alisema katika taarifa kwenye Instagram.
""Niko imara, nina matumaini makubwa na ninafuatilia matibabu yangu kama kawaida. Napenda kuwashukuru timu nzima ya madaktari na wauguzi kwa huduma zote nilizopata.
""Nina imani kubwa kwa Mungu na kila ujumbe wa upendo ninaopokea kutoka kwako duniani kote hunifanya niwe na nguvu nyingi.
Pia mimi natazama Brazil inapocheza kwenye Kombe la Dunia!
""Asante sana kwa kila kitu.""
Mshindi huyo wa Kombe la Dunia mara tatu, 82 amekuwa hospitalini tangu Jumanne, na Alhamisi usiku alisema ilikuwa ni ""ziara ya kawaida ya kila mwezi"".
Aliondolewa uvimbe kwenye utumbo wake mnamo Septemba 2021.
Taarifa kutoka Hospitali ya Israelta Albert Einstein siku ya Jumamosi ilisema Pele ""alikuwa na mwitikio mzuri wa matibabu ya maambukizo ya kupumua"".
Iliongeza kuwa alikuwa akipitia ""utathmini upya wa matibabu ya chemotherapy"".
Mshambuliaji huyo mashuhuri aligundulika kuwa na maambukizo ya kupumua na mnamo Ijumaa hospitali ilikuwa imesema alikuwa katika hali nzuri.
Siku ya Jumamosi, taarifa hiyo mpya ilisema hali yake haijazidi kuwa mbaya katika saa 24 zilizopita.
Wakati huo huo, ujumbe wa kumpa moyo umetumwa kutoka kote ulimwenguni.
Chanzo cha picha, Getty Images
Akizungumza Jumamosi, nahodha wa Uingereza Harry Kane alisema: ""Tunasikitika sana kusikia habari za yeye kuwa mgonjwa lakini tunamtakia heri, si mimi tu bali timu yote ya  maandalizi ya Uingereza. Yeye ametoa hamasa, ni mtu wa kipekee sana.""
Mshambulizi wa zamani wa Ujerumani aliyeshinda Kom be la Dunia, Jurgen Klinsmann, akizungumza kwenye matangazo ya Kombe la Dunia la BBC One Jumamosi, alisema: ""Pele ni mtu mzuri sana. Mtu bora wa kandanda duniani. Tunaweza tu kuomba na kutumaini mema.""
Beki wa zamani wa Argentina Pablo Zabaleta aliongeza kwenye BBC One: ""Ni habari za kusikitisha sana kusikia kuhusu Pele. Amekuwa msukumo wa kweli kwetu sote, ndani na nje ya uwanja. Daima amekuwa mtu mashuhuri.""
""Tunamuombea Mfalme,"" mshambuliaji wa Ufaransa Kylian Mbappe aliweka ujumbe kwenye mtandao wa Twitter.""
Chanzo cha picha, Getty Images
Taifa mwenyeji wa Kombe la Dunia Qatar lilionyesha kumuunga mkono Pele siku ya Jumamosi, na kuwasha majengo kwa ujumbe wa ""Pona haraka Pele"".
Uwanja wa Lusail mjini Doha, ambao utakuwa mwenyeji wa fainali ya Kombe la Dunia tarehe 18 Desemba, na Aspire Tower karibu na Uwanja wa Khalifa, ulipambwa kwa picha za Pele katika shati lake maarufu namba 10.
Wasiwasi ulizuka hapo awali Jumatano wakati ESPN Brasil iliporipoti Pele alikuwa amelazwa, huku binti yake Kely Nascimento akisema ""hakuna dharura"" iliyohusika, yaani alikuwa akipata matibabu ya kawaida.
Pele aliwashukuru watu waliomtakia heri siku ya Ijumaa kwa kutuma ""ujumbe wa matumaini"" na kusema kukaa kwake hospitalini ni katika ""ziara ya kawaida"".
Mshambuliaji huyo wa zamani ndiye mfungaji bora wa muda wote wa Brazil akiwa na mabao 77 katika michezo 92 na alifunga katika michuano minne ya Kombe la Dunia.
Santos, klabu yake pekee ya Brazil, iliweka ujumbe kwenye mtandao wa Twitter: ""Dunia nzima inakutakia mema, Mfalme Pele""."
Faida 5 kuu za kiafya za kitunguu saumu - bbc news swahili,"Chanzo cha picha, Getty Images
Kitunguu saumu ni kiungo muhimu katika kaya nyingi kwenye mapishi.
Pia kinajulikana kwa sifa zake za dawa.
Mtaalamu wa Lishe Kerry Torrens anaeleza kwa nini?
Kitunguu saumu ni moja ya mimea ya zamani zaidi duniani na ni mmea mgumu wa kudumu wa familia ya Liliaceae.
Mimea mingine ya familia hii ni pamoja na kitunguu maji na kitunguu cha majani.
Wanatofautishwa na harufu ya kupendeza na ladha maalum.
Tembe zake zenye mfanano wa weupe hivi ndizo zinazotumika.
• 4Kcal / 16KJ
• 0.3g protini
• 0.0g mafuta
• 0.7g wanga
• 0.2g fiber
• 25mg potasiamu
Chanzo cha picha, Getty Images
Umaarufu mwingi wa matibabu ya vitunguu ni kutokana na sifa ya allicin iliyomo ndani yake.
Madini haya ya salfa huipa kitunguu saumu harufu yake kali na ladha ya kipekee.
Kwa bahati nzuri kwa sisi wapishi, hatua ya kukata au kusaga huchochea uzalishaji wa allicin.
Lakini inafikiriwa kuwa kiwango cha juu cha joto kinaweza kuzuia baadhi faida za dawa, na hivyo ni bora kuongeza vitunguu mwishoni mwa mchakato wa kupikia.
Utafiti mwingi umezingatia uwezo wa vitunguu kupunguza hatari ya ugonjwa wa moyo na kusaidia kudhibiti viwango vya cholesterol.
Tafiti nyingi zinaonyesha kuwa kitunguu saumu hufanya platelets (chembe zinazohusika na kuganda kwa damu) zisiwe na uwezekano wa kujikusanya kwenye kuta za mishipa.
Hii ina maana kwamba kitunguu saumu hufanya kazi ya kupunguza damu na hivyo kupunguza hatari ya mashambulizi ya moyo.
Kitunguu saumu kinaweza pia kupunguza shinikizo la damu kupitia uwezo wake wa kupanua mishipa ya damu, na hivyo kuruhusu damu kutiririka kwa uhuru zaidi.
Michanganyiko wa salfa kwenye kitunguu saumu umefanyiwa utafiti kwa uwezo wao kea kuzuia seli za saratani na kuzuia uvimbe.
Ushahidi mwingi wa vitunguu kuhusiana na saratani ya utumbo mpana, tezi ya kibofu, umio na figo ni zinafuatiliwa na idadi ndogo tu ya utafiti ukijumuishwa katika masomo.
Matokeo yake, athari za vitunguu kwenye saratani bado hazijulikani na tafiti zaidi zinahitajika.
Kitunguu saumu kimetumika kwa muda mrefu kama kinga dhidi ya virusi, bakteria na fangasi.
Kimeitwa ""penicillin ya Kirusi ""kwa uwezo wake wa kuzuia kukua kwa bakteria, ambayo tena inahusishwa na kiwanja cha allicin.
Matatizo fulani ya ngozi, kama vile warts na kuumwa na wadudu, zinaweza kujitokeza kutokana na mafuta ya kitunguu saumu au kitunguu saumu kibichi kilichopondwa.
Uchunguzi wa wanyama unapendekeza kuwa vitunguu saumu vinaweza kupunguza upoteaji wa mifupa kwa kuongeza viwango vya estrojeni kwa panya wa kike.
Utafiti kwa wanawake wa baada ya komahedhi ulipata athari sawa wakati dozi ya kila siku ya vitunguu saumu kikavu ilitumiwa.
Uchunguzi pia unaonyesha kuwa kula vitunguu kunaweza kupunguza dalili za kuchochea ugonjwa wa yabisi-kavu unayozorotesha mifupa ya maungo.
Faida za kiafya za vitunguu pori pia huitwa kitunguu saumu cha dubu na kitunguu saumu zinafanana sana.
Vyote viwili vina aina mbalimbali za misombo yenye dawa, ikiwa ni pamoja na kuwa na kemikali zinazozuia viini na kuvu.
Lakini vitunguu pori vilionekana kuwa na mwitikio mkubwa  zaidi katika kupunguza shinikizo la damu kuliko vitunguu vya kawaida.
Suala la kitunguu saumu kuleta wasiwasi kuhusu usalama na mizio ni nadra.
Ikiwa unachukua virutubisho vya vitunguu kwa udhibiti wa cholesterol, angalia viwango vyako vya cholesterol baada ya miezi mitatu.
Kiwango cha kila siku kinachopendekezwa cha vitunguu ni kati ya ½ hadi 1 tembe nzima kwa siku (karibu 3,000 hadi 6,000 mcg ya allicin).
Tafadhali kumbuka kuwa baadhi ya watu wanaweza kukumbana na kukosa kusaga chakula, gesi tumboni au kuhara wanapotumia kiasi kikubwa cha vitunguu saumu."
"Vvu/ukimwi: je, inaweza kuzuiwa. tiba ya 'pep' ni nini? - bbc news swahili","Chanzo cha picha, Getty Images
Licha ya taarifa nyingi zinazopatikana mtandaoni leo, bado kuna maswali mengi kuhusu hedhi.
Watu wengi hawataki kuzungumza wazi juu ya mada hii.
Matatizo yanayohusiana na hili bado pia yako pale pale.
Tumejaribu kupata majibu kwa baadhi ya maswali yaliyotafutwa sana kwenye mtandao wa Google kuhusiana na hedhi.
Hata hivyo, ikiwa unajihisi vibaya wasiliana na daktari.
Usiwahi kunywa dawa bila maagizo ya daktari.
Chanzo cha picha, Getty Images
Kutokwa na damu ni sehemu ya mzunguko wa hedhi wa wanawake.
Kulingana na Huduma ya Kitaifa ya Afya ya Uingereza (NSS), 30 hadi 72 ml ya damu hutoka wakati wa hedhi.
Hiyo inamaanisha ni kuanzia vijiko vitano hadi 12.</b> <i>Bleeding may be heavier in some women.
Kutokwa na damu kunaweza kuwa nzito kwa wanawake wengine.
Kawaida damu hii ni nyekundu au nyeusi au hudhurungi kwa rangi.
Pia inaonekana nyekundu wakati damu ni nyingi.
Kwa kawaida, hedhi huanza mara moja kila baada ya siku 28.
Lakini, kwa watu wengine inaweza kuchukua kati ya siku 21 hadi 40.
Hedhi nzito pamoja na kutokwa na damu hujulikana kama ‘menorrhagia’ au hedhi nzito.
Kunaweza kusabbaishwa na mengii.
Kutokwa na damu zaidi ya 80 ml inaitwa ‘menorrhagia’.
Hii inaweza kutambuliwa na baadhi ya vipengele.
Dalili kama vile kutokwa na damu iliyoganda, kubadili pedi kila saa, maumivu ya tumbo ambayo hayapungui hata baada ya kutumia dawa huonekana kwa waathirika.
Hii inaweza kutokea kwa sababu ya mabadiliko katika mfuko wa uzazi, kiwango cha kimetaboliki, na homoni.
Wanawake wengine hupata hedhi nzito wanapokaribia kukoma hedhi.
Kushuka kwa kiwango cha homoni na matatizo kama vile kuwepo kwa uvimbe kwenye mfuko wa uzazi kunaweza pia kusababisha tatizo hili.
Kwa upande mwingine, hedhi nzito inaweza pia kutokea wakati vigandisha damu katika damu zinapungua.
Tatizo hili linaweza pia kutokea wakati mtu anakunywa dawa za kupunguza damu.
Kutokwa na damu kunaweza kutokea mara kwa mara wakati una maambukizi fulani au kama kunywa dawa fulani.
Madaktari wanapendekeza kula mboga mboga na viazisukari ambayo ina madini mengi ya chuma ili kupunguza tatizo hili.
Pia inasemekana ni muhimu kufanya mazoezi ya dakika 30 hadi 40 kwa siku.
Madaktari pekee wanaweza kuagiza aina gani ya dawa utahitaji.
Chanzo cha picha, Getty Images
Hedhi inaweza kuwa kutoka siku 3 hadi 8.
Kawaida hudumu siku tano kwa watu wengi.
Damu huwa nzito wakati wa siku mbili za kwanza.
Kwa kawaida hedhi huanza katika umri wa miaka 12 kwa wasichana.
Hata hivyo, katika wasichana wengine inaweza kuanza mapema kidogo na kwa wengine inaweza kuchelewa.
Kufikia umri wa miaka 16 au 18, hedhi huanza kuja mara kwa mara.
Inaweza pia kucheleweshwa kwa sababu fulani.
Wakati wa kujifunza kuhusu mzunguko wa hedhi, watu wengi pia huuliza maswali yanayohusiana na ujauzito.
Wakati mimba hutokea kwa wanawake, mwezi pia unachukuliwa kuhesabu wakati ulianza.
Kawaida, mayai hubaki kwenyemfuko wa uzazi wakati wa hedhi kwa wanawake.
Mayai haya yana uwezekano wa kutolewa siku 12 hadi 14 kabla ya kipindi kinachofaa.

Kulingana na taarifa za NHS, seli za mbegu za kiume hubaki hai katika mwili wa mwanamke kwa takriban siku saba.
Ikiwaitashikana na yai kabla ya hili, mimba hutokea.
Kwa wakati huu, yaani siku 12 hadi 14 kabla ya hedhi, uwezekano wa mimba ni mkubwa.
Uwezekano wa kupata mimba mara baada ya hedhi ni mdogo, hata hivyo, haiwezi kuzingatiwa kuwa hii haitatokea.
Chanzo cha picha, Getty Images
Ngono wakati wa hedhi inachukuliwa kuwa mbaya katika jamii ya Kihindi.
Uchunguzi wa kina umefanywa juu ya hili katika nchi za magharibi.
Utafiti katika nchi za Magharibi unaonyesha kuwa hakuna ubaya katika kufanya hivi.
Asilimia 55 ya washiriki 500 katika utafiti walisema kuwa kufanya ngono wakati wa hedhi ni hisia mpya.
Hata hivyo, asilimia 45 iliyobaki walieleza kwamba hawakuhisi hisia hizo.
Chakula tunachokula kinahusiana kwa karibu na mzunguko wetu wa hedhi.
Kula mlo kamili kunaweza kudhibiti mzunguko wa hedhi usio wa kawaida.
Hata hivyo, ikiwa tatizo tayari limeongezeka, wasiliana na daktari.
Vitafunio huathiri homoni zinazoathiri mzunguko wa hedhi.
Hii inaweza kusababisha kuchelewa kwa hedhi au vipindi virefu.
Wanawake mara nyingi huchukua vidonge vya kudhibiti uzazi wakati wa sherehe.
Hata hivyo, Dk Gauri Pimpalkar, Daktari Binakolojia katika Hospitali ya Sahyadri huko Nashik, anasema madaktari karibu kamwe hawaagizi tembe kama hizo.
Kuna aina mbili za homoni katika mwili wa wanawake ziitwazo estrojeni na progesterone.
Kwa msingi wa haya, hedhi huja kila mwezi.
Hata hivyo, kuchukua vidonge hivi vya homoni kunaweza kuchelewesha mzunguko wa hedhi.
Hii ina maana kwamba vidonge hivi vinaharibu mzunguko wa homoni.
""Ina madhara mengi, alisema Gowri, ""Ikiwa unatumia tembe hizo mara kwa mara, kuna hatari ya kupooza"".
Wanawake wengine hunywa dawa hizi kwa siku kumi hadi 15.
Ni muhimu kuzingatia historia ya afya ya wagonjwa wakati wa kuagiza tembe. Ni bora kutotumia tembe hizi ikiwa una matatizo kama vile kipandauso, shinikizo la damu na kupungua kwa uzito."
Baa za maziwa zinavyoshamiri duniani - bbc news swahili,"Chanzo cha picha, Getty Images
Faida za maziwa hasa ya ng’ombe yanayopatikana katika maeneo mengi duniani ni kubwa. Ni chanzo cha Protini, Vitamin D, Vitamin A, kalshiam ambazo ni muhimu kwenye kuboresha afya yako, kuimarisha mifupa, meno, misuli na mengine.
Watafiti wanataja maziwa kusaidia sana kwenye kukabiliana na baadhi ya magonjwa ikiwemo kisukari aina ya pili, na shinikizo la damu la juu.
Haishangazi kuona uzalishaji wa maziwa duniani ukipanda kutoka tani 497milioni mwaka 2015 mpaka kufikia 544milioni kwa mwaka 2021. Na hilo linasukuma sasa mataifa na wafanyabiashara kuanza kufikiria na kuwekeza kwenye mazao ya maziwa kwa kuanzisha mabaa katika maeneo mbalimbali.
Chanzo cha picha, Getty Images
Biashara ya kwanza ya baa ya maziwa ilianzishwa na Muingereza huko India mwaka 1930, James Meadow Charles alipofungua baa yake huko Bangalore iliyoitwa Lake View Bar. Wazo hilo likaanza kusambaa kwa kasi katika maeneo mbalimbali duniani, ikiwemo Uingereza. Katika muda mfupi tu  zaidi ya baa 1000 zilifunguliwa mpaka kufikia mwaka 1936. Nchini Marekani baa hizo zilianza kushika kasi mwishoni mwa mwaka 1940
Awali baa za maziwa zilikuwa maalumu kwa ajili ya kuuuzia magazeti na vyakula vya  harakaharaka  kama chipsi, samaki, vitafunwa. Lakini uwepo wa maziwa mengi na mahitaji makubwa ya maziwa,  mabaa mengi ya maziwa yakatumika sawia na lengo lake la kuuza kwa wingi maziwa.
Ikiwa 70% ya wanyarwanda wanajishughulisha na kilimo, kuwa na ng’ombe Rwanda ni ishara au alama ya mtu anyejiweza na mwenye hadhi hasa katika maeneo ya vijijini. Baadhi ya baa za maziwa Rwanda zinauzwa pia na vitafunwa ama chakula cha kuvutia kikienda na maziwa.
Warwanda walianza kuuza maziwa mwanzoni mwa miaka 1990 wakati huo ikitawaliwa na wajerumani. Wakati huo walikuwa wakisafiri umbali mrefu kwenda kujenga barabara, shule na makanisa kama sehemu ya German East Africa. Walishuhudia wenzao wa Sudan, Uganda, na Tanzania waliokuwa wanasafiri na wajerumani wakiuza maziwa waliyoyanunua kwa wenyeji na kuwauzia wafanyakazi.
Hapo ndipo walipoanza kuuziana wao kwa wao, na biashara ikaanza kukua kwa kazi  na sasa maziwa ni moja ya vinjwaji pendwa Rwanda na vyenye heshima. Katika maeneo mengi kumefunguliwa baa za maziwa, zinazouza maziwa ya kawaida, yanayouzwa ya moto ama ya baridi, chai ya maziwa, mtindi, siagi na bidhaa zingine za maziwa.
Nchi zingine ambazo baa za maziwa zimeanza kushamiri ni pamoja na New Zealand wanaotumia jina ‘dairy shop’, Poland wao baa zao za maziwa wanaziita ‘bar mleczny’ ambazo awali zilitumika sana kuuza bidhaa zilizopewa ruzuku na serikali ambapo mwaka 2011, serikali ilianza mpango wa kuacha kutoa ruzuku, hatua iliyozodolewa na wengi wakisema, ni kuua baa za maziwa.
Mataifa kama Marekani, Australia na Afrika Kusini kumekuwa na baa za nyingi za maziwa.
Chanzo cha picha, Getty Images
Kuna baadhi ya mataifa wanajaribu kuchanganya bidhaa. Wanauza maziwa na wanauza pombe, ili mtu anayekunywa pombe akiambatana na mtu asiyekunywa waweze kujumuika pamoja bila tashwishwi ya vinywaji.
Ingawa baa nyingi duniani haziweki maziwa kama sehemu yao ya vinywaji baridi, baa za maziwa hasa katika nchi za Ulaya zinaweka aina fulani ya vileo, ili kuongeza wigo wa wateja wake na kuvutia aina mbalimbali za wateja.
Utofauti wa baa za pombe na baa za maziwa unajionyesha kwa bidhaa zinazouzwa na namna zinavyouzwa. Kwenye baa nyingi za pombe utakuta bia, vinjwaji vikali, mvinyo na baadhi ya vinywaji baridi kama soda na maji.
Lakini mazingira ya baa za pombe yanaendana yanajengwa na matamanio ya mnywaji mwenyewe na huambatana na vitu vingi kama uuzaji wa sigara, shisha na mara nyingi baa za pombe hujaza wateja wakat iwa usiku ikiwa na wahudumu kadhaa wanaovalia mavazi maluumu kuhudumia wateja.
Baa za maziwa zenyewe zinakuwa na harakati nyingi kuanzia asubuhi na kupungua shughuli jioni inapozidi kufika. Mara nyingi huuza maziwa yenyewe yakiwa ya moto, ya baridi, maziwa ya pakti, maziwa ya boksi, mtindi, biskuti na chokoleti za maziwa na na bidhaa zingine zinazotengenezwa na maziwa.
Chanzo cha picha, Getty Images
Kwa Rwanda baa za Maziwa ni heshima kubwa na ni mahala panapotajwa kama sehemu muhimu ya kuimarisha mahusiano. Hivyo hivyo kwa mataifa hasa ya kiislam yanayoanza kutumiwa baa kuuza maziwa badala ya pombe.
Ukiwa na mazungumzo ama vikwao nchini Rwanda katika baadhi ya maeneo, baa hizi zinatumika sana hasa katika maeneo ya nje ya mji. Mazungumzo yanayokwenda na ikivuguto (maziwa yaliyochachuliwa) ya baridi yanayowekwa asali ama sukari.
Unapotaka pia kumtakia mtu mema nchini Rwanda unasema ‘gira inka’ kwa maana isiyo rasmi ‘uwe na ng’ombe’ ama ukimwambiwa ‘amashayo’ kwa tafsiri isiyo rasmi ni sawa na kutakiwa heri ya kuwa na maelfu ya ng’ombe’.
Unapotaka kutoa shukrani unasema  ‘nguhaye inka’ kwa maana ya ‘nakupa ng’ombe’."
Je unafahamu  mikono yako inaweza kuwa hatari kwa maisha yako? - bbc news swahili,"Chanzo cha picha, AFP
Umuhimu wa kunawa mikono na kuiweka katika hali ya usafi linaweza kuonekana ni jambo la kawaida, na kwa baadhi huenda likawa ni jambo la ‘aibu’ kumkumbusha  mtu anawe mikono anapotoka kwenye matembezi yake.
Lakini hii inaweza kuwa ni hatua muhimu tunayoichukua ili kuepuka kuugua wenyewe pamoja na kusambaza viini vya  magonjwa hatari kwa wengine.
Ukweli ni kwamba magonjwa mengi na hali mbaya za kiafya husambazwa   kwa njia ya mikono yetu kwa kutoinawa kwa sabuni na maji yanayotiririka.
Huenda usitambue ni kwa jinsi gani  hasa mikono yako  ni hatari kwa maisha yako, lakini ukweli ni kwamba mikono yako ni hatari  isipotunzwa kwa usafi. Kwa siku  tunayagusa mamia ya maeneo ambayo sio safi , ambayo yote ni makao ya vimelea wa magonjwa mbali mbali,
Karibu  80% ya magonjwa yanayosababishwa na viini husambazwa kwa njia ya mikono,  linasema  Mamlaka ya kuzuia na kudhibiti magonjwa nchini Marekani (CDC).
Chanzo cha picha, Getty Images
Kiini ni kiumbe kidogo sana kinachoweza kusababisha magonjwa au ugonjwa. Vimelea wanaweza kuingia mikononi mwako baada ya kutumia choo, kubadilisha nepi (diaper), kukata au kushika nyama mbichi, au kugusa kitu chochote chenye vimelea.
Wakati haunawi mikono kwa sabuni na maji safi yanayotiririka viini vya magonjwa kama vile virusi na bakteria  huweza kusambaa kutoka kwa mtu mmoja hadi mwingine, na bila shaka usingependa kuugua.
Chanzo cha picha, Dr William sagilai
Ukweli ni kwamba baadhi ya magonjwa yanayosambazwa kwa  mikono michafu yanaweza kuwa mabaya zaidi.
Pili , wale wanaoumwa wanaweza kuathirika kifedha, kwa kulipa gharama za juu za matibabu.
Pili ni kwamba ni kwamba watu wengi wanaougua, hupewa dawa za kukabiliana maambukizi,(antibiotics) ambazo mara nyingi sio muhimu.
‘’Kadri unavyotumia dawa za maambukizi ndivyo unavyojenga kinga dhidi yake na hivyo hazitafanya kazi ya kupambana na maambukizi utakayoyapata tena’’  Aliiambia BBC, Dkt Timona Obura wa Hospitali ya Chuo Kikuu cha Aga Khan mjini Nairobi.
Kulinaganana Dkt William Sigilai wa Hospitali ya rufaa ya Kenyatta mjini Nairobi kuna magonjwa mbali mbali yanayosambazwa kupitia mikono, yakiwa ni yale ya tumbo kama vile homa ya tumbo(Typhod), na kipindupindu yanayosababisha kuhara na kutapika
Mengine ni yale yanayoshambulia mfumo wa kupumua kama vile homa ya mafua ya kawaida, Influenza, Covid na kifua kikuu.
‘’Watu wanapaswa kunawa kwa maji safi na vitakasa mikono (sanitizer) hasa wanapotumia choo, kabla ya kupika chakula ili kuepuka viini vya magonjwa kusambaa kwa watu wengine’’.
Unapopiga chafya au kukohoa na kuweka mkono wako kwenye kinywa na kisha unasalimiana na watu, au unashika kwenye maeneo mbali mbali  bila kunawa viini vinasambaa kwa watu wengine utakao wasalimia au watakaogusa eneo uliloligusa… kudumisha usafi wa mikono ni muhimu’’ alisisitiza Dkt. Sigilai.
Licha ya hayo na magonjwa mengi yatokanayo na maambukizi ya macho na na ya ngozi  pia husambazwa kwa mikono yetu.
Ni dhahiri kwamba  janga la covid lililoikumba dunia limechangia pakubwa katika uhamasishaji wa usafi wa mikono, lakini Dkt Sigilai anasema bado magonjwa yanayoambukizwa kwa njia ya mikono yapo na ni hatari kwa maisha hasa pale mgonjwa anapochelewa kutibiwa.
Chanzo : Centers for Disease Control and Prevention( CDC)
Chanzo: CDC
S﻿ayansi isemavyo kuhusu faida za kunawa mikono vyema
Wakati unaponawa mikono yako, unaweza kuzuia  ugonjwa 1 kati ya magonjwa 3 yanayohusiana na kutapika na  1 kati ya maambukizi 5 ya mfumo wa upumuaji kama vile mafua na homa, inasema Mamlaka ya kuzuia na kudhibiti magonjwa nchini Marekani (CDC).
Utafiti kuhusu usafi wa mikono uliofanywa na Shirika la afya ya umma nchini Marekani (AMHA) pia unaonyesha kuwa  usafishaji wa bora wa mikono unaweza kupunguza magonjwa ya utumbo kwa  31%  na kupunguza magonjwa ya mfumo wa upumuaji kwa 21%.
Kunawa mikono ipasavyo kwa kutumia vitakasa mikono na sabuni kwa sekunde 40 kunaweza kuua viini vya maambukizi, ulionyesha utafiti wa AMHA.
Epuka maambukizi hatari yanayoweza kuua, kupoteza pesa kwa njia ya matibabu au  kutumia dawa bila sababu, kumbuka kunawa mikono kila mara kwa sabuni na maji safi  yanayotiririka."
Siku ya ukimwi duniani: dunia  'inaendelea kushindwa kuwashughulikia watoto '- unaids - bbc news swahili,"Chanzo cha picha, Martha Clara Nakato
Maafisa wa afya walifahamu kwa mara ya kwanza kuhusu  Ukimwi katika majira ya kiangazi mwaka wa  1981.
Katika miaka ya 1980, Kwa mtu kupatikana na Ukwimwi ilionekana kama  'waranti ya kifo' lakini kutokana na  maendeleo na sayansi ya matibabu, inawezekana sasa kwa kiasi kikubwa kwa wagonjwa wanaoishi na virusi vya HIV kuishi maisha ya afya.
Lakini Umoja wa Mataifa unasema kwamba watoto wanaoishi na virusi vya HIV hawapati msaada unaofaa. Tulizungumza na vijana watatu wanaoishi na HIV.
""Dunia inaendelea kushindwa kuwasaidia watoto katika kukabiliana na Ukimwi. Maambukizi mapya miongoni mwa watoto yanaweza kuzuiwa lakini  bado watoto 160,000  walipata maambukizi mapya mwaka  2021,"" anasema Fodé Simaga,  Mkurugenzi wa , Global Practice Science, Systems na  Services for All, UNAIDS.
Kwa mujibu wa  Umoja wa Mataifa , zaidi ya watu milioni wameambukizwa tangu mwanzoni mwa janga na zaidi ya watu milioni 40 walikufa kutokana na magonjwa yanayohusiana na Ukimwi.
Ikilinganishwa na siku za mwanzo wa janga, madawa ya kupunguza makali ya virusi sasa yanapatikana kila mahali lakini mafanikio sio sawa.
Umoja wa Mataifa unasema, huku 76% ya watu wazima kwa ujumla walipokea madawa hayo -antiretrovirals  katika mwaka  2021, ni  52% pekee ya watoto (wa miaka kuanzia 0-14 ) waliopata tiba hiyo.
BBC ilizungumza na vijana watatu kutoka nchi tofauti , wanaoishi na virusi vya HIV.
Martha Clara Nakato ni msichana Mganda mwenye umri wa miaka 26 anayeishi mjini Kampala. Alipatikana na Ukimwi alipokuwa na umri wa miaka 14 pekee.
Chanzo cha picha, Martha Clara Nakato
Kaka yake ambaye ni pacha wake alishiriki ngono bila kinga na alikuwa na wasiwasi. Walikwenda kwenye kituo cha kupima HIV wakiwa pamoja. Kwasababu  kupima ugonjwa ilikuwa ni bure, pia alipima. Huku kaka yake alipatikana bila virusi  Martha alipatwa na virusi
""Ninakumbu kaka, pacha wangu akinigeukia na kuniambia , 'Hey, ulifanya ngono?' Nilisema, hapana sijui hii imetoka wapi '..""
Mama yake Martha alifariki wakati Martha alipokuwa na umri wa miaka mitano. Alilelewa na baba yake. Wote pamoja walikuwa wanaishi na virusi vya HIV.
Kati ya ndugu zake wanane alikuwa ni yeye pekee aliyeambukizwa na wazazi wake.
""Kusema ukweli sikuona haja ya kuishi. Vyombo vya habari wakati ule vilikuwa vikitangaza taarifa zinazowanyanyapaa watu. Ulaya HIV ilihusishwa na watu wanaotumia madawa ya kulevya.
Ulaya  ilihusishwa na ngono. Ilinusumbua sana. Nilitaka kujiua.""
Martha alipata faraja katika kuwasaidia vijana wengine wadogo wenye uzoefu sawa na wake  na kujiunga na kikundi cha usaidizi cha HIV.
Chanzo cha picha, Martha Clara Nakato
Martha pia anafanya kampeni kuhusu haki za afya hususan kuhusu afya ya ngono na uzazi
""Wakati unapofanya ngono ya kawaida au kwa usiku mmoja unafurahia wakati kwa usalama. Tumia tu mipira ya kinga ,"" anashauri.
Martha anatambua ugumu wa kuwa muwazi kuhusu  HIV. Lakini hamfichi lolote mpenzi wake.
""Nina uhakika wa asilimia 101 kuwa nitakuwa mama siku moja na mtoto nitakayemzaa, hatakuwa na HIV. Ninasema hilo kwa matumaini yote  niliyonayo moyoni mwangu, kwasababu nimekuwa nikipata dawa zenye ufanisi sana .""
Lulu Mangang, ni  mwanaume aliyebadili jinsia mwenye umri wa miaka 23 na mwanaharakati wa kampeni dhidi ya Ukimwi mwenye makao yake  katika Imphal, Kaskazini Mashariki mwa India.
Chanzo cha picha, Lulu Mangang
Alisomea masomo ya baiolojia ya wanyama (zoology) na sasa anapanga kufanya masomo ya uzamili ya  bayokemia( biochemistry). ""Ningependa kufanya utafiti kuhusu ufanisi wa madawa ya HIV,"" anasema.
Lulu alizaliwa katika mji wa  Delhi  mwaka  1999  katika familia masikini. Bada ya kifo cha baba yake mwaka 2002, alilelewa na mjomba wake. Anasema  ""alipatikana na HIV akiwana umri wa  miaka 6 au 7.""
""Sikujua nifanye nini. Nilikuwa mwenye hasira na masikitiko. Ulikuwa ni mchanganyiko wa hisia. Sijui ni nani wa kumlaumu. Nilijikasirikia mwenyewe pia na kujilaani  .""
""Nilizungumza na mama yangu na akaniambia nilipata HIV kutoka kwake ,"" Lulu anakumbuka
Mama yake alimpeleka katika kikundi cha watoto walioapatwa na maambukizi ya HIV ambacho kilimsaidia Lulu kupata marafiki lakini pia alikabiliwa na ubaguzi.
""Wakati nilipokuwa ninacheza na mtoto  mmoja ghafla nilitaja hali yangu na akaniambia nisimsogelee au kucheza naye. Halafu tuligombana sana ambapo sote tulimia sana.""
Chanzo cha picha, Lulu Mangang
Kadri alivyokua, alijifunza jinsi ya kuishi na changamoto.
Sitegemei mengi kutoka kwa jamii"".  Tuko tofauti na sote tuna fikra tofauti.""
""Baadhi wanaweza kuniona kama ninavyojiona mwenyewe. Baadhi hawawezi.""
Lulu anasema hakuwahi kupata matatizo wakati anapotafuta matibabu kutokana na jinsia yake. Kwa miaka mitatu iliyopita anafanya kazi kama mwanaharakati  katika shirika lisilo la serikali ambalo linamuwezesha kufanya kazi na vijana wenye maambukizi ya HIV.
Lulu anaamini  kuna haja ya kuongeza uelewa ili kuzua ubaguzi   ""Kutokana na ukosefu wa kutojiamini na ukosefu wa taarifa watu wengi wanakabiliwa na ubaguzi na kunyanyaswa.""
""Niliamua kuwa muwazi kuhusu hali yangu sio kwasababu  inakubalika kiurahisi hapa katika jimbo langu (Manipur).
Mbinu yake ilipokelewa vyema, vijana wengi wanawasiliana naye ili kupata ushauri na usaidizi.
UKIMWI katika namba

Chanzo : UN AIDS na Unicef
Ayana,  ni mwanafunzi wa chuo kikuu mwenye umri wa miaka 18 aliyezaliwa katika Osh, Kyrgyzstan. Kwa sasa anaishi katika mji mkuu Bishkek.
Chanzo cha picha, UNAIDS
""Tangu nilipojitambua, ninaishi na virusi ,"" aliiambia  BBC.
Katika mwaka 2006-2007,  watoto 391 walipata maambukizi ya HIV, waliyoambukizwa wakati walipokuwa wakipata matibabu hospitali  akiwemo  Ayana, UNAIDS inasema.
Mama yake Ayana alihudhuria msururu wa semina ambazo zilimsaidia kumlea binti yake bila hofu.
Wakati alipokuwa na umri wa kubalehe Ayana alijiunga na makundi ya usaidizi ya HIV.
""Tunasaidiana. Pia tunazungumzia kuhusu fursa ,"" anasema.
Kinyume na  Ayana wasichana wengine  hawanywi dawa kila siku, lakini anajaribu kuwasaidia.
""Nina rafiki ambaye hakutaka kumeza vidonge. Tulibuni maneneo ya siri ya kuwasiliana. Wakati ninapotaka kuwakumbusha rafiki zangu  kuhsuu dawa, nitauliza ulikumbuka kumwagilia maji maua?""
Ayana amefichua hali yake tu kwa familia yake na ndugu wa karibu.
""Siku moja nitajitokeza wazi, lakini sitafanya hivyo kwa ajili ya wazazi wangu au kwa ajili ya mtu fulani. Nitafanya hivyo wakati niko tayari  .""

Chanzo cha picha, Getty Images
Ayana anasema anafahamu ugumu unaowakabilia marafiki ambao hali yao ilijulikana bila wao kuitangaza.
""Unyanyapaa na ubaguzi bado upo. Hivi karibuni daftari la  kumbukumbu la rafiki yangu lilichukuliwa na mwanafunzi mwenzake na wakabaini hali yake ya HIV. Taarifa ilisambazwa sana na akakabiliwa na uonevu na hatimaye aliihama shule.""
Ayana  amepata nafasi katika chuo kikuu na ana matumaini ya kuwa mwandishi wa habari katika kipindi cha miaka michache. Katika muda ambao hajatingwa na kazi huandika hadithi na ana matumaini kuwa atakuwa na maisha mazuri yajayo.
""maisha ni kama maji yanayotiririka. Kila kitu kilichotokea kimenifanya niwe nilivyo leo. Ninataka kuendelea kuishi katika maisha haya na nione yananipeleka wapi ."""
Ebola: watu wanaoeneza habari potofu mtandaoni nchini uganda - bbc news swahili,"Chanzo cha picha, Getty Images
""Nadhani hakuna Ebola nchini Uganda."" Hayo ni maneno ya Battle Kay, kama anavyojulikana mtandaoni - mwenye umri wa miaka 28 anayeishi katika mji mkuu, Kampala, na anatengeneza video za mitandao ya kijamii akikosoa vitendo vya serikali.
Lakini pia ni sehemu ya wimbi jipya la watu wanaotoa madai ambayo hayajathibitishwa kwamba mlipuko wa sasa wa Ebola umetiwa chumvi au umeundwa kabisa na mamlaka.
Uganda imekuwa ikipambana na Ebola kwa miezi miwili sasa.
Kufikia sasa, kumekuwa na maambukizi ya watu 141 na vifo 55 - vilivyothibitishwa na Shirika la Madaktari Wasio na Mipaka,  Medecins Sans Frontieres (MSF) - kati ya watu wake milioni 44.7.
Ukosoaji mkubwa wa rekodi ya serikali umechanganywa na uvumi na madai yasiyo na msingi kuhusu ugonjwa huo.
Ujumbe wa kupotosha ambao unaenea umekuwa:
Kwa mfano, chapisho la mtandao wa kijamii lililodai kuwa viungo vya mwili vilivunwa na Ebola kama jalada lililoangazia ziara ya mwezi Oktoba ya Princess Anne wa Uingereza, dadake Mfalme Charles.
Ilisema hakuna jinsi angeweza kuzuru nchi ambayo ilikuwa na kesi ""halisi"" za Ebola.
Hatahivyo, Princess Anne alitembelea akijua kulikuwa na mlipuko unaendelea, kwa sababu ya kuhusika kwake na Shule ya Usafi na Tiba ya Kitropiki ya London, ambayo inasaidia kukabiliana na mlipuko huo.
Ingawa ni hatari zaidi, Ebola inaambukiza kidogo sana kuliko virusi vya corona kwani haisambai kwa njia ya hewa.
Huenea kati ya binadamu kwa kugusana moja kwa moja na majimaji ya mwili yaliyochafuliwa - damu, mate, matapishi, mbegu za kiume, uchafu ukeni, mkojo, kinyesi na jasho.
Waziri wa Afya wa Uganda Jane Ruth Aceng amekanusha madai kuhusu uvunaji wa viungo vya mwili kuwa ni uongo kabisa.
Na kutokana na kukaribia kutolewa kwa chanjo ya majaribio dhidi ya virusi hivyo, baadhi ya madai yanadai kuwa Waganda watatumika kama nguruwe.
Kuna chanjo mbili zinazotumika dhidi ya aina tofauti, inayojulikana zaidi ya Ebola, lakini mlipuko huu unasababishwa na aina ya Sudan - ambayo kwa sasa hakuna chanjo iliyoidhinishwa kutumika.
Washiriki watatu wa chanjo wameidhinishwa kufanyiwa majaribio katika jaribio la kimatibabu.
Lakini chanjo bado hazijajaribiwa, achilia mbali kutolewa kwa idadi ya watu kwa ujumla.
Kundi la kwanza la watu, kama Bw Kay, kwa ujumla wanaikosoa serikali ya Yoweri Museveni. Anamuunga mkono kiongozi wa upinzani Robert Kyagulanyi - almaarufu Bobi Wine ambaye alishindwa katika uchaguzi wa urais wa Uganda wa 2021 na Bw Museveni.
Kura hiyo iligubikwa na shutuma za kuwekwa kizuizini kinyume cha sheria, kuteswa na mauaji ya waandamanaji yaliyofanywa na vikosi vya usalama.
Matukio haya yamesababisha baadhi, kama Bw Kay, kutoamini chochote ambacho mamlaka inasema. Patricia Ssewungu ni muuguzi anayeishi Uingereza, ambaye anaendelea kujihusisha sana na harakati za kisiasa dhidi ya serikali.
Aliiambia BBC kwamba ingawa aliamini kuwa kulikuwa na maambukizi ya Ebola, alidhani vimetiwa chumvi.
Aliongeza kuwa hii ni kwa sababu ya kile alichokiona kama njia ""isiyowajibika"" ambayo pesa hutumiwa na serikali mahali pengine kwenye afya, elimu na virusi vya corona.
Wengine wanaohoji mlipuko wa Ebola hapo awali walieneza habari potofu kuhusu virusi vya corona.
Joseph Kabuleta, mgombea mwingine wa kiti cha urais mwaka 2021, amedai serikali inatumia mlipuko huo kujipatia fedha.
Lakini ameenda mbali zaidi akidai chanjo za Ebola si salama, bila kutoa ushahidi wowote. ""Lengo kuu la haya yote ni kutumia Waganda kama panya wa maabara kwa chanjo ya majaribio, ambayo athari zake zinaweza kuwa mbaya sana,"" alichapisha hivi karibuni kwenye mtandao wa Twitter. Pia alikuwa ametoa madai kuhusu usalama wa chanjo za Covid, ambazo haziungwi mkono na ushahidi.
Waziri wa Afya Margaret Muhanga hivi karibuni aliliambia bunge la nchi hiyo kuwa siasa kuhusu janga hilo ni mojawapo ya changamoto zinazoikabili serikali.
Chanzo cha picha, Getty Images
""Baadhi ya wanasiasa... wanachanganya umma kwa kusema hakuna Ebola na janga hili ni propaganda za serikali za kukusanya rasilimali,"" alisema.
""Hata kwa kujiamini wanasema Wizara ya Afya inapaswa kuacha ugonjwa huo kuenea na watu kukuza kinga, wakisahau yaliyotokea Afrika Magharibi.""
Anasema mazungumzo hasi yanaweza kusababisha mlipuko wa kesi - hata katika maeneo ambayo serikali imepata maendeleo dhidi ya kuenea kwa ugonjwa huo.
Marion Apio, ambaye anafanya kazi katika mpango huru wa kuangalia ukweli nchini Uganda, alisema jambo la kawaida ambalo timu yake imegundua sio habari potofu, lakini mapungufu katika ufahamu wa watu kuhusu ugonjwa huo, jinsi unavyoenea na jinsi ya kuzuia, haswa katika maeneo ambayo hayajaathiriwa na mlipuko huo."
"“ulemavu sio kushindwa, bali kushindwa ni ulemavu”  - bbc news swahili","Ni mawaidha ambayo Muhammed Mugawa Maro, huwapa watu mara kwa mara akiwatumbuiza.
Alizaliwa miaka 48 iliyopita na ulemavu wa macho, na ameibuka kuwa miongoni mwa wasanii wenye umaarufu katika ukanda wa pwani.
Je ni changamoto gani yeye hupitia, na ana maoni gani kuhusu sera zitakazowasaidia walemavu ili waache maisha ya utegemezi?"
Fahamu kwanini ni muhimu kula matunda na maganda yake - bbc news swahili,"Chanzo cha picha, Getty Images
Baadhi ya watu wengi, wanapotayarisha matunda na mboga mboga wana mazoea ya huzimenya. Hata hivyo, mara nyingi sio lazima. Kuna virutubisho muhimu kwenye maganda.  Kando na hilo, maganda ya matunda na mboga yanatupwa huchangia mabadiliko ya hali ya hewa.
Matunda na mboga ni vyanzo vikuu vya vitamini, madini, nyuzinyuzi, na kemikali nyingi za phytochemicals (kemikali za mimea) pamoja na antioxidants (vitu vinavyolinda seli).
Kutokula vyakula hivi vyenye virutubishi vya kutosha kunahusishwa na kuongezeka kwa hatari ya magonjwa sugu, pamoja na ugonjwa wa moyo na mishipa na kisukari cha aina ya 2.
Mnamo mwaka wa 2017, Shirika la Afya Ulimwenguni liliripoti kwamba takriban vifo milioni 3.9 kwa mwaka ulimwenguni kote vinahusishwa na watu ambao hawali matunda na mboga za kutosha.
Kula gramu 400 ya matunda na mboga kwa siku, kama ilivyopendekezwa na Shirika la Afya Duniani (WHO), ni vigumu kwa watu wengi.
Kwa hivyo je, kula matunda na mboga na maganda yake kunaweza kusaidia kwa tatizo hili kwa kuongeza virutubisho muhimu kwenye mlo wa watu?
Bila shaka inaweza kuchangia. Kwa mfano, kiasi kikubwa cha vitamini, kama vile vitamini C na riboflavin na madini kama chuma na zinki hupatikana kwenye maganda ya mboga saba za mizizi: beetroot, haradali ya mwitu, karoti mwitu, viazi vitamu, figili, tangawizi na viazi vyeupe.
Chanzo cha picha, Getty Images
Idara ya Kilimo ya Marekani inaonyesha kwamba tufaha ambazo hazijatolewa maganda zina asilimia 15 ya vitamini C zaidi, 267% zaidi ya vitamini K, 20% zaidi ya calcium, 19% zaidi ya potasiamu, na asilimia 85 zaidi ya nyuzinyuzi kulikovile zilizotolewa maganda. Kando na hilo, maganda mengi yana kemikali nyingiza kibaolojia, kama vile flavonoids na polyphenols, ambazo ni muhimu kwa afya.
Sababu nyingine ya kutotupa maganda ya matunda na mboga ni athari ya maganda hayo kwa mazingira. Kulingana na Shirika la Umoja wa Mataifa la Chakula na Kilimo, chakula kisicholiwa, ikiwa ni pamoja na maganda, hutoa kati ya 8% na 10% ya uzalishaji wa gesi chafu duniani. Chakula kinachooza kwenye dampo hutoa methane, gesi chafu yenye nguvu zaidi.
New Zealand, nchi ambayo ina watu milioni 5.1 pekee, inaripoti upotevu wa tani 13,658 za maganda ya mboga na tani 986 za maganda ya matunda kila mwaka.
Kwa kuzingatia maudhui ya virutubishi kwenye maganda, na mchango wa maganda hayo katika upotevu wa chakula, kwa nini watu humenya matunda na mboga?
Baadhi matunga na mboga lazima zitolewe maganda, kwa vile sehemu za nje haziliwi, hazina ladha nzuri, ni ngumu kusafishwa, au kusababisha uharibifu, kama vile ndizi, chungwa, tikitimaji, nanasi, embe, parachichi na kitunguu saumu.
Pia, kuwasafisha kunaweza kuwa sehemu ya lazima ya mapishi, kama vile wakati wa kutengeneza viazi zilizosokotwa. Lakini maganda mengine kama za viazi, beetroot, karoti, kiwi na tango, yanaweza kuliwa, ingawa watu huyamenya.
Baadhi ya watu humenya matunda na mboga kwa sababu wanahofia mabaki ya dawa za kuua wadudu zilitumiwa wakati wa ukuzaji.
Mabaki ya dawa husali kwa kiasi kidogo, ingawa hii inatofautiana na spishi za mimea. Hata hivyo, mengi ya mabaki haya yanaweza kuondolewa kwa kuosha.
Kwa kweli, Mamlaka ya Chakula na Dawa ya Marekani inapendekeza kwamba watu wanawe vizuri katika maji baridi na kusugua kwa brashi ngumu ili kuondoa dawa za kuulia wadudu, uchafu, na kemikali.
Mbinu za mapishi, kama vile kuchemsha na kutumia mvuke, zinaweza pia kupunguza mabaki ya dawa.
Lakini si mabaki yote ya dawa ya wadudu huondolewa kwa kuosha na kupika. Ndio sababu watu wanaohofia uwezekano wao wa kuathiriwa na dawa za kuulia wadudu wanaamua kumenya matunda na mboga.
Chanzo cha picha, Getty Images
Katika baadhi ya nchi kuna orodha za kiasi cha dawa za kuua wadudu kwenye matunda na mboga, kama vile ile inayotolewa na Pesticide Action Network for the United Kingdom. Hii inaweza kukusaidia kuamua ni matunda na mboga gani ya kumenya."
Msongo wa mawazo ni nini na unakabiliana nao vipi?  - bbc news swahili,"Chanzo cha picha, NICKY LLOYD VIA GETTY IMAGES
Msongo wa mawazo ni hali ya shinikizo la kiakili au la kihisia linalotokana na mahitaji yanayofikiriwa. Kila siku, tunakabiliwa na hali nyingi ngumu ambazo viumbe wanaweza kuviona kama ""vitisho"" (kwa mfano, mzigo mkubwa wa kazi na kutunza familia zetu). Miili yetu imeunganishwa ili kupatia ufumbuzi dhiki ili kutulinda kutokana na mashambulizi mbalimbali.
Tunapokabiliwa na tishio, hypothalamus ya ubongo wetu husababisha ""mfumo wa kengele"" katika mwili: mapambano, kukimbia au kujibu. Mwitikio huu hutoa homoni, ikiwa ni pamoja na adrenaline na cortisol. Adrenaline huongeza kiwango cha moyo na shinikizo la damu na kutoa nishati.
Cortisol huongeza glukosi katika mzunguko wa damu, ambayo huchangia ubongo wako kutumia glukosi na kuongeza upatikanaji wa vitu vinavyorekebisha tishu.
Cortisol pia hupunguza mfumo wa kinga, mmeng'enyo wa chakula na mfumo wa uzazi. Mara tu tishio linapopita, viwango vya homoni hurudi kuwa kawaida na mwili huanza tena shughuli za kawaida.
Hatahivyo, ikiwa mafadhaiko yanaendelea na bado unahisi kutishiwa, majibu ya mafadhaiko yanaendelea. Tumeundwa ili kushughulikia mafadhaiko ya muda mfupi, lakini hatujajengwa ili kushughulikia mafadhaiko ya kudumu kwa njia hiyo.
Chanzo cha picha, NICKY LLOYD VIA GETTY IMAGES
Wanasaikolojia wamegundua aina tatu za msongo wa mawazo:
Msongo mkali - husababishwa na shinikizo na mahitaji ya kila siku ambayo sisi sote tunapitia.
Inaelekea kudumu kwa muda mfupi. Wakati mwingine dhiki huhisiwa baada ya ukweli kama dhiki ya kihisia au usumbufu wa kimwili.
Msongo wa vipindi : ambao huanza au kukoma katika vipindi, mara nyingi hutokana na mahitaji na malengo yasiyo halisi. Inapatikana katika haiba ya Aina A, ambao huwa na ushindani zaidi na wenye kudai. Matukio ya mara kwa mara ya msongo yanaweza kusababisha unyongovu na wasiwasi, ambavyo kwa muda mrefu vinaweza kusababisha ugonjwa wa moyo.
Msongo wa muda mrefu - mvutano wa muda mrefu kutokana na matatizo ya ndani au nje, na kusababisha matatizo ya afya na mfumo wa kinga dhaifu. Haya ni mafadhaiko kama vile majukumu mazito ya malezi au kazi ambayo inaoneshwa mara kwa mara inasababisha kiwewe.
Chanzo cha picha, ARMAND BURGER VIA GETTY IMAGES
Ingawa sote tunapata msongo tofauti, unaweza kugundua ishara nyingi zifuatazo:
Ishara za kimwili : maumivu ya kichwa mara kwa mara, ugumu wa kulala, maumivu ya kifua, mapigo ya moyo haraka, maumivu ya misuli, kichefuchefu au maumivu ya tumbo, kuhara au kuvimbiwa, hisia ya jumla ya uchovu, kupoteza hamu ya kujamiiana, baridi ya mara kwa mara.
Ishara za utambuzi : Ugumu wa kuzingatia, matatizo ya kumbukumbu, uamuzi mbaya, wasiwasi, mawazo ya wasiwasi, kuchanganyikiwa, kutokuwa na uamuzi na kupoteza hisia za ucheshi.
Ishara za kihisia : kuhisi kutotulia na kushindwa kustarehe, kuhisi kuzidiwa, kuhisi kutokuwa na furaha, huzuni, kukereka na kuhamaki.
Mabadiliko ya tabia : Kula zaidi au kidogo kuliko kawaida, kulala sana, kutumia pombe, sigara au madawa ya kulevya, kuuma kucha au kukwaruza ngozi.
Kuna vichochezi visivyo na mwisho na sote tuna uvumilivu tofauti kwa ni kiasi gani cha shinikizo tunachoweza kushughulikia; kwa hiyo mtazamo wa shinikizo ni muhimu.
Mfadhaiko unaweza kuwa wa nje (kisaikolojia, kama vile kupata tukio la kutisha, kijamii, kama vile kutengana, au mazingira au ndani (kama vile ugonjwa).
Wakati mwingine idadi kubwa ya mahitaji dhidi ya uwezo unaofikiriwa wa kuyashughulikia inaweza kusababisha msongo wa mawazo.
Jinsi tunavyotenda huathiriwa kwa kiasi na maumbile, kwani tunaweza kuwa na mwitikio wa uhitaji uliokithiri au wa kutoshughulika, na uzoefu wa maisha wa kiwewe, kutelekezwa na unyanyasaji.
Mfadhaiko ni sehemu ya maisha na wakati mwingine hatuwezi kubadilisha hali, lakini tunaweza kujifunza kutambua kile kinachotusababishia hali hii na kukabiliana na athari zake.
Tafuta njia mpya za kukabiliana na hali hiyo ili usitegemee mbinu zisizo za lazima kama vile kunywa pombe, kula kupita kiasi, na kuvuta sigara.
1. Tambua vichochezi
Tengeneza orodha ya vyanzo vyote vya msongo wa mawazo katika maisha yako ya sasa na vikadirie kati ya 10.
Tanguliza mambo yanayopaswa kufanywa kwanza na jiulize kama unaweza kuepuka msongo usio wa lazima kwa kuwagawia watu wengine, kuacha kazi ambazo si za lazima. Ni muhimu sana na kujifunza kufanya kazi za ziada.
Gawanya majukumu ambayo yanaonekana kuwa magumu kwako katika vipande vidogo.
2. Zingatia mtindo wa maisha
Hakikisha unakula lishe bora, fanya mazoezi mara kwa mara (ili kuondoa homoni za mafadhaiko kupita kiasi na kukusaidia kulala vizuri), na kupata usingizi wa kutosha.
3. Tengeneza ratiba yenye uwiano
Tenga wakati wa shughuli na watu wanaokuletea furaha na raha, jifunze kukataa madai ambayo yanaleta msongo zaidi katika maisha yako.
4. Jenga mazoezi ya kila siku ya kustarehesha
Kupumua kwa kina, utulivu wa misuli, yoga au kutembea. Hata dakika chache kwa siku zinaweza kusaidia kupunguza tatizo hili.
5. Badilisha matarajio kuhusu mafadhaiko ambayo hayawezi kubadilishwa
Jizoeze kushukuru na urekebishe jinsi unavyolichukulia tatizo. Rekebisha vigezo vyako ikiwa wewe ni mpenda ukamilifu.
Jiulize ikiwa itakuwa muhimu kwa mwezi au mwaka kukubali mambo ambayo ni zaidi ya uwezo wako kunaweza kukuwezesha kuzingatia mambo ambayo unaweza kudhibiti.
Chanzo cha picha, OSCAR WONG VIA GETTY IMAGES
Ikiwa mafadhaiko hayawezi kuepukika na ya kudumu, unaweza kujifunza njia muhimu za kukabiliana nayo:
Mwanasaikolojia wa kimatibabu anaweza kukusaidia kufanya mabadiliko kwa kutumia matibabu ya kukubalika na kujitolea au kufanya mazoezi ya kuzingatia.
Wekeza katika 'kit biofeedback'. Ni matibabu yasiyo ya dawa ambayo, kwa kutumia vitambuzi vya umeme, unaweza kujifunza kudhibiti michakato ya mwili kama vile mvutano wa misuli, shinikizo la damu na mapigo ya moyo.
Virutubisho vingine vya lishe, kama vile ashwagandha (Mwani) vimeonesha kupunguza hisia za mafadhaiko."
Upasuaji hatari wa kubadili maumbile ambao wanaume wanafanyiwa zaidi na zaidi (na ambao lazima mifupa yao ivunjwe ) - bbc news swahili,"Chanzo cha picha, DR S. ROBERT ROZBRUCH
""Wanawake kwa ujumla huwa hawapendi kuchumbiwa na wanaume wafupi zaidi yao. Ugumu unakuja pale wakati mwingine unapopata hisia  kwamba sitampata mke.""
Kauli hii inatoka kwa Sam,  mwanaume Muingereza mwenye umri wa miaka  30-ambaye ni sehemu ya mtindo wa upasuaji wa kubadilisha muonekano miongoni mwa wanaume unaoshamiri katika mataifa ya Marekani, uingereza na hata  Uhispania  wa kurefusha miguu ili kuongeza kimo cha urefu wa mwili
Upasuaji huu unahusisha kupasua mifupo ya miguu ili kuongeza sentimita chache.
Sam anasema anashukuru upasuaji wake, kwani umemuwezesha kukuongeza sentimita 8 za urefu kutoka mita 1.62  hadi mita  1.70 katika kipindi cha miezi michache
""Nimekuwa kila mara nikipigania kuwa mrefu na kupata mafanikio yanayohusiana na urefu. Hiyo ndio maana ilibidi nitafute suluhu langu mwenyewe ,""  Tom Brada alimwambia mwandishi wa BBC.
Upasuaji huu unahusisha kipindi cha wiki kadhaa za uponaji na mchakato wa uponaji ambapo mgonjwa hawezi hata kutembea kwa miezi kadhaa.
Lakini sio hilo tu, kwa visa fulani wanaume hulipa karibu dola za Kimarekani  US$70,000 kupata inchi chache za kuongeza kimo cha urefu wao.
""Ni upasuaji unaoumiza sana, unaojumuisha mchakato mrefu wa kupona kwasababu sehemu ya mfupa laini inaongezewa, kwahiyo huwezi kutembea hadi mfupa ule uweze kuhimili uzito wam wili tena ,"" aliiambia BBC, daktari wa upasuaji   Kevin Debiparshad, ambaye hufanya upasuaji huu.
Debiparshad amewafanyia upasuaji wa aina hii hadi watu 50 katika  Las Vegas kwenye taasisi ya  LimbplastX , ambako anasema ameshuhudia kuongezeka kwa idadi ya wanaume wanaotaka kuongeza kimo cha mwili wao kwa njia ya upasuaji huu.
Chanzo cha picha, Getty Images
Upasuaji umezingirwa na utata
Kwa pamoja Chama cha madaktari wa upasuaji wa kubadilisha maumbile na Chama cha Maraktadi wa mifupa nchini Marekani wameielezea BBC kwamba   upasuaji wa kurefusha miguu ni mchakato wa upasuaji wa mifupa  kwa lengo la kubadilisha muonekano wa mtu.
Muasisi wa mbinu hii alikuwa ni daktari wa mifupa ambaye alivumbua tiba ya ukarabati wa mifupa kwa ajili ya wanajeshi waliokatika viungo vyao wakati wa Vita Kuu ya II ya Dunia.
Jina lake alikuwa ni  Gavril Ilizarov, daktari aliyeheshimiwa ambaye wakati ule kwa kuarifiwa , pamoja na majaribio aliyokuwa nayo  aliyoyafanya wakati alikuwa mwanafunzi, kwamba mfupa wa mguu , ulikuwa na uwezo wa kurefushwa na  ""kujaza"" pengo ambalo lilibakia katikati ya sehemu mbili wakati eneo lililovunjika linapojazwa.
Chanzo cha picha, Getty Images
Kulingana na maelezo ya madaktari kadhaa wa upasuaji waliozungumza na BBC, tiba ya kawaida  ni kiama ifuatavyo : fkwanza, shimo linachimbwa na na kutengenezwa katika mifupa wa miguu, ambayo inagawanywa mara mbili.
Halafu chuma huwekwa ndani ya mfupa na kushikiliwa kwa skrubu.
Chuma hicho hukazwa zaidi taratibu kwa takriban milimita 1 kila siku, kinavutwa hadi kiwango cha urefu anachotaka  mgonjwa kitakapofikiwa na baadaye mifupa yake inaachwa kuendelea kupona tena.
Kulingana na  Sam na wagonjwa wengine, matibabu hayo sio ya maumivu tu, bali uponaji wake unaweza kuwa ni wa muda mrefu sana
Chanzo cha picha, LIMBPLASTX INSTITUTE
Haya ni mojawapo ya mambo yanayoangaliwa na madaktari wakati wanapotazama : hatari zinazohusika katika kufanya upasuaji huu kwa lengo la kubadili muonekano.
Baadhi ya wataalamu wanaonya juu ya uwezekano wa mgonjwa kupata matatizo, ikiwa ni pamoja na kuharibika kwa mishipa kiasi kwamba unatokea uwezekano wa mifupa kushindwa kufanya kazi tena.
Lakini sio suala la mwili tu : wataalamu wanaonya juu ya hatari za kisaikolojia ambazo zinapaswa kutiliwa maanani, kwani ukweli ni kwamba baadhi ya wagonjwa hawa wanaweza  hali ya - body dysmorphia- ambapo mtu hukasirishwa na muonekano wa mwili wake."
Saratani: maelfu wajitolea kupiga picha za utupu - bbc news swahili,"Chanzo cha picha, Getty Images
Watu wapatao 2,500 wamejitolea kupiga picha za utupu wakati jua lilipochomoza mapema asubuhi kwenye ufukwe wa  Bond mjini Sydney Australia kwa ajili ya  kazi ya Sanaa iliyoandaliwa ili kuongeza ufahamu wa  saratani ya ngozi .
Shughuli hiyo imeandaliwa na  ya hivi karibuni ya mradi wa mpigapicha Mmarekani  Spencer, inayolenga kuwatia moyo Waastralia kupimwa mara kwa mara saratani ya ngozi.
Sheria ilibadilishwa ili kuruhusu watu kuwa watupu mahala pa umma kwenye fukwe kwa mara ya kwanza.
Australia ni nchi inayoathiriwa na saratani ya ngozi zaidi duniani, Mfuko wa utafiti wa dunia wa saratani unasema.
Chanzo cha picha, EPA
Chanzo cha picha, EPA
Kuanzia saa tis ana nusu alfajiri, maelfu ya watu waliojitolea kuandaa kazi hiyo ya Sanaa walikusanyika kwenye ufukwe kushiriki  shughuli hiyo, iliyofanyika kwa ushirikiano na shirika la msaada linalopipa saratani ya Ngozi -Skin Check Champions katika  wiki ya saratani ya ngozi.
""Tuna fursa ya kutoa uelewa zaidi kuhusu uchunguzi wa ngozi na nimepewa heshima…kuja hapa, nitengeneze Sanaa yang una kusherehekea tu mwili na ulinzi wake ,"" alisema msanii maarufu Tunick katika nukuu ya  Reuters.
Bruce Fisher, mwenye umri wa miaka 77, ambaye alishiriki katika tukio hilo , aliliambia shirika la habari la  AFP: ""Nusu  ya maisha yangu  nimeishi katika  jua na uvimbe kadhaa wa saratani  ya ngozi uliondolewa mgongoni mwangu.
""Nilidhani ilikuwa ni sababu nzuri na ninapenda kuvua nguo zangu kwenye ufukwe wa Bondi .""
Tunick anafahamika vyema kwa kutengeneza picha za watu wengi  watupu katika baadhi ya maeneo  asili maarufu zaidi  duniani."
Hizi ndizo faida  kuu  5 za vitunguu   - bbc news swahili,"Chanzo cha picha, Getty Images
Kitunguu ni nini? Katika mimea, vitunguu ni sehemu ya familia ya  Liliaceae ,  pamoja  vitunguu saumu,  na vitunguu maji.
Ingawa thamani yake iko chini ya vitunguu saumu, vitunguu vina viungo vyenye ufanisi mkubwa katika kuboredha afya ya mwili.
Vitunguu huwa sehemu ya vyakula mbali mbali tunavyokula kila siku, vikiwemo vile vinavyoliwa vikiwa vibichi kama vile kachumbari, na saladi, vilivyookwa au kuchemshwa.
Kipande cha gramu 80 cha kitunguu  (kibichi)  huwa na:
Kitunguu  chenye ukubwa wa kati , chenye gramu 80, ni sawa na kiwango cha milo mitano ya vyakula vyenye kutia nguvu unavyofaa kula kwa siku
Chanzo cha picha, Getty Images
Vitunguu vimejaa kemikali za mmea, ikiwa ni pamoja na  flavonoids, ambazo zote zina uwezo wa kuzuia  kuharibika kwa seli na kuzuia majeraha mwilini (anti-inflammatory).
Vinapoliwa mara kwa mara  na katika kiwango kinachofaa, mchanganyiko huu wa kemikali za mme unaweza kukulinda dhidi ya magonjwa ya kudumu kama ile saratani na kisukari.
Ukweli ni kwamba vitunguu huwa vina aina tofauti 25 za virutubisho vya flavonoids  na ni miongoni mwa vyakula  vyetu vyenye virutubisho vingi.
Vitunguu pia vina madini ya  salfa. Vimeonyesha kuwa kinga ya aina fulani za saratani
Mojawapo ya viungo vya  flavonoids katika vitunguu, quercetin, kina sifa ya kulinda seli za mwili na kuzuia majeraha mwilini.
Tafiti zinasema kwamba ulaji wa vitunguu unaweza kupunguza hatari ya kupatwa na ugonjwa wa moyo kwa kushusha shinikizo la damu, kudhibiti viwango vya mafuta na kupunguza majeraha mwilini.
Kujumuishwa kwa vitunguu katika mlo kuhahusishwa na iuzito wa mifupa. Hii huenda inatokana na kiungo kinacholinda seli za mwili dhidi ya sumu zinazoua seli, jambo ambalo hupunguza uharibifu wa seli na hivyo kupunguza kukonda kwa mifupa.
Utafiti uliochunguza athari za vitunguu miongoni mwa wanawake wanaokaribia na waliofikia ukomo wa hedhi unaonyesha  kuwa wanawake wanaokula mara kwa mara vitunguu walipunguza hatari ya kuvunjika mifupa ya nyonga.
Utafiti  mwingine wa wanawake wenye umri wa kati unaonyesha kuwa unywaji wa juice ya vitunguu unapunguza kukonda kwa mifupa na badala yake huongeza uzito wa mifupa.
Vitunguu vina kiwango cha hali ya juu cha nyuzinyuzi au fiber, hususan nyuzinyiz ambazo haziwezi kusagwa na tumbo la chakula, ambazo zinahitajika katika kuimarisha afya ya utumbo.
Ingawa hatuwezi kusaga vyakula vyenye nyuzinyuzi za  bakteria , bacteria wanaoishi katika utumbo wetu wanaweza  kufanya hivyo na kuzitumia kama petroli ya kuongeza idadi yao na kuzalisha kile kinachoitwa  fatty acids (SCFAs).
Tafiti zinaonyesha kuwa  SCFA hizi ni muhimu katika kuimarisha afya ya utumbo na hivyo kusaidia mfumo wetu wa usagaji wa chakula na ule wa kinga kufanya kazi vyema.
Tafiti zinaonyesha kuwa vilipotumiwa katika dawa za kikohozi, na mafua , viunguu vilikuwa na viungo vya kupambana na bakteria ...Zaidi ya hayo, ni vitunguu vilivyohifadhiwa kwa muda mrefu vilivyoonekana kuwa na ufanisi zaidi.
Mzio wa vitunguu ni nadra, lakini baadhi ya watu wanaweza kuupata. Matokeo yake, watu wenye mzio wanaweza kupata matatizo ya usagaji wa chakula, ikiwa ni pamoja na kiunguliwa na  gesi tumboni.
Vitunguu vina FODMAP, aina ya wanga na nyuzinyuzi ambazo mifumo ya usagaji chakula wa  baadhi ya watu hauwezi kuzimudu.
Vitunguu vinapaswa kuwa visafi na vyenye Ngozi ngumu na laini. Epuka vitunguu vinavyoonyesha dalili ya kuoza.

Vitunguu vinapaswa kuhifadhiwa katika chumba chenye joto la kawaida, mbali na mwangaza na katika eneo lenye hewa ya kutosha . Vitunguu vya rangi ya manjano, na nyeundu,  vinaweza kuhifadhiwa kwa muda mrefu kuliko vitunguu maji.
Vitunguu vyoto vinapaswa kuhifadhiwa tofauti na viazi, kwani vinaweza kufyonza unyevunyevu wa viazi na gesi ya  ethylene, inayosababisha viazi kuoza haraka. Usitunze vitunguu katika kifaa au bakuli la chuma, kwani inaweza kuondoa rangi yake.
Kuhifadhi kwenye friji vitunguu vilivyokatwa kunaweza kuondoa sehemu kubwa ya ladha yake.
Kiungo cha sulfate, ambacho hutengenezwa wakati seli za kitunguu huzinapokatwa na kupaa ndizo zinazosababisha mtu kutoa machozi.
Kupunguzwa kwa uzalishaji wa kiungo hiki, unaweza kupoza kitunguu kwa karibu dakika thelathini kabla ya kukikata."
Lishe: hizi ndizo faida kuu 5  za kiafya za tangawizi  - bbc news swahili,"Chanzo cha picha, Getty Images
Tangawizi ni nini? Tangawizi ni ya familia moja kama manjano na iliki. Asili ya Asia ya Kusini-Mashariki, India na China, tangawizi ni sehemu ya lishe ya eneo hili na inathaminiwa kwa harufu yake, upishi na dawa.
Ingawa tunafahamu zaidi mapishi tunayopenda kama vile  mkate wa tangawizi ni zaidi ya kionjo imekuwa ikitumika kwa sifa zake za dawa tangu zamani.
Gramu 10 (g) za tangawizi safi hutoa:
4 kcal / 9 kJ
2 g protini
1 g ya lipids
8 g ya wanga -
2 g ya nyuzinyuzi
42 mg ya potasiamu.
Je, ni faida gani tano kuu za kiafya za tangawizi?
Chai ya tangawizi ni chaguo bora la dawa kutibu dalili za awali za mafua. Inakufanya utoe jasho na kwa hivyo inaweza kutumika kutibu magonjwa ya homa kama mafua.
Mzizi safi (kinyume na poda iliyokaushwa) pia inaonekana kuwa na athari za antiviral.
Mizizi ya tangawizi  hupunguza kizunguzungu, kichefuchefu, kutapika, na jasho la baridi. Hali hii inaweza kuenea kwa watu wanaofanyiwa upasuaji na , ingawa utafiti zaidi unahitajika.
Tangawizi imetumika zaidi kutibu kichefuchefu na kutapika kutokana na ujauzito. Hata hivyo, wasiliana na daktari wako au mkunga kujua kama matibabu haya yanafaa kwako.
Chanzo cha picha, Getty Images
Sifa nyingi za uponyaji za tangawizi zinahusishwa na sifa zake zenye nguvu za kuzuia maumivu.
Matokeo haya yanaonekana kuwa muhimu yanapotumiwa kwenye sehemu mahususi kwenye mwili, huku tafiti zikiunga mkono matumizi ya tangawizi kupunguza dalili za osteoarthritis. (maradhi ya mifupa)
Mzizi, sehemu ya mmea inayotumiwa zaidi katika aina za dawa mbadala, ina mafuta mengi ya tete. Watu wanaougua ugonjwa wa mifupa (osteoarthritis au rheumatoid arthritis) ambao hutumia tangawizi mara kwa mara, wanaona viwango vyao vya maumivu kupungua na afya kuwa bora.
Tangawizi ina sifa ya muda mrefu ambayo inasaidia uondoaji wa gesi ya ziada katika mfumo wa utumbo, na inajulikana kutuliza njia ya utumbo.
Baadhi ya tafiti za wanyama zinaonesha kuwa tangawizi inaweza kusaidia kudhibiti viwango vya cholesterol, kupunguza uharibifu wa ateri, na kupunguza shinikizo la damu,  ina faida kwa mfumo wa moyo.
Ingawa inachukuliwa kuwa salama kwa hali nyingi, tangawizi ni mimea yenye nguvu inayofanya kazi kifamasia. Kwa sababu hii, haiwezi kupendekezwa kwa watu fulani, haswa:
Watu hawa wanapaswa kutumia tangawizi kwa kiasi kutokana na uwezekano wa athari zake kwenye shinikizo la damu.
Ikiwa hauna uhakika kama ni salama kutumia tangawizi, wasiliana na daktari wako."
Afghanistan: 'nawapatia watoto wangu wenye njaa dawa ili kuwasaidia kulala' - bbc news swahili,"Raia wa wa Afghanistan wanawapa watoto wao wenye njaa dawa za kuwatuliza - wengine wameuza binti zao na viungo vyao ili kujikimu kimaisha
Katika majira ya pili ya baridi tangu Taliban kuchukua mamlaka na fedha za kigeni kupigwa tanji, mamilioni ya watu wanakabiliwa na tishio la njaa.
""Watoto wetu wanaendelea kulia, na hawalali. Hatuna chakula,"" Abdul Wahab alisema.
""Kwa hiyo tunaenda kwenye duka la dawa, tunanunua vidonge na kuwapa watoto wetu ili wapate usingizi.""
Anaishi nje kidogo ya Herat, jiji la tatu kwa ukubwa nchini humo, katika makazi ya maelfu ya nyumba ndogo za udongo ambazo zimekua kwa miongo kadhaa, zimejaa watu waliokimbia makazi yao na kukumbwa na vita na majanga ya asili.
Abdul ni miongoni mwa kundi la karibu wanaume 12 waliokusanyika karibu nasi.
Tukauliza, ni wangapi walikuwa wanawapa watoto wao dawa za kuwatuliza?
""Wengi wetu, sisi sote,"" walijibu.
Ghulam Hazrat aliingiza mkoni kwenye mfuko wa kanzu yake na akachomoa kipande cha vidonge.
Zilikuwa alprazolam - Dawa za kawaida za kutibu matatizo ya wasiwasi.
Ghulam ana watoto sita, mdogo akiwa na mwaka mmoja. ""Hata yeye nampatia,"" alisema.
Wengine walituonyesha vipande vya escilatopram na vidonge vya sertraline ambavyo walisema walikuwa wakiwapa watoto wao.
Kawaida huagizwa kutibu unyogovu na wasiwasi.
Madaktari wanasema kwamba wanapopewa watoto wadogo ambao hawapati lishe ya kutosha, dawa kama hizi zinaweza kusababisha uharibifu wa ini, pamoja na matatizo mengine kama vile uchovu wa kudumu, usingizi na matatizo ya tabia.
Katika  moja  la duka dawa tuligundua kwamba unaweza kununua tembe tano za dawa zinazotumiwa kwa dola senti 10 za Marekani, au bei ya kipande cha mkate.
Familia nyingi tulizokutana nazo zilikuwa zikigawana vipande vichache vya mkate kila siku.
Mwanamke mmoja alituambia walikula mkate mkavu asubuhi, na usiku waliuchovya kwenye maji ili kuufanya uwe na unyevu.
Umoja wa Mataifa umesema ""janga"" la kibinadamu sasa linatokea nchini Afghanistan.
Wengi wa wanaume katika eneo la Herat hufanya kazi kama vibarua wa kila siku.
Wamekuwa wakiishi maisha magumu kwa miaka mingi.
Lakini wakati Taliban walipochukua madaraka Agosti iliyopita, bila  serikali mpya kutambuliwa kimataifa, fedha za kigeni zilizoingia Afghanistan zilizuiliwa na kusababisha kuporomoka kwa uchumi ambao uliwaacha wanaume bila kazi.
Siku wanapopata kazi, wanalipwa zaidi ya dola moja.
Kila mahali tulipokwenda, tulikuta watu wakilazimika kuchukua hatua kali ili kuokoa familia zao kutokana na njaa.
Ammar (sio jina lake halisi) alisema alifanyiwa upasuaji wa kutoa figo miezi mitatu iliyopita na akatuonyesha kovu la inchi tisa - alama za kushonwa zinaonekana kwenye tumbo lake. Ana umri wa miaka 20, katika kile ambacho kingekuwa kilele cha maisha yake.
Tunaficha utambulisho wake ili kumlinda. ""Hakukuwa na njia ya kutoka. Nilikuwa nimesikia unaweza kuuza figo katika hospitali ya mtaani. Nilikwenda huko na kuwaambia nataka.
Wiki kadhaa baadaye nilipigiwa simu ikinitaka nije hospitali,"" alisema.
""Walifanya vipimo, kisha wakanidunga sindano iliyonifanya kupoteza fahamu. Niliogopa lakini sikuwa na la kufanya.""
Ammar alilipwa dola 3,100 na sehemu kubwa ya hela hiyo alitumia kulipa pesa alizokopa kununua chakula cha familia yake.
""Tukila usiku mmoja, hatutakula mwingine. Baada ya kuuza figo yangu najiona kuwa nusu mtu. Najihisi kukosa matumaini. Maisha yakiendelea hivi ninahisi naweza kufa,"" alisema.
Kuuza viungo kwa pesa sio jambo geni nchini Afghanistan. Watu walikuwa wakifanya hivyo hata kabla ya Taliban kuchukua mamlaka.
Lakini sasa, hata baada ya kuchukua hatua hiyo ya kusikitisha, watu wanaona bado hawawezi kujikimu kimaisha.
Katika nyumba nyingine tulikutana na mama mdogo ambaye alisema aliuza figo yake miezi saba iliyopita. Pia alilazimika kulipa deni - pesa alizokopa ili  wanyama wa kufuga nyumbani (kondoo).
Wanyama hao walikufa katika mafuriko miaka michache iliyopita na kumfanya apoteze njia zake za kujikimu.
Dola 2,700 alizopata baada ya kuuza figo hazitoshi.
""Sasa tunalazimishwa kumuuza binti yetu wa miaka miwili, watu tuliowakopa wanatunyanyasa kila siku wakisema tupatie binti yako ikiwa huwezi kutulipa,"" alisema.
""Nihisi kudhalilika kutokana na maisha tunayoishi. Wakati mwingine naona heri kufa kuliko kuishi hivi,"" mume wake alisema.
Tulisikia visa tofauti vya watu kuuza binti zao. ""Nilimuuza binti yangu wa miaka mitano kwa 100,000 za Afghanistan,"" Nizamuddin alisema.
Hiyo ni chini ya nusu hela unazopata ukiuza figo huenda, kulingana na kile tulichopata ardhini. Akauma mdomo, macho yakamtoka. Heshima ambayo watu hapa waliishi nayo imevunjwa kutokana na njaa.
""Tunaelewa ni kinyume na sheria za Kiislamu, na kwamba tunaweka maisha ya watoto wetu hatarini, lakini hakuna njia nyingine,"" Abdul Ghafar, mmoja wa wakuu wa jamii hiyo, alisema.
Katika nyumba nyingine tulikutana na Nazia mwenye umri wa miaka minne, msichana mdogo mchangamfu akicheza na kaka yake Shamshullah mwenye umri wa miezi 18.
""Hatuna pesa za kununulia chakula, kwa hivyo nilitangaza msikitini kwamba nataka kumuuza binti yangu,"" baba yake Hazratullah alisema.
Nazia ameuzwa kwa familia nyingine kusini la Kandahar ili akaolewe. Atakapotimiza umri wa miaka 14, atakabidhiwa kwa familia yake mpya.
Kufikia sasa Hazratullah amepokea malipo mara mbili.
""Sehemu kubwa ya pesa hizo niliitumia kununua chakula, na nyingine nikatumia kumnunulia dawa mwanangu mdogo. Mwangalieni hana afya,"" Hazratullah alisema huku akivuta shati la Shamsullah ili kutuonyesha tumbo lake lililokuwa limevimba.
Kuongezeka kwa kasi kwa viwango vya utapiamlo ni ushahidi wa athari ya njaa kwa watoto walio chini ya umri wa miaka mitano nchini Afghanistan.
Shirika la Madaktari Wasio na Mipaka (MSF) linaelezea kuongezeka kwa asilimia 47 ikilinganishwa na mwaka jana idadi ya watoto wanaolazwa katika vituo vyao vya kutibu utapiamlo kote nchini.
Kituo cha lishe cha MSF huko Herat ndicho kituo pekee cha utapiamlo chenye vifaa vya kutosha kinachohudumia sio tu kwa Herat, lakini pia katika majimbo jirani ya Ghor na Badghis, ambapo viwango vya utapiamlo vimepanda kwa 55% katika mwaka jana."
Jinsi maisha ya walemavu wa senegal yanavyobadilishwa na urekebishaji wa miguu - bbc news swahili,"Huku Afrika ikifanya mkutano wake wa kwanza kuhusu kasoro zinazosababishwa kasoro za miguu – takriban mtu mmoja kati ya watu 800 kote duniani  anazaliwa na 800  ulemavu wa miguu unaotokea wakat iwa kuzaliwa  -  BBC imetembelea kiliniki ya afya nchini  Senegal  kushuhudia tiba yenye kuleta mabadiliko inayobadili maisha
Mapema mwaka huu , Serigne mwenye umri wa miaka 14 , mvulana kutoka Senegal alikuwa  anasita  nyumbani. Alikuwa anaweza kutembea taratibu sana   - alizaliwa huku miguu yake yote miwili iliwa imegeukia ndani – alikuwa anahisi aibu sana . Baadhi ya watu walikuwa wakimcheka  kwa jinsi alivyokuwa akitembea  , wengine walimuogopa na walikuwa wakimuita majiba ya kejeli.
Lakini sasa, chini ya miezi sita, migu yake imebadilika na ndoto yake ya kuichezea soka timu ya Senegal walau inaonekana inawezekana kwa sasa.
Miguu iliyopinda ya Serigne ina mifupa iliyoingia ndani ,ambayo pia inafahamika kama talipes, na leo ni hatua nyingine katika safari ya kurekebisha ulemavu huu.
Kulingana na shirika la misaada la  MiracleFeet,  watu karibu milioni 10 wanaoishi leo walizaliwa na ulemavu huu unaofahamika kama  clubfoot, na milioni nane kati yao hawajawahi kupokea matibabu.
Senegal  imechelewa kwa kiasi fulani kutumia  Ponseti – mbinu ya kwanza ya kurekebisha ulemavu huu iliyopewa jina la daktari Mhispania ambaye aliivumbua. Malawi na Uganda , kwa mfano walikuwa mbele ya nchi nyingi za Afrika katika kutambua  uwezo wa tiba hii.
Lakini hii  inamaanisha kwamba madaktari wa Senegal wameielewa vyema dhana asilia na sasa wanaitumia kuwatibu vijana wadogo au hata watu wazima ambapo walifikiri kuwa umri wao umekuwa mkubwa zaidi kiasi cha kutotibiwa.
Mama yake Serigne anafurahia maendeleo ya kijana wake. Anafahamu vyema kuliko mtu yeyote jinsi mwanaye anavyoumia kutokana na ulemavu huu.
""Wakati mmoja alikataa hata kuondoka nyumbani  kwa siku tatu. Ilinisababishia machungu sana . Lakini kwa sasa tuna furaha .""
Kama sehemu yambinu ya Ponseti, bandeji ndogo huwekwa kila wiki ili kurekebisha taratibu mguu na kuuweka katika  nafasi nzuri. Kwasababu kisa hiki ni kibaya sana amekuwa akiwekewa bandeji  20 mguuni mwake kwa wiki nyingi, lakini wastani ni vifaa  bandeji kati ya tano na nane.
Kama ilivyo kwa visa vingi,  karibu na mwisho wa matibabu yake alifanyiwa mdogo upasuaji unaohitajika wa kulegeza misuli ya miguu.
Tiba hii bado ni ya gharama ya chini, haihitaji kufanywa na mpasuaji mwenye ujuzi wa hali ya juu, n ani ya ufanisi - 90% ya watoto waliopokea usaidizi chini ya umri wa miaka miwili , miguu yao hueza kufanya kazi vyema, ingawa upasuaji unaweza kusababisha matatizo. Mabadiliko kusema kweli yanashangaza wakati unapoona picha za video za  ulemavu wa  Serigne  kabla na baada ya kuanza kwa matibabu.
Siku chache zilizopita , Serigne aliwekewa bandeji ya mwisho. Baada ya hapo , atahitaji tiba ya mazoezi ya viungo kiasi  ili kumsaidia awezae kujifunza kuubeba uzito wa miguu yake, na kwanza atahitaji kuvaa miguu badia ili kuiwezesha miguu yake kuwa katika mwelekeo mmoja kiasi, lakini maisha yake yajayo ni yanatia matumaini  sana.
Fatou, mtoto mwingine anayetibiwa katika kliniki ya  Dakar amesafiri umbali wa maili  400   (644km) kupata matibabu sawa na haya kwa ajili ya mguu wake. Leo ametimiza umri wa miaka 13 lakini siku yake inaanza kwa kuondolewa kwa bandeji yake ya nne.
Fatou anaelezea kwamba kwasbabu anaishi katika eneo la mbali zaidi lisiloweza kufikiwa kwa urahisi, hakuwahi kutarajia  kuwa mguu wake utawahi kurekebishwa, kwahiyo ni mgonjwa mwenye furaha.
Imekuwa vigumu kwake kwenda shule – kuwaona wengine wakiruka na kukimbia  - wakati Fatou hulazimika kutegemea magongo kutembea.
""Kila kitu nilichokitamani, sikuweza kukifanya. Lakini nitakapopona. Nitaweza kufanya kila kitu ninachokitaka.""
Hii ni pamoja na kufanyia kazi ndoto yake mpya ya kuwa daktari,alipata uzoefu mzuri sana hapa.
Hutembea kwa kuchechemea upande wa mguu wake maumivu yanamfanya asiweza kufika mbali. Maisha yake yamekuwa ya kunyanyapaliwa kutokana na miguu iliyopinda, na anafuta machozi akikumbuka maisha yake ya utotoni.
""Nilikuwa ninamuuliza mama yangu ni kwanini niko hivu? Alikuwa ananijibu ‘Ni mapenzi ya Mungu’ na  'Ulizaliwa hivi.'"" Oumou amepitia uzoefu wa kuamini kuwa mambo yalivyo ndivyo yalivyopangwa, uzoefu ambao umezizuia familia nyingi za   Wasenegal wengi  kutafuta matibabu.
Anasema kipindi  chake kigumu zaidi kilikuwa wakati alipokuwa katika umri wa kubalehe, wakati marafiki zake walipoanza kuvaa viatu vyenye visigino virefu, alilazimika kuvaa kandambili. Mwishowe alikatia masomo – kwasababu hakuweza kuendelea kudhalilishwa.
Hata mbali ya wanafunzi wenzake maisha yalikuwa magumu. Ilimbidi akate tamaa ya kuendelea na kozi ya ushonaji wakati alipogundua kuwa kuendesha machine ya kushona  kulikuwa kunamuumiza sana.
Oumou ana mume na watoto wawili kwahivyo maisha yake sio ya upweke kama wengine wengi ambao ulemavu wa aina hii  ulivyowafanya, lakini bado anahisi kuwa anashindwa kufanya mambo mengi na ulemavu wake umemfanya asipate ajira.   ""Sifanyi kitu chochote cha maana ,"" analia.
Kwa bahati mbaya, kutokana na umri wake na upasuaji ambao haukufanikiwa  , Oumou hawezi kupata tiba ya Ponseti. Baadhi ya watu wazima huweza kutibiwa vyema na  tiba ya Ponseti, lakini ni vigumu zaidi kwao kutokana na kwamba miguu yao huwa haiwezi kupinda kwa urahisi.
Mara nyingi, sababu hasa ya kuzaliwa mtu akiwa amepinda miguu huwa haieleweki vyema, ingawa wavulana wana uwezekano mara mbili wa kuzaliwa na hali hii kulipo wasichana. Visa vingi vya hali hii duniani hutokea katika nchi zenye kipato cha chini au cha kati, kutokana na viwango vya juu vya uzazi, na ni katika nchi masikini zaidi ambako hali hii huwa hairekebishwi.
Mwanamke mmoja ambaye alijitolea maisha yake kuhakikisha kwamba ni  watu wachache wanafikia umri wa utu uzima ndio wakiwa na ulemavu huu ni Aisha Mballo. Wakati tulipokutana naye, alikuwa akitembea katika soko la mji wa Thies, akiwa na kitabu kikubwa cha picha alichokuwa amekibeba chini ya kwapa lake . Kitabu kinafafanua ulemavu wa kupinda kwa miguu-clubfoot  na jinsi mbinu ya Ponseti inavyoweza kuurekebisha. Amekuja hapa kutafuta visa vya clubfoot ambavyo vinginevyo haviwezi kugundulika.
Aisha anasema mguu wake mwenyewe ""ulikuwa umepinda na kugeuka nyuma kabisa"" hadi miaka ya 1990 wakati alipokuwa kijana mdogo, alipopelekwa nchini Marekani kwa ajili ya kufanyiwa upasuaji mgumu. Sasa anajitolea kama balozi wa shirika la msaada la MiracleFeet, linaloongoza juhudi za kuchunguza mapema watoto wachanga wanaozaliwa na hali hii.
""Kama watu watatambua hali na kuwaondoa watoto wao mafichoni, tunaweza kuwapeleka hospitalini  kwa ajili ya matibabu.""
Rosalind Owen wa shirika la Global Clubfoot Initiative, ambaye amefanya uchunguzi kuhusu mtizamo wa  clubfoot barani  Africa,  anasema kwamba tamaduni za jamii pale ni  ""matatizo makubwa ya unyanyapaa"".
""Watu hufikiria ulilaaniwa, au ulirogwa, au labda wazazi wako walifanya kosa .""Anasema hii  inaweza kuwa ni pamoja na madai, kwamba mama yako alizini, na hiyo ni adhabu.
Bado, ni chini ya  20%  ya visa vya  clubfoot vinavyopewa matibabu  wakati wa kuzaliwa nchini  Senegal, kwa hiyo bado kuna mengi ya kufanya kuboresha hali za watu weny ulemavu huo.
Kabla ya kuondoka, tunatmbelea kliniki nyingine  kumuona mtoto mwenye miezi miwili ambaye anawekewa bandeji mpya ya kurekebisha mguu.   Madaktari na wauguzi wanakamilisha kumuwekea bandeji kwenye miguu yake midogona kuweka bandeji nyingine laini juu yake.
Huu ndio muda unaofaa wa kurekebisha ulemavu huu wa miguu - clubfoot.
Katika chumba cha kusubiri daktari, mtoto wa kiume mwenye umri wa miaka miwili, ambaye huenda akawa mwanasoka, anapiga teke boksi la juisi. Anayumba kiasi – kutokana na kwamba mguu wake mmoja bado umegeuka nyuma – lakini walau anapata matibabu anayohitaji.

Picha na maelezo zaidi ya taarifa na Gabriella O'Donnell na Nick Loomis"
"Maisha yanakuwaje kwa mwanamke mwenye ""ugonjwa wa akili""? - bbc news swahili","Chanzo cha picha, Somsara Rielly/BBC
Victoria alijua kuhusu mke wa mpenzi wake, lakini baada ya miaka michache alishuku kuwa alikuwa na wapenzi wengine.
Hakukuwa na uthibitisho, lakini mienendo yake ilikuwa ikisema kila kitu, anasema.
Simulizi zake hazikuwa na mpangilio.
Uso wake ulionekana tofauti aliposema uwongo.
""Ninakuwa na kumbukumbu nzuri sana linapokuja suala la mazungumzo, "" anasema.
Hakujua kudanganya hata kidogo. Sina hakika kwa nini mkewe hakuwahi kumshika.""
Akilini mwake, kilichokuwa kinazunguka ni namna ya kumwadhibu hadi Victoria hadi alipopata ufumbuzi.
Ilimchukua muda kidogo, na kumlazimu kufanya kana kwamba hakujua kinachoendelea.
Kwa muda wa miezi kadhaa, wakati bado anakutana naye kama rafiki yake wa kiume, Victoria alituma picha za uchi za mpenzi wake kwa mkewe.
Taarifa hizi alizipata kwa masikitiko makubwa na kuanza kujiuliza, ni nani anayeweza kufanya jambo kama hilo.
Mkewe alihuzunika sana.
Alikiri kwa Victoria kwamba alikuwa akilala na wanawake wengine.
Hakumshuku, naye akamfariji.
Na kisha, Victoria alipochoka na kuwa tayari kumaliza uhusiano huo, alimtumia mkewe picha nyingi tu, ya mwisho picha yake mwenyewe na mume wa mwanamke huyo.
Kwa ufunuo huo wa maisha yao, Victoria aliachana na maisha yao kabisa.
Victoria alipokuwa akiwaambia watu hadithi hii, uzembe wake ungewashtua watu.
""Watu waliniuliza, Kwa nini umfanyie hivi mke wake? Mkewe alikufanyia nini hadi kustahili hayo? Alikuumiza vipi?"" anasema.
Na kufikiria, kweli hakuna haki maishani"".
Akasita.
Nadhani huo ni mfano mzuri wa tabia iliyokithiri ya kisaikolojia niliyokuwa nayo.
Saikolojia sio utambuzi rasmi wa afya ya akili na haijaorodheshwa katika toleo la tano na la hivi punde la Mwongozo wa Uchunguzi na Takwimu wa Matatizo ya Akili.
Badala yake umejumuishwa chini ya neno pana la ugonjwa wa akili, ingawa nneno hilo ‘psychopathy’ hutumiwa sana katika mazingira ya kimatibabu ya kimataifa.
Inaeleweka kwa mapana kuwa ugonjwa wa neuropsychiatric (uhusiano kati ya ugonjwa wa akili na ugonjwa wa ubongo), ambapo mtu anakuwa hana huruma au majuto, mara nyingi husababisha tabia isiyo ya kiungwana na wakati mwingine ya uhalifu.
Neno hili lilitumiwa na madaktari wa Ulaya na Marekani mwanzoni mwa miaka ya 1900 na likawa maarufu kufikia 1941, kufuatia kuchapishwa kwa kitabu ‘The Mask of Sanity’ na daktari wa akili wa Marekani Hervey M Cleckley.
Wanasaikolojia na wataalamu wa magonjwa ya akili kwa ujumla wanakubali kwamba kati ya mtu mmoja na wawili katika kila watu 100 katika idadi ya jumla wanakidhi vigezo vya ugonjwa wa akili, lakini Abigail Marsh, mwanasaikolojia na mwanasayansi wa neva katika Chuo Kikuu cha Georgetown, huko Washington DC, anadai kwamba karibu 30% ya watu kwa ujumla wanaonyesha kiwango fulani cha sifa za matatizo ya kisaikolojia.
Kwa wale ambao wana tatizo la ‘psychopathy’, inaweza kumaanisha kuwa wanajitahidi kudumisha urafiki wa karibu na kujiweka katika hali hatari, lakini hali hiyo pia huathiri watu walio karibu nao.
""Kuwa karibu na mtu asiye na huruma au mtu mlaghai mara nyingi huwa mbaya kwa watu walio karibu nao, na huchosha watu wenye tatizo la psychopathy lililokithiri,"" anasema Marsh.
Anasema kwamba tafiti nyingi kuhusu watu wenye tatizo hilo zimefanywa kwa wahalifu.
Kwa ujumla, utafiti unaonyesha kwamba tatizo hilo ni la juu kati ya wahalifu wa kiume (labda 15-25% ya wafungwa wanaume) ikilinganishwa na wahalifu wa kike (ambapo hupatikana katika 10-12%).
Lakini bado ni nyanja ambayo bado kwa idadi ya watu wengi kwa ujumla, wakati utafiti mdogo unafanywa kwa wanawake.
Chanzo cha picha, Somsara Rielly/BBC
Victoria anasema tabia yake ya ujanja ilianza kuonekana kama njia ya kujifurahisha.
Alizaliwa Malaysia.
Ulevi wa baba yake na ukosefu wa uwajibikaji wa kibinafsi kwa matokeo ya unywaji wake ulifanya nyumba yake kutokuwa na furaha.
Alifanikiwa sana shuleni lakini mara nyingi alichoshwa.
Kwa kujifurahisha angefurahia kusambaza taarifa za siri ambazo watu walimweleza, siri alizoapa kutunza.
Nani alimchukia nani.
Nani alikuwa na mapenzi na nani.
Mivutano kati ya watoto katika shule ya sekondari mara nyingi inaweza kupatikana nyuma yake.
Victoria alijua jinsi ya kuwadanganya wengine ili wawajibike kwa makosa aliyofanya, au nini cha kusema ili kujiondoa kwenye matatizo.
Alimsadikisha mwalimu kwamba alimrushia chaki kutokana na shinikizo la watu wa rika lake.
marika.
""Ni kile alichotaka kusikia,""anasema.
Alitaka kuamini kwamba mtoto mwerevu hakuwa mtoto mbaya, ni mtoto anayeongozwa kwa urahisi.
""Hivi majuzi Victoria amekuwa akipata usaidizi wa kudhibiti hisia zake.
Lakini pia amekuwa akipata usaidizi, labda la kushangaza, kutoka kwa wengine kama yeye.
Victoria anarejelea jumuiya ya mtandaoni ya wanawake kama yeye.
Inaangazia zaidi blogu ya mwandishi ME Thomas, labda mmoja wa wanawake wanaojulikana sana walio na ugonjwa wa akili.
Thomas alipata zaidi ya 99% alipopimwa saikolojia na John Edens, mwanasaikolojia wa uchunguzi katika Chuo Kikuu cha Texas.
Mfano wa hili tatizo ni kama vile kumwambia mtu anampenda wakati anataka kitu kutoka kwao, anasema Thomas.
Ni jambo ambalo amefanya mara chache, anasema, na limesababisha kuvunjika kwa mahusiano kadhaa.
Utafiti mmoja wa 2012 katika Chuo Kikuu cha Zurich pia uligundua kuwa kicheko hutumiwa mara nyingi na watu wenye tatizo hili kama kifaa cha kudanganya kwa makusudi, kuwasaidia kudhibiti mazungumzo, kwa mfano.
Au nyakati fulani walimcheka, si pamoja na mtu waliyekuwa wakizungumza naye.
Thomas anasema wakala wake anamwambia asitumie neno ‘mdanganyifu’ wakati wa kujizungumzia, lakini badala yake anasema kwamba alijua jinsi ya kushawishi watu tangu utoto wake.
Lakini ujanja ni neno analotumia.
Alisema ubora huo ulimsaidia kuwa mwanasheria mzuri, ambayo bado ni taaluma yake.
Anapozungumza, watu hawawezi kuweka lafudhi yake.
Wanafikiri anaweza kuwa anatoka Israel au Ulaya Mashariki, ingawa ameishi maisha yake yote huko California.
""Unapata lafudhi kutokana na kuunganishwa hadi kuwa na utambulisho. Sijawahi kupata utambulisho,"" anasema.
""Nina hisia dhaifu ya ubinafsi.""
Kwenye blogi yake, anashirikisha mawazo yake ya kila siku na kuwahoji watu wengine wanaoishi na tabia za kisaikolojia.
Wasomaji wake wengi hupata kimbilio katika machapisho na video zake, anasema, kwani ni mahali ambapo wanatambua mifumo yao wenyewe na kushiriki uzoefu bila mtu kuwahukumu.
Chanzo cha picha, Somsara Rielly/BBC
Msomaji mwingine ni Alice, mwanamke Mjerumani mwenye umri wa miaka 27.
Alice anasema kwamba inafadhaisha kusoma makala au kutazama watu walio na ugonjwa wa akili kama watu waovu ambao lazima wote waepukwe.
""Tupo kama kila mwingine yeyote yule.""
Kama Thomas, Alice anaanza kupendwa mara moja, labda kwa sababu anatabasamu sana.
Anakiri mapema kwamba anaiga kile anachojua kinafaa kijamii.
Alice amefanya hivi maisha yake yote.
Bibi yake alipokufa, aliona huzuni ya dada yake na kuakisi tabia yake.
Anasema pia anajifanya mbishi kwani inamruhusu kujiepusha na mengi na kusema yaliyo moyoni mwake bila kusababisha hofu.
Alijifunza haya mapema akiwa na umri wa miaka 12 akiwa likizoni kwenye meli na alijiuliza kwa sauti ingekuwaje ikiwa wangepata ajali na kutazama watu wakizama.
Mwitikio kutoka kwa wazazi wake na marafiki wao ulimfundisha kwamba ilikuwa muhimu kuitunga kama mzaha usiofaa, badala ya mawazo yasiyofaa.
Ingawa Thomas anaelezea tabia yake kuu ya kisaikolojia kama udanganyifu na Victoria anasema hana huruma, Alice anaashiria ukosefu wake wa huruma kama tabia yake inayoonekana zaidi.
""Sina huruma yoyote ya kihisia, lakini nina huruma nyingi za utambuzi, "" asema, tabasamu lake bado liko mahali.
""Kwa hivyo ikiwa mtu ataumia, kama kuumiza goti lake au kuvunjika mkono, naweza nisihisi chochote kwa ajili yake kihisia lakini najua anatakiwa kupata msaada hivyo nitafanya.""
Lakini hii, anasema, inamfanya kuwa mtu mzuri wa kuwa karibu naye katika dharura.
“Watu wananiambia matatizo yao na mimi sijapata kihisia juu yao, na ninaweza kuwasikiliza, kuwapa ushauri wenye mantiki,” anasema.
""Watu wengine wanaweza kutaka kujitenga kwa sababu husababisha hisia zao wenyewe, lakini hiyo haifanyiki kwangu"".
Alice sio peke yake anayefikiria kwamba tabia zake zinaweza kuwa faida kwa jamii.
""Kila mtu anamjua mtu aliye na sifa za kisaikolojia,"" anasema Marsh, ambaye ameanzisha shirika lisilo la faida linaloitwa Psychopathy Is.
Inatoa mojawapo ya majukwaa machache ya mtandaoni yanayotoa usaidizi kwa watu walio na ugonjwa wa akili na wale walio karibu nao.
""Wataalamu wengi, ikiwa ni pamoja na Marsh, wanaamini kuwa ni wakati wa kuondokana na unyanyapaa unaozunguka ugonjwa wa psychopathy.
Sababu za kimsingi za ugonjwa wa akili bado hazijaeleweka vizuri, ingawa utafiti unaokua wa uchunguzi wa neva unasaidia kubainisha baadhi ya uwezekano wa matatizo ya neva katika ubongo ambayo yanaweza kueleza dalili. Utafiti, kwa mfano, umeonyesha kuwa wanaume walio na tatizo hilo la akili wana mwitikio mdogo katika maeneo ya ubongo kuhusiana na hofu na kuna baadhi ya vidokezo kwamba athari sawa zinaweza kupatikana kwa wanawake.
Lakini kama utafiti mwingi juu ya saikolojia, matokeo haya yako mbali na uthibitisho na bado yanahitaji kuchunguzwa zaidi.
Jenetiki na mazingira ambayo mtu hujikuta ndani yake pia ni sehemu muhimu za fumbo.
Lakini ili kupata majibu hayo itahitaji jamii pana zaidi kukuza uhusiano uliokomaa zaidi na saikolojia, Marsh anaamini."
Siku ya choo duniani: nguvu isiyo ya kawaida ya kinyesi na jinsi inavyoweza kusaidia kuokoa sayari - bbc news swahili,"Kuanzia kuwezesha umeme wa nyumbani hadi mbolea kwa mazao, je, kinyesi chetu kinaweza kutatua baadhi ya matatizo makubwa zaidi duniani?
Je, kinyesi kinaweza kuokoa sayari?
Pata maelezo zaidi kuhusu Siku ya Choo Duniani ya Umoja wa Mataifa (19 Novemba) ambayo inalenga kuongeza uelewa wa watu bilioni 3.6 wanaoishi bila huduma za usafi zinazosimamiwa kwa usalama."
Saratani ya tezi dume: ni kwanini wanaume wanafaa kuwa na wasiwasi?  - bbc news swahili,"N﻿a Dinah Gahamanyi
B﻿BC News Swahili
Chanzo cha picha, SPL
Korodani ni mojawapo ya sababu za kawaida zinazosababisha saratani kwa wanaume.
Korodani inapatikana chini ya kibofu cha mkojo na kazi yake ya kawaida ni kutengeneza majimaji  ambayo ni sehemu ya mbegu za kiume za uzazi.
Majimaji haya ni muhimu kwa ajili ya ukuaji mbegu za uzazi za kiume.
Korodani ya saratani ni moja ya saratani zinazowapata zaidi wanaume kote duniani.
Kulingana na ripoti ya Umoja wa Mataifa, iliyotolewa mwezi Machi, 2022, Saratani kwa ujumla ni ugonjwa unaoongoza duniani kwa kusababisha idadi kubwa ya vifo, huku watu milioni 10 wakifariki kutokana na saratani  mwaka 2022. Hii ni sawa na kifo kimoja kati ya vifo sita.
Kulingana na ripoti hiyo watu milioni 1.41 walifariki  kutokana na saratani ya korodani.
Kwa mfano nchini Marekani taasisi ya kukabiliana na saratani -American Cancer Society (ACS) inakadiria  kuwa wanaume wapya 268,490, watakuwa wamepatikana na saratani hii katika mwaka 2022.
Saratani ya Korodani hutokea pale  ukuaji wa seli zisizo za kawaida unapojitokeza katika  tezi ya  korodani  na hili ambao hutokea kwa wanaume pekee.
Kwa kawaida homoni za testosterone hudhibiti utendaji wa korodani, tezi ya prostate hutengeneza majimaji , yanayofahamika kama  semen kwa lugha ya kitaamu.
Semen huwa ni mbegu za kiume za uzazi ambazo hutoka nje kupitia mrija wa mkono wakati mwanaume anapomaliza tendo la kujamiiana.
Wakati ukuaji usio wa wa kawaida wa tezi ndani ya korodani unapotokea,  ukuaji wa seli mbaya pia huongezeka – na hii huitwa uvimbe – hutokea katika korodani.
Kwasababu saratani hutengenezwa na seli kutoka katika korodani, huitwa saratani ya korodani.
Saratani hii inaweza kusambaa kwenye maeneo mengine ya mwili .
Dkt Afred Karagu anasema, saratani ya korodani ni mojawapo ya saratani zinazowapata wanaume zaidi, lakini ni pia ni  saratani inayoweza kupona iwapo itagundulika mapema.
Dkt. Karagu kutoka Rwanda  anasema njia mojawapo ya njia bora zaidi za kugundua saratani hata kabla ya dalili yoyote kujitokeza ni kwenda kufanyiwa uchunguzi.
‘’Kadri inavyogundulika mapema kuwa una saratani ya Korodani  , ndivyo inavyoweza kuwa rahisi kutibika.’’, anasema Dkt Karagu.
Anasema Saratani ya korodani  ina uwezekano mkubwa wa kutibiwa na ikapona kabisa iwapo itagundulika mapema.
Hatahivyo anatahadharisha kuwa ‘’Saratani ya korodani inapochelewa kugundulika, inaweza kuwa imesambaa kwenye maeneo mengine ya mwili au viungo vingine vya mbali vya mwili. Inapokuwa hivyo huenda isitibike...ndio maana tunahimiza kuwa wanaume watu wazima ni vyema wakafanya uchunguzi wa mara kwa mara wa afya zao , ikiwa ni pamoja na uchunguzi wa saratani ya korodani. ‘’ anasema.
Saratani ya korodani pia imewekwa katika makundi mawili kulingana na kasi ya ukuaji wake:
Chanzo cha picha, DR. Alfred karagu
D﻿aktari Karagu anasema saratani ya korodani haihusiani na tendo la ngono au la ndoa ''Kuna hizi imani ambazo sio za kweli kwamba  watu wakifanya tendo la ngono sana hawawezi kupata saratani ya korodani...hilo si kweli au unapofanya tendo hilo kila mara unaweza kupata saratani ya korodani, hizi imani sio za kwali '', ameiambia BBC
Aina ya saratani ya korodani  isiyokuwa haraka, uvimbe wake hukua taratibu  hatahivyo, saratani ya korodani inayokua kwa kasi, uvimbe wake hukua kwa kasi, ambapo inaweza kukua kupita kiasi na kusambaa katika maeno mengine ya mwili , kama vile kwenye mifupa hali inayojulikana kama saratani ya metastatic
K﻿ulingana na Dkt Karagu, zipo dalili mbali mbali za saratani ya Korodani miongoni mwake ikiwa ni pamoja na:
M﻿wanaume mwenye umri wa kuanzia miaka 40 anatakiwa kufanya uchunguzi wa afya yake  wa mara kwa mara, ikiwa ni pamoja na uchunguzi wa saratani ya korodani, anasema Dkt. Karagu.
H﻿atahivyo anashauri kuwa  wanaume wenye umri wa kuanzia miaka 50 wanakabiliwa na uwezekano mkubwa wa kupatwa na saratani ya Korodani hivyo basi wanashauriwa kuhakikisha wanapimwa hali hii.
Ni nani hasa anaweza kupatwa na saratani ya korodani?:
Daktari Leo Ngeruka  kutoka Rwanda anasema mambo yafuatayo yanaweza kusaidia   kupunguza uwezekano wa kupata  saratani hatari ya korodani"
U﻿kitaka usiwe msahaulifu kula vyakula hivi - bbc news swahili,"N﻿a Yusuph Mazimu, BBC Swahili
Chanzo cha picha, Getty Images
Usahaulifu ama kupoteza kumbukumbu ni tatizo linalokuwa kwa kasi miongoni mwa watu. Kwa mujibu wa Shirika la afya duniani (WHO), kuna wagonjwa takriban milioni 50 wa kupoteza kumbukumbu kote ulimwenguni idadi hii ikitarajiwa kuongezeka mara tatu ifikapo mwaka 2050.
WHO inasema mbali na kumuathiri mgonjwa mwenyewe, ugonjwa wa kupoteza kumbukumbu unaathiri pia familia yake na unaongeza gharama za kiuchumi kwa jamii. Inatarjiwa kwamba ifikapo mwaka 2030 gharama hiyo itafikia dola trilioni 2 kwa  mwaka.
Kwa mantiki hii ni tatizo ambalo linapaswa kushughulikiwa kwa nguvu zote na kwa sababu hakuna tiba kwa sasa WHO inasisitiza umuhimu wa kuzuia kutokana na umuhimu wa kumbukumbu katika Maisha ya binadamu.
Chanzo cha picha, Getty Images
Mwanasaikolojia Kimberley Wilson anasema ziko aina tatu za kupoteza kumbukumbu, za muda mfupi, ambapo uwezo wa mtu unamfanya kukumbuka mambo yaliyotokea muda mfupi uliopita. Kwa mfano mtu anakutajia namba ukaipiga bila kuiandika mahali.
Kumbukumbuku ya kazi, inayomfanya mtu kuelewa jambo na kuchangia mawazo kwenye mazungumzo yanayoendelea lakini kumbukumbu za muda mrefu ni zile zinazomfanya mtu kukumbuka matukio ya muda mrefu, hata miaka na miaka.
‘vile tunavyokula vinaathiri viwango vya kumbukumbu zetu zinavyofanya kazi’, anasema Kimberly.
Chanzo cha picha, Getty Images
Tatizo la kupoteza kumbukumbu linawakumbua kwa kiasi kikubwa watu wenye umri mkubwa.
‘Ni kweli watu wenue umri mkubwa hasa kuanzia miaka 70 wanapata tatizo hili pia, ingawa kwa wengine wenye umri mdogo wanaweza kulipata ila kwa uchache’, anasema Mwajombe Laurian kutoka Tanzania, mwalimu anayetoa elimu ya lishe kwa afya, ikiwemo kusaidia kumbukumbu.
WHO, Mwajombe aliyezungumza na BBC na hata mwanasaikolojia Kimberley wote wanasisitiza umuhimu wa kushughulikia tatizo hilo na njia iliyorahisi na kuthibitishwa ni kupitia vyakula.
Miongoni mwa vyakula vinavyoweza kukusaidia kwenye kumbukumbu ni hivi vifuatavyo
Chanzo cha picha, Getty Images
Ziko aina kadhaa za zabibu, ambazo maarufu ni zile zenye rangi ya kijani na za rangi ya zambarau. Watafiti wanathibitisha zabibu za zambarau zinamchango mkubwa kwenye kumbukumbu.
Kwa watu wazima wenye matatizo ya kumbukumbu wwakinywa nusu lita ya juice ya zabibu za rangi ya zambarau kila siku kwa muda wa wiki 12 (miezi mitatu) zitawasaidia.
Zabibu za zambarau zina kitu kinaitwa Anthocyanins na Polyphenols vinavyoipa rangi iliyokolezwa ambayo ni muhimu. Polyphenols pia inapatikana kwenye matunda mengine kama Apple na mapeasi.
Wakati wa mmengenyo wa vyakula hivi baada ya kuliwa vinasaidia kuifanya mishipa ya damu kunyumbulika vizuri na kutembea kwa damu kuelekea kwenye ubongo.
Chanzo cha picha, Getty Images
‘Watoto kula gram 240 (kama robo kilo) ya Blueberries wa kila siku zinawasaidia kukumbuka maneno mengi na kuyakumbuka kwa usahihi masaa mawili baadaye’, anasema Kimberley.
Kima ilivyo kwa zabibu za zambarau Blueberries pia zina kitu Anthocyanins na Polyphenols. Kama inavyofanya zabibu kwenye mishipa ya damu, Blueberries pia inaifanya mishipa ya damu kunyumbulika vizuri na kutembea kwa damu kuelekea kwenye ubongo. Hilo linasaidia kuleta nguvu zaidi, virutubishi na oksijeni.
Chanzo cha picha, Getty Images
‘Taarifa njema kwa wapenda Chokleti, kwa sababu chokleti zina kakao ambayo inaboresha usambazaji wa damu kwenye akili, lakini inapaswa kuwa ‘dark chocolate’ ambayo ina asilimia 70% ya virutubishi vya kakao (Cocoa solids) ili kupata faida yake’, anasema Kimberley.
Lakini wataalamu wanasema muhimu kula mlo kamili wenye mboga za majani, matunda, protini kama samaki na maharage kwa sababu una faida kubwa kwenye ubongo wa mwanadamu.
Chanzo cha picha, Getty Images
Ukiacha kusaidia kukulinda na saratani, hatari ya kupata magonjwa ya moyo, unene pia inasaidia kuboresha afya ya akili.
Chai hii inafaida kubwa kwenye kumbukumbu. Hasa wenye tatizo la kumbukumbu za muda mfupi, grean tea,  inaweza kuwasaidia sana."
Faida tano kuu za maji ya kunywa kiafya - bbc news swahili,"Chanzo cha picha, Getty Images
Sote tunajua ni muhimu mwili wako kuwa na maji, lakini kwa nini?
Tulimuuliza mtaalamu wa lishe Nicola Shubrook atueleze faida tano kuu za kunywa maji ya kutosha.
Maji ni kioevu kisicho na rangi kinachojumuisha hidrojeni na oksijeni (H20).
Ni muhimu kwa maisha, ingawa hakina kalori.
Kunywa kiasi cha kutosha cha maji, au mwili wako kuwa na maji, ni kanuni ya kwanza ya afya na lishe.
Miili yetu inaweza kudumu kwa wiki nzima bila chakula, lakini ni siku tu unaweza kuhimili bila maji.
Inaleta maana tunapojua kwamba mwili wetu umeundwa na takriban 60% ya maji na kwamba upungufu wa maji mwilini unaweza kuwa na matokeo ya kimwili na kiakili.
Mchanganyiko halisi wa ya glasi yako ya maji inategemea chanzo chake.
Maji ya madini na maji ya chemchemi, ambayo kwa kawaida hutoka kwenye hifadhi na chemchemi za chini ya ardhi, yanaweza kutoa virutubisho vya ziada katika mfumo wa madini kama vile kalsiamu na magnesiamu.
Chanzo cha picha, Getty Images
Utafiti umeonyesha kuwa hata upungufu wa maji mwilini kidogo unaweza kuathiri kumbukumbu na hali ya kila mtu kutoka kwa watoto hadi wazee.
Upungufu wa maji huathiri ubongo, na pia mwili, na utafiti umeonyesha kuwa hata upungufu wa maji mwilini unaweza kuathiri vibaya hali na kuongeza wasiwasi.
Ukosefu wa maji pia unaweza kuongeza hatari ya maumivu ya kichwa au kipandauso kwa baadhi ya watu.
Ubongo hauelezi tofauti kati ya njaa na kiu, kwa hivyo mara nyingi tunachanganya kiu na "" tamaa ya sukari.""
Wakati mwingine unapotamani kitu kitamu, jaribu glasi ya maji kwanza.
Mwili kuwa na maji pia inaweza kusaidia kudumisha uzito.
Utafiti umeonyesha kuwa kunywa maji kabla ya mlo kunaweza kukufanya ujisikie umeshiba na hivyo kukuza kupunguza uzito kwa kukandamiza hamu yako ya kula.
Hili ndilo linalojitokeza kutokana na utafiti wa 2015 ambapo laini vyepesi vilibadilishwa na maji.
Matokeo yalionyesha kuwa inaweza kusababisha kupunguza uzito zaidi na kupinga insulin isiingie.
Utafiti mwingi umefanywa juu ya madhara ya kupungua kwa maji mwilini wa wanariadha, na matokeo yake  yamehitimisha kwamba upungufu wa maji mwilini huathiri tu utendaji wa mwanariadha, lakini pia kisaikolojia.
Maji husaidia ""kufanya mambo"" katika mfumo wa mmeng’enyo wa chakula, hivyo kukaa na maji kunaweza kusaidia kuzuia kuvimbiwa kwa watoto, watu wazima, na wazee.
Inaweza kuonekana kuwa maji yana faida sana.
Upungufu wa maji mwilini unaweza kuongeza hatari ya kutokea au kujirudia kwa mawe kwenye figo kwa baadhi ya watu.
Uchunguzi umeonyesha pia kwamba kunywa maji ya kutosha kunaweza kupunguza hatari ya magonjwa ya kibofu na ya mkojo, ikiwa ni pamoja na kufura kwa kibofu cha mkojo ambako kawaida husababishwa na maambukizi ya kibofu kwa wanawake.
Chanzo cha picha, Getty Images

NHS (Huduma ya Afya ya Umma ya Uingereza) inapendekeza mtu mzima kunywa wastani wa glasi 6-8 za maji kila siku.
Hii ni pamoja na maziwa yenye mafuta kidogo, vinywaji visivyo na sukari kidogo au sukari, chai na kahawa.
Hata hivyo, hii inaweza kutofautiana kulingana na umri wako, jinsia na kiwango cha shughuli.
Kwa mfano, unaweza kuhitaji maji zaidi ikiwa unafanya mazoezi au ikiwa kuna joto jingi."
"""nilitoa mayai yangu kusaidia wanawake weusi kupata watoto""  - bbc news swahili","Chanzo cha picha, Queen
Oocyte ni seli ambayo inaruhusu uzalishaji kwa wanawake, ni sawa na manii kwa wanadamu.
Kabla ya uchangiaji wa yai, wanawake ambao hawakuwa na uwezo wa kuzaa au hawakuweza kuzaa walilazimika kuachana na shauku  ya kupata mtoto au kugeukia chaguzi nyingine kama vile kuasili.
Shirika la Afya Duniani (WHO) lilikadiria mwaka 2020 kuwa kati ya wanandoa milioni 48 na watu milioni 186 wameathiriwa na ugumba duniani kote.
Mbinu hii inaruhusu wanawake kuwa wajawazito na kuzaa watoto.
Hata hivyo, ukosefu wa wanaojitolea hufanya wanawake wasubiri kwa muda mrefu, hasa wanawake weusi. ""Orodha ya kusubiri kwa mchango wa oocyte kwa watu wa Caucasia ni miaka mitano kwa wastani, wakati kwa watu wenye phenotype nyeusi ni miaka minane, tisa au kumi"", anaeleza mama wa mvulana wa miaka 6.
Katika maisha yake Reine ni mshauri wa kidijitali huko Paris. Na ikiwa watu wake wa karibu wanamtaja kuwa mtu mkarimu, anajiona kuwa mtu anayependa tu kusaidia wengine pale anapoweza na anayechukia ukosefu wa haki.
Reine ni mtu mwenye matumaini makubwa, mwanaharakati wa mambo mazuri ambaye hutoa damu yake, viungo vyake na tezi za damu.
Hadithi ya Malkia huyu ni hadithi ya ukarimu na kujitolea.
Chanzo cha picha, Queen
""Ni seli ambayo ninachangia, ambayo haijaundwa na hata haijarutubishwa bado. Ni oocyte. Kwa macho yangu, sio kama ninatoa kiinitete kwa mfano, na ninatumai kuwa kitafanya kumsaidia mtu kupata uzazi.
''Nilitoa mchango wangu wa yai mwaka huu 2022 lakini kwa kweli nilifahamu uwezekano wa kutoa mayai yako miaka sita iliyopita. Wakati wa miadi na daktari wa magonjwa ya wanawake katika hospitali nilipokuwa na mimba ya mwanangu, niliona bango kwenye chumba cha kusubiri ambalo lilizungumzia mchango wa namna hii . Kilichonivutia siku hiyo ni kwamba kulikuwa na wanandoa weusi kwenye picha lakini sikujua mchango wa gamete ni nini''.
''Nilizungumza na daktari wa magonjwa ya wanawake ambaye alinielezea kwa upana na kuniambia kuwa kufuatia kujifungua kwangu na baada ya kunyonyesha, naweza kurudi na kupata habari zaidi. Na kama nilitaka, ningeweza kutoa wakati huo. Nilijiweka katika nafasi ya wanawake hawa ambao wanapaswa kusubiri miaka mingi sana ili kupata mtoto na nikajisemea: 'Nitaanza'.
Nilifikiria jinsi ninavyofurahi kuwa mama na jinsi uzazi umenipa. Nilipata mimba kwa urahisi ingawa nilikuwa kwenye IUD. Leo nina mvulana wa miaka 6 anayeitwa Aaron.
Nilikuwa na mtoto wangu mdogo, nilikuwa na umri wa miaka 25. Mtoto amejaa  nguvu na furaha. Pia nadhani niliweza kutoa mchango kwa sababu nilipata uzoefu wa uzazi. Bila hivyo, sidhani kama ingetokea. Sina hamu ya watoto kwa sasa lakini kama ingekuwa hivyo na nilikuwa nikitarajia, ningetaka mtu atoe mchango, kwa urahisi kabisa.
Chanzo cha picha, BSIP/UIG VIA GETTY IMAGES
Kama sheria, kuna michango michache. Na kusubiri ni kwa muda mrefu kwa wanandoa weusi kwa sababu kuna wafadhili wachache.
Kulingana na shirika la biomedicine, orodha ya kusubiri mchango wa yai ni miaka mitano kwa wastani, wakati kwa watu wenye phenotype nyeusi ni miaka minane au kumi. Na kwa watu wa Asia labda hata zaidi.
Kwa bahati mbaya, tunajua tu kuhusu mchango tunapouhitaji na nadhani tunapaswa kuuzungumzia zaidi, iwe tunauhitaji au la.
Kuna ukosefu wa mawasiliano kuhusu mchango wenyewe. Kwa mfano, tunaona mabango ya kuchangia damu kila mahali, tunaona hata mabango ya kuchangia viungo, ambapo kwa mchango wa oocyte au mchango wowote wa gamete, sijawahi kuona hospitali yoyote ya nje. . Ikiwa watu wenye afya wanaweza kutoa lakini hawajui kuhusu hilo, basi, hawawezi kujua wanaweza kutoa.
Chanzo cha picha, Queen
Utoaji wa mayai ni ishara ya kujitolea kulingana na takrima, kutokujulikana na huduma ya hiari.
Kwa hivyo mtu lazima awe wa hiyari. Huwezi kushinikiza mtu yeyote kufanya hivi. Nadhani wanawake weusi wanahitaji kuelimishwa na kuambiwa kuwa wana nafasi ya kutoa.
Kwa upande wangu, hakuna mtu aliyenishawishi kufanya hivyo. Niliona tu bango na ulikuwa uamuzi wangu mwenyewe.
Nilikuwa tayari kutoa damu yangu, plasma yangu, lakini hiyo ni kwa kila mtu.
Kwa hivyo, nilijiweka katika nafasi ya mtu ambaye anaweza kuwa na asili sawa na mimi au mtu mwenye ngozi nyeusi kama mimi na ambaye anapaswa kungoja zaidi ili kupata zawadi. Kwa hiyo tu, nilikuwa tayari kutoa huku nikijua kwamba wanawake weusi wataweza kufaidika kwanza kabisa na mchango kutoka kwa mtu anayefanana nao.
Chanzo cha picha, queen
Nadhani lazima iwe ngumu kwa watu wengine kukubali utasa wao au wa wenzi wao. Hili ni jambo ambalo halizungumzwi sana hata miongoni mwa marafiki au ndani ya familia moja.
Huenda tusithubutu kuuliza swali. Tunajaribu kutoingilia. Kisha pia inabidi uweze kukubali kupokea zawadi kutoka kwa mtu mwingine ambaye, hata akiwa na rangi sawa ya ngozi, hawezi kubeba jeni yetu.
Kwa maoni yangu, familia si lazima kulingana na jenetiki, tunaweza kuona hili wazi katika kesi ya watoto walioasiliwa. Zaidi ya hayo, kuhusu nchi yangu ya asili, mkuu wa idara ambaye alinipokea kwa ajili ya mchango wangu aliniambia: 'Imetokea kwamba watu kutoka nchi nyingine za Afrika hawataki mayai kutoka kwa mtu kutoka Cameroon au kwingineko.
Kwa hivyo watu hawa, ni wazi, hawataweza kupata zawadi yangu na itabidi wangojee miaka mingi kabla ya kuwa na mtu wa asili wanayemtaka.
Arlette, mama yangu, anajivunia sana kwamba niliweza kutoa mchango huu ambao unaweza kuwa uliwaruhusu watu kupata uzazi, hata kama hatujui ikiwa hii itasababisha kuzaliwa kwa mtoto.
Ni juu ya dawa kufanya mengine. Ninashiriki naye mambo mengi na kuwa mama kwa upande wake kumetuleta karibu zaidi.
Pia alinipata mapema, nikiwa na miaka 25. Nilisubiri kupata matokeo ya mchango kabla ya kuzungumza naye kuhusu hilo.
Nilimwonesha na kusema, 'Nataka uelewe kwamba sio mtoto wangu ninayemtoa. Tutashiriki maumbile na mtoto huyo, lakini sio wangu.
Sijui ninampa nani. Sijui itapelekea kuzaa au la na hata sijui nitachangia mayai mangapi.
Lakini nataka tu kufanya ishara hii hapo kwa sababu ninafikiria wanawake ambao hawana uwezo wa kuzaa, ambao wamekuwa wakingoja kwa muda mrefu.
Na sasa kwa kuwa sheria imepitishwa, wanawake katika wanandoa au wanawake wasio na waume wanaweza pia kupata michango, ambayo ina maana kwamba inaongeza watu kwenye orodha ya wanaosubiri.
Anachukulia kuwa tayari ni 'hatua kubwa'. Na juu ya yote, kwa upande wa maumbile, hufanya tofauti kati ya vitu.
Hajiambii kuwa ipo siku atapata mjukuu au mjukuu mahali fulani, anajua kabisa mjukuu wake pekee ni mwanangu. Kwa kweli, nimewaambia karibu kila mtu katika familia yangu kuhusu hilo. Wengine wameniambia: 'Ni vizuri kwamba unasaidia watu wengine' wakati wengine hawaelewi.
Baadhi ya wanawake katika familia yangu hujiambia kuwa nina mtoto nje na kwamba labda ningejifikiria na kuwa na wa pili kabla ya kutoa mayai yangu.
Kwa sasa, sitaki watoto, kwa hivyo sikungoja hadi nilipokuwa na umri wa miaka 35 kutoa. Sikuzote nimeelekea kuwafikiria wengine kabla yangu.
Ukweli kwamba ufikiaji wa asili hautajulikana tena kwa mtoto ni jambo zuri.
Kuanzia Septemba 2022, mtoto aliyezaliwa kwa mchango wa yai atakuwa na haki akiwa na umri wa miaka 18 kuomba kuifikia asili yake.
Hii ina maana kwamba katika faili langu, nitaweza kuweka waraka unaosema: 'Ninampa mamlaka mtoto huyu kujua kwa nini nilifanya hivyo, akiwa na umri gani, jina langu ni nani...' pamoja na taarifa zinazoweza kusaidia kujua anatoka wapi.
Pia inamaanisha kwamba uwezekano, ikiwa katika miaka 20, 25, 30 au zaidi, mtu atakuja, nitafungua mlango wangu. Ikiwa hiyo itatokea, itakuwa zaidi kwa upande wa maumbile.
Sitakuwa mama yake na pia najua kisheria sihusiki kabisa na huyu mtoto atakayezaliwa. Kwenye mitandao ya kijamii, wanawake wengi weusi wanaosubiri michango kote Ufaransa wameniandikia. Baadhi yao wamekuwa wakisubiri kwa miaka sita.
Wengine walifanikiwa kupata mtoto baada ya mchakato mrefu.
Bado wengine walinishukuru kwa kuzungumza juu ya mchango huo. Huwezi kumshawishi mtu yeyote kutoa chochote. Ni kama kuchangia damu, lazima iwe kwa hiyari yako mwenyewe.
Hasa kwa vile pia ni mwiko katika baadhi ya tamaduni. Kila mtu ana hadithi yake, kila mtu makadirio yake na njia yake ya kuona mambo. Jambo moja ni hakika, mchango wa oocyte haujulikani kwa ujumla.
Ninathubutu kutumaini kwamba ushuhuda wangu utawasaidia baadhi ya wanawake kujitambua au kugundua jambo wasilolijua kwa kujiambia: 'Sikujua hilo lipo na nitakwenda kupata taarifa za kuimarisha ujuzi wangu na kujua kama naweza kutoa au la.""
Njia hii ya usaidizi ya kuzaliana iliyoidhinishwa nchini Ufaransa tangu 1994 inatumika hasa wakati wa itifaki za utungisho wa mimba (IVF).
Sheria ya Agosti 2, 2021 kuhusu maadili ya kibaolojia imepanua ufikiaji wa uzazi kwa usaidizi wa kimatibabu (MAP) [pia huitwa uzazi unaosaidiwa na matibabu (PMA) kwa wanandoa wa kike na wanawake ambao hawajaolewa nchini Ufaransa.
Kulingana na Taasisi ya Agence de la biomédecine, sheria hii mpya pia inaruhusu watoto wanaotokana na mchango wa yai  kuwapa uwezekano wa kupata, 'ikiwa wataiomba, kwa wingi wao, utambulisho wa wafadhili wao, na pia' kwa taarifa zisizo za kitambulisho kumhusu. '."
Wanawake wana uwezekano wa kuwa na afya bora ya ngono ikiwa watapata usingizi wa kutosha-utafiti﻿ - bbc news swahili,"Chanzo cha picha, Getty Images
Mwanasayansi wa masuala ya tabia Dk. Wendy Traxel anasema kuwa na usingizi kunaweza kukufanya usiwe mwenzi mzuri na kuumiza maisha yako ya kujamiiana. Anasema tafiti pia zinaonesha kuwa usingizi unahusiana na maisha ya ngono na afya ya wanandoa.
Wendy amekuwa akisoma masuala ya  usingizi kwa miaka 15, akiangalia kwa karibu mifumo ya usingizi na tabia za wanandoa. Anasema kuwa kulala sio tabia ya mtu binafsi, lakini tabia ya wanandoa.
Chanzo cha picha, Getty Images
""Nimekuwa nikijifunza usingizi kwa miaka 15 iliyopita. Usingizi ni tabia inayohusiana na afya. Hata hivyo, hii ni tabia ya wanandoa. Wengi wanaosoma masuala ya usingizi huona kuwa ni tabia ya kujifunza.
Ukikubali kulala, utakosa kuwa mwenzi mzuri. Wanakuwa mabadiliko ya mara kwa mara ya hisia.. wanaingia kwenye sonona. Inakwenda katika mazingira ya mabishano. Ustadi wako wa mawasiliano utaharibika,"" alisema Dkt. Wendy.
'Kukosa  usingizi hupunguza huruma. Unashindwa kuelewa hisia za mwenzi. Usingizi sio tu muhimu kwa afya yako, ustawi, na tija, lakini pia ya mwenzi wako.
Usingizi ni muhimu sana kwa uhusiano mzuri kati yenu wawili,” alisema Dk Wendy.
Nasema usingizi wa furaha ni ndoa yenye furaha. Kuna sababu nyingi za hii. Katika jamii ya leo, usingizi mzuri unatoweka. Kila mtu anazungumza juu ya usingizi mzuri wa usiku. Inataka wakati wa kulala. Pia wanawaonea wivu marafiki na jamaa ambao wana fursa ya kulala vizuri.'
""Kuna uhusiano wa moja kwa moja kati ya usingizi na shughuli za ngono. Kuna uhusiano kati ya usingizi na homoni za kujamiiana. Kwa mfano, tafiti zimeonesha kwamba ikiwa wanaume wanalala chini ya saa 5 kwa siku kwa siku chache mfululizo, homoni yao ya testosterone itapungua kwa asilimia 10.
Athari ya kushuka kwa testosterone ni kwamba husababisha dalili za uzee wa mtu kuongezeka.
'Kwa wanawake, tafiti zimeonesha kuwa kuna uhusiano kati ya usingizi na uwezo wao wa kuzaa.
Ikiwa wanawake wanapata saa ya ziada ya kulala kila siku, mara kwa mara wanafanya ngono huongezeka kwa asilimia 14. ""Tafiti zinaonesha kuwa kulala vya kutosha na kulala zaidi kunaweza kuongeza maisha ya kujamiiana kwa wanandoa,"" alisema Wendy.
Chanzo cha picha, Getty Images
Utafiti unaonesha kuwa watu wengi hulala vizuri zaidi wanapolala pamoja kuliko wanapolala peke yao.
Afya ya kiakili, kimwili na kingono itakuwa nzuri ikiwa muda wa kulala ni sawa.
Tabia ya mmoja wa wanandoa kuna uwezekano wa usumbufu wa usingizi wa mwingine. Kulala juu ya kitanda, kuchukua kitanda kizima, na kukoroma kunaweza kuvuruga usingizi wa wengine katika wanandoa.
Pia, wakati kuna matatizo ya afya na watoto, usingizi wa wanandoa hauna usawa.
Katika wanandoa wakubwa, muda wa usingizi unaweza kutofautiana kutokana na matatizo ya afya, matatizo ya usingizi,  Halijoto ya chumba na matandiko ni mambo muhimu katika ubora wa usingizi.
Kuelewa na kurekebisha matatizo haya na kutafuta ufumbuzi kunaweza kusababisha usingizi bora zaidi. Matokeo yake afya ya kimwili, kiakili na kingono inaboreka, anasema Wendy."
Zifahamu  faida 5 bora za kiafya za viazi vitamu - bbc news swahili,"Chanzo cha picha, Getty Images
Nicola Shubrook, Mtaalam wa Lishe ,anaeleza kwa nini mizizi hii yenye utamu na  yenye nyuzinyuzi nyingi, vitamini na madini, ni nzuri kwa afya yako.
Viazi vitamu (Ipomoea batatas) ni mboga ya mizizi yenye wanga, yenye ladha tamu. Ngozi yake ya nje ni nyembamba na kahawia na nyama yake ina rangi angavu, mara nyingi rangi ya machungwa, lakini pia nyeupe, zambarau au njano.
Unaweza kula viazi vitamu vikiwa vizima au vikimemenywa na majani ya mmea huo  pia yanaweza kuliwa.
Vyote viwili vinaweza kuitwa ""viazi"", lakini viazi vitamu na viazi vyeupe vya kawaida havihusiani.
Sehemu ya 80g ya viazi vitamu (vilivyochemshwa) hutoa:
67kcal / 285kj
0.9g protini
0.2g mafuta
6.3g carbohydrates
6.7g ya sukari  sugar
280mg potassium
3012 mcg of carotenes
14mg vitamini C
Kiasi cha gramu 80 za viazi vitamu, au kiazi kimoja cha wastani, huhesabiwa kuwa mojawapo ya milo yako mitano kwa siku, tofauti na viazi vyeupe, ambavyo havina gramu nyingi.
Chanzo cha picha, Getty Images
1. Inaweza Kupunguza Hatari ya Saratani

Ingawa hakuna ""vyakula bora"" ambavyo vinaweza kuzuia saratani, na sababu zingine za hatari za saratani hazihusiani na lishe, kuna ushahidi kwamba lishe bora inaweza kupunguza hatari ya saratani.
Matunda na mboga yana  antioxidants, misombo ambayo husaidia kulinda mwili dhidi ya uharibifu unaosababishwa na ‘virutubisho hatari"".

Uchunguzi kutoka kwa Maktaba ya Kitaifa ya Tiba unaonyesha kuwa antioxidants kwenye ngozi ya viazi vitamu, haswa viazi vitamu vya zambarau, vinaweza kusaidia kupunguza mchakato huu wa oxidation, na hivyo kupunguza hatari ya saratani.
Ili kupata virutubishi vingi kutoka kwa viazi vitamu vyako, usivimenye – vioshe  tu kabla ya kupika.
2. Inaweza Kusaidia Afya ya Usagaji chakula
Viazi vitamu vina nyuzinyuzi nyingi, ambazo zimeonekana kusaidia mfumo mzuri wa usagaji chakula.
Hadi sasa, tafiti nyingi zimefanywa kwa wanyama, lakini inaonekana kwamba viwango vya juu vya sterols za mimea (phytosterols) vinavyopatikana kwenye viazi vitamu vinaweza kuwa na athari za kinga kwenye mfumo wa mmeng'enyo wa chakula na kuwa na manufaa katika kuzuia vidonda vya   tumbo pamoja na zile zinazosababishwa na NSAIDs (dawa zisizo za steroidal kama vile ibuprofen).
3. Inaweza Kusaidia Kudhibiti Kisukari cha Aina ya 2
Matokeo ya kuvutia yanaonyesha kuwa matumizi ya wastani ya viazi vitamu na majani ya viazi vitamu yanaweza kuboresha udhibiti wa sukari ya damu katika aina ya 2 ya kisukari.
Hata hivyo, ushahidi zaidi kutoka kwa majaribio yaliyoundwa vizuri unahitajika ili kuthibitisha matokeo haya.
4. Kuboresha  afya ya macho
Viazi vitamu vina kiasi kikubwa cha beta-carotene - ambayo hupa mzizi wa  nyama yake  rangi ya chungwa .
Tunapokula beta-carotene, mwili wetu huigeuza kuwa vitamini A, ambayo hutumiwa kutengeneza vipokezi vya kutambua mwanga kwenye jicho. Hii ni muhimu kuona  usiku na kudumisha afya ya macho.
Utafiti uliofanywa na Food & Nutrition Research uligundua kuwa viazi vitamu vya rangi ya zambarau vina kundi maalum la antioxidants inayojulikana kama anthocyanins, ambayo pia imeonekana kufaidi macho.

5. Inaweza Kusaidia Kazi ya Kinga

Utajiri  katika beta-carotene,  unaviwezesha viazi vitamu kusaidia kazi ya kinga.
Hakika, vitamini A ni muhimu kwa kudumisha uadilifu wa utando wa mfumo wa kupumua na utumbo.
Chanzo cha picha, Getty Images
Kwa ujumla, viazi vitamu ni nyongeza nzuri kwa lishe bora na huonekana kuwa salama kwa watu wengi, na visa vichache sana vya kuwaharibikia watu.
Hata hivyo, zina misombo inayoitwa oxalates, ambayo hufunga kalsiamu na madini mengine. Kuzidisha kwa oxalates katika lishe kunaweza kusababisha mawe kwenye figo.
Ikiwa tayari una mawe kwenye figo au uko katika hatari kubwa unapaswa kupunguza ulaji wako wa vyakula vilivyo na oxalates nyingi.
Ikiwa una shaka au una wasiwasi kuhusu lishe na afya yako, wasiliana na daktari wako au mtaalamu wa lishe aliyesajiliwa.
Kupika kunaathiri vipi thamani ya lishe ya viazi vitamu?
Kupika viazi vitamu hupunguza kiwango chake cha beta-carotene, ingawa uchemshaji unaonekana kuwa na uhifadhi wa juu kuliko kuoka.
Habari njema, hata hivyo, ni kwamba kupika viazi vitamu kunaonekana kuongeza kiwango chake cha vitamini C."
'nilificha ugonjwa wangu kwanza ili nisipatikane na matatizo nirudishwe nyumbani' - bbc news swahili,"“Ni kheri umuone daktari mapema uanze matibabu ya saratani, kuliko kujificha, kwani kutakugharimu sana baadaye” Huu ni ujumbe ambao Douglas Kipkoech mwenye umri wa miaka 32 alisisitiza sana kwani alificha hali yake ya kukauka kwa ngozi na hatimaye akapatikana na saratani ya ngozi kwa jina Cutaneous T-cell lymphoma (CTCL) ambayo ni miongoni mwa saratani zilizo nadra sana.
Wanahabari wetu  Paula Odek na Judith Wambare walimtembelea Douglas na familia yake mjini Eldoret nchini Kenya na kutuandalia taarifa hii kabla ya Douglas kufariki Dunia miezi miwili iliyopita. Taarifa hii ni kwa ruhusa ya mke wake Mercy Mugure."
Ni vitamini gani bora kwa ajili ya ubongo wako kuwa na afya? - bbc news swahili,"Chanzo cha picha, Getty Images
Jinsi gani ya kufanya ubongo wako kuwa na afya nzuri? Mwanzo mzuri ni kuchambua kile tunachokula.
Wakati tukidumisha kula lishe bora, kuhakikisha kuwa unapata vitamini sahihi ni muhimu ili kuzuia kupoteza uwezo wa mwili kufanya kazi vizuri na kuzuia kupungua kwa ufahamu wa ubongo.
Ni muhimu kuzingatia kwamba kulingana na maelezo kutoka Maktaba ya Taifa ya Marekani ya Tiba, ""kuna vitamini 13  muhimu kwa ajili ya seli kufanya kazi vizuri na maendeleo yake"".
Vitamini hupatikana kawaida tu katika chakula, hivyo ni muhimu kujua ni vyakula gani tunapaswa kula.
Mwanasaikolojia wa lishe katika Chuo Kikuu cha Tiba cha Harvard, Uma Naidu, anaiambia BBC Mandu kwamba siri ya afya yako ya ubongo ni ""kile unachokula na una nguvu ya kuchagua"".
Dr. Naidu ni mwandishi wa kitabu chenye jina la ""This is your brain on food"", kitabu hiki ni mwongozo wa vyakula unavyoweza kula kwa ajili ya afya yako ya akili, vyakula ambavyo ni hatari zaidi kwa ubongo wako na vinapaswa kuepukwa.
Kulingana na mtaalam, kuna vitamini muhimu sana kwa ajili ya kufanya ubongo wetu wenye afya na usizeeke.
""Vitamin B"" ndio bora zaidi zenye kushughulikia mambo mengi yanayohusiana na afya ya ubongo.
Zaidi ya hayo, kuna vitamini kadhaa na kila moja ina kazi muhimu kwa ubongo.
Chanzo cha picha, GENTILEZA UMA NAIDOO
Kwa nini vitamini B ni muhimu zaidi? Nini cha pekee kuhusu vitamini hii?
Kuna aina 8 za vitamini B.
Vitamini B-1 inayojulikana kama thiamine, inatekeleza majukumu ya msingi ya seli na kimetaboliki ya virutubisho mbalimbali kutusaidia kupata nishati.
Kiwango cha chini cha vitamini B-1 kinaweza kudhoofisha uwezo wa kupata maarifa, pamoja na kusababisha matatizo mengine mwilini.
Vitamini B-12 au cobalamin, ni muhimu kwa ajili ya kutengeneza seli nyekundu za damu na DNA lakini pia inasaidia ukuaji wa mfumo wa neva, ubongo na kazi yake.
Hata hivyo, kuna mambo maalum kwa ajili ya ukuaji wa ubongo kama vile kuharibu homocysteine yaani asidi ya amino ambayo ni protini hatari kwa moyo na pia inaweza kusababisha aina fulani ya dementia yaani ugonjwa wa kupoteza kumbukumbu .
""Moja ya vitamini ninayozungumzia kila wakati ni B-9, ambayo imetengenezwa kwa folic acid. Husaidia katika kazi inayotekelezwa na neva za kupitisha ujumbe wa kemikali, afya ya ubongo, kutengenezwa kwa ubongo na DNA. Pia ina ufanisi katika kupunguza sumu ndani ya seli shina"", Uma Naidoo anaeleza.
Viwango vya chini vya folic acid vinahusishwa na hisia zisizopendeza.
Chanzo cha picha, Getty Images
Kuna faida tofauti mbali na kuimarisha ubongo, lakini zote zina vipengele fulani katika kusaidia ubongo.
""Ndio maana nikiulizwa huwa nasema, vitamin B ndizo ninazochagua na kuzipendekeza. Chache zinahusiana moja kwa moja na ubongo, kama vile B-12, B-9 na B-1. Na zingine husaidia kazi zingine za mwili ambazo ni muhimu sana, kama vile uundaji wa seli za damu"", anaelezea Uma Naidoo.
Kwa hivyo, moja kwa moja au kwa njia isiyo ya moja kwa moja, zinahusishwa na utendaji wa ubongo.
Katika vyakula mbalimbali...
Nafaka, maharagwe, dengu, kunde na mboga za majani zina vitamini B nyingi. Kadiri inavyokuwa kijani kibichi ndivyo bora zaidi.
Kwa sababu zina asidi ya folic nyingi.
Mtindi una vitamini B-2 na B-12. Daima kuchagua aina ya asili ya mtindi.
Pia kuna mtindi usio wa maziwa, ambao una vitamini hizi...
‘’Kula mayai. Yana vitamini B-7 kwa wingi sana’’, anasema Uma Naidoo, pia akipendekeza matumizi ya samaki aina ya Salmoni.
Chakula hiki kina vitamini B-2 au riboflauini nyingi, B-3 au niasini, B-6 au pyridoxine na B-12 au cobalamin.
Vitamini hizi zote husaidia kulinda ubongo.
Chanzo cha picha, Getty Images
Mbegu za alizeti pia.
Ni moja ya vyanzo tajiri zaidi vya vitamini B-5, inayoitwa asidi ya pantothenic. (vitamini hii inahitajika kwa kimetaboliki ya wanga, mafuta na protini. Hupatikana katika nafaka, kunde, nyama na vyakula vingine.)
Asilimia ishirini ya thamani ya kila siku iliyopendekezwa ya vitamini hii inaweza kupatikana kwa matumizi ya gramu 28 za mbegu za alizeti.
Ni rahisi kuziongeza kwenye saladi au kinywaji ili kupata vitamini hii na kuijumuisha kwenye lishe yako.
‘’Linapokuja suala la vyakula, huwa hatuna uhakika kabisa wa vipimo halisi vya vitamini vilivyomo. Na hapo ndipo napenda kuzungumzia lishe bora, kamili na yenye uwiano,’’ alisema Uma Naidoo.
Microbiome ( jamii ya vijidudu kama vile fangasi, bakteria na virusi ambavyo vipo katika mazingira) fulani vya kila mtu ni vya kipekee kabisa.
Bi Naidoo anashauri usijizuie kula maharagwe na mboga za majani, hata ukijinyima vitamini B nyingine saba kwa kupuuza vyakula hivi viwili.
Kwenye mtandao, utapata vitamini B tofauti na zilizopendekezwa za kila siku.
Ni muhimu kujua ni nini kinachopaswa kuliwa na kiasi kilichopendekezwa.
Mwili wako huchukua kiasi kinachohitajika na zilizosalia hupita kwenye mkojo.
Chanzo cha picha, Getty Images
Linapokuja suala la vitamini, kuamini kwamba kula au kuchukua kitu cha ziada kitakusaidia zaidi, mara nyingi ni dhana.
Tumia kiasi kilichopendekezwa na kula chakula chenye afya.
Baadhi ya ziada ya vitamini mbalimbali, si tu vitamini B, inaweza kuwa na madhara.
Ni muhimu kuwa makini.
‘’Hatua ya kwanza ni kufahamu dalili za mtu, aina ya vyakula anavyovipenda na asivyovipenda. Mara nyingi wakati wa mazungumzo haya napata kuelewa kitu kuhusu watu, baadhi ya vyakula wanavyokula si lazima viwe bora kiafya’’, anathibitisha mwanasaikolojia na lishe.
Mfano mzuri ni mtindi, ambayo ina probiotics na inatoa faida kubwa.
Blueberries pia ni nzuri.
Lakini mtindi wa blueberry sio chaguo bora zaidi kwa afya, kwani mtindi mwingi wa matunda huwa na sukari iliyoongezwa kupita kiasi, ambayo si nzuri kwa ubongo wako.
Ni bora zaidi kuchukua bakuli la mtindi na kuongeza matunda ya blueberries yaliyogandishwa au safi, yaliyotiwa tamu na mdalasini kidogo, asali kidogo na kula hivyo.
Ikiwa hutakula dagaa, mayai, au maziwa, tafuta vyakula vingine.
Chachu ya lishe ni chanzo bora cha vitamini B-12 kwa walaji mboga."
Lishe: zifahamu faida kuu 5 za kiafya za kula maboga   - bbc news swahili,"Chanzo cha picha, BBC FOOD
Pumpkins  ni miongoni mwa vyakula vilivyopo katika kundi la mimea ya Cucurbitaceae au familia ya squash.  Maboga huwa yana umbo kubwa, la dura na rangi yake huwa ni ya kijani kilichopauka na kwa ndani huwa na rangi ya chungwa. Kwa sehemu yan je maboga huwa magumu lakini yanapopikwa hulainika. Ndani ya boga huwa kuna kuna mbegu ambazo hutolewa na  sehemu ya ndani ambayo huwa inaliwa.
Kipande cha gramu 80 cha boga  (lililochemshwa)  huwa na :
Gramu 0.5g za protini
Gramu 0.2 za mafuta
Gramu 1.5 za nafaka
Gramu 1.4 za sukari
Gramu 1.2 za faiba( nyuzinyuzi)
Miligramu 67za  Potassium
Miligramu 764 za carotene
Miligramu 6 za vitramini C
10Kcal / 42KJ
1    Inaweza kuboresha afya ya ngozi
Maboga yamejaa virutubisho  vyenye faida za za Ngozi, mkiwemo vitamini C na E, pamoja na  beta-carotene,ambazo kwa pamoja huwa na kazui muhimu katika ngozi yetu.
Vitamini C haitengenezwi asilia na mwili , kwahiyo ni muhimu kuipata katika lishe, kwani  hufanya kazi  muhimu katika uundaji wa Kolajeni ambayo huifanya Ngozi kuwa imara na iliyonenepa. Vitamini C pia husaidia kuzuia  kupasuka kwa Ngozi na kusaidia katika uponaji wa vidonda.
Vitamini E ni  kiungo muhimu kinacholinda kuharibiwa kwa seli za mwili kunakosababishwa na molekyuli zinazotengenezwa wakati wa utendaji wa kawaida wa seli za kawaida  na hushirikiana na  vitamini C kuilinda Ngozi uharibibu unaosababishwa na jua pamoja na kukauka.
Vitamini A, au beta – Karotini, pia husaidi kuilinda ngozi dhidi ya miale ya jua  ya UVB  inayoweza kusabaisha saratani na kuilinda kuchomwa na jua, ingawa kinga ya  bado ni muhimu!
Chanzo cha picha, BBC FOOD
2﻿: Linaweza kuboresha afya ya macho
Viwango vya chini vya vitamini A vimekuwa vikihuishwa na kupungua kwa uwezo wa kuona n ahata upofu. Beta-karotini, pamoja na Vitamini C ba E, vinavyopatikana katika boga, husaidia kuyalinda macho na hatari ya magonjwa yanayotokana na umri.
Maboga pia ni vyanzo bora vya aina mbili za  Karotini zinazoitwa  lutein ana zeaxanthin, viwango ambavyo vimekuwa vikihusishwa na kupungua kwa hatari za  kupungua kwa uwezo wa kuona wa lenzi (Cataracts)
3. Inaweza kusaidia mfumo wa kina ya mwili
Kama yanavyojionyesha  kwa rangi yake ya chungwa lililoiva,  maboga  yana beta-Karotini, ambayo hugeuka na kuwa Vitamini Awakati inapoliwa. Utafiti unaonyesha kuwa Vitamini A huchangia katika kazi muhimu  ya kuboresha mfumo wa kinga ya mwili.
Vitamini C pia huchangia katika shughuli za kinga ya mwili kwa kuziwezesha shughuli za seli na kuongeza idadi ya seli nyepe mwilini.
4: Inaweza kusababisha hali ya Metabolic Syndrome
Metabolic syndrome ni jina la kimatibabu la ugonjwa unaojumuisha kisukari, unene wa kupindukia, na shinikizo la damu  kwa ujumla, hali hizi huongeza hatari ya magonjwa ya moyo.
Utafiti  wa mwaka 2015 nchini Japan  ulibaini kuwa lishe  zenye  vyakula vya jamii ya Karotini, ambavyo vina virutubisho vinavyopatikana katika matunda na mboga vinavyovipa rangi za chungwa, manjano na kijani vinaweza kusaidia kuzuia mtu kupata hali ya  metabolic syndrome.
5.    Inaweza kusaidia kuzuia saratani
Ingawa hakuna  ""vyakula bora ""  ambavyo vinaweza kuzuia saratani na baadhi ya saratani  hazihusiani na lishe, kuna ushahidi kwamba lishe yenye afya inaweza kuzuia haari ya saratani.
Zaidi ya hayo, vitu vinavyoweza kusaidia kuharibika kwa damu  vya Karotini, vitamini A na B, vyote hupatikana katika boga, vinaweza pia kuwa kinga kinga dhidi ya baadhi ya saratani, kama vile saratani ya matiti.
Kwa ujumla, maboga ni salama kwa watu wengi, lakini baadhi ya watu wanaweza kuwa na mzio wanapoyala pamoja  na matunda ya aina moja sawa na maboga (familia ya cucurbit)
Kemikali zilizomo katika mbegu za boga zinaonekana na athar  diuretic (aina ya kemikali inayofanya mwili utengeneze mkojo zaidi) na ulaji wa kupita kiasi wa boga wakati mmpja unaweza kuongeza zaidi kiasi cha mkono kinachotoka.
Iwapo unatumia dawa  fulani ulizoandikiwa na daktari, ikiwemo lithium, unapaswa kuomba ushauri wa daktari au afisa wa afya."
Kwa nini akina mama wa sasa huhangaika 'kurudisha miili' baada ya kujifungua - bbc news swahili,"Chanzo cha picha, Getty Images
Baada ya kupata mtoto, kinamama wanakabiliwa na shinikizo la kurudi kwenye miili yao waliokuwanayo kabla ya kupata mtoto.
Ina athari wakati mwingine hatari.
Mara tu Sharon Oakley alipojifungua mnamo 2017, marafiki walimpongeza, ""Oh, unaonekana mzuri sana !"" anasema watu walimwambia ndani ya miezi kadhaa baada ya kupata mtoto wake.
Huenda alionekana kama 'amerejea kwenye mwili wake wa zamani'. Lakini ukweli ulikuwa tofauti.
Ingawa alikuwa amepunguza uzito mwingi ambao alikuwa nao wakati wa ujauzito, kimwili, alikuwa akiteseka.
Mwanariadha mahiri, Oakley, raia wa Canada anayeishi Yorkshire, Uingereza, alipenda kukimbia pamoja na mwanawe kwenye kigari cha miguu, utaratibu ambao alichukua miezi sita baada ya kujifungua.
Lakini alikuwa akitokwa mkojo njia nzima. Kurudi kazini, alianza kupitia shida hiyo ofisini pia.
Baada ya safari ngumu ya uchunguzi iliyojumuisha kusubiri kwa miezi sita kwa rufaa ya mtaalamu wa viungo, Oakley aligunduliwa kuwa na tatizo la kibofu cha mkojo kitaalamu rectocele na uterine prolapses yaani misuli ya sakafu ya nyonga na mishipa inapodhoofika.
Miaka minne baadaye, hali yake imekuwa nzuri. Lakini bado anavuja mkojo mara kwa mara.  Hutembea akiwa na sodo kila mahali, huwa ana hofu anapokimbia Kwa muda, alifikiri kwamba angelazimika kuacha kazi yake.
Chanzo cha picha, Getty Images
""Ni sehemu ya ajabu sana ya utamaduni wetu ambapo tunapima kipindi cha baada ya kujifungua kwa mwanamke kulingana na jinsi anavyoonekana, badala ya jinsi anavyohisi,"" anasema Oakley. ""Naonekana sawa - lakini nina majeraha haya ambayo bado ninayapitia kila siku.""
Hadithi kama za Oakley ni za kawaida zaidi kuliko zinazozungumzwa hadharani.
Ingawa si mara zote, prolapse ya kiungo cha fupanyonga pekee huathiri hadi 90% ya wanawake baada ya kujifungua.
Ukosefu wa haja ndogo, ambao unaweza pia kusababishwa na sakafu ya nyonga yenye kubana sana, tishu zenye kovu au uharibifu wa neva, hupatikana kwa karibu theluthi moja.
Diastasis recti, ambapo misuli ya tumbo inayojitenga ili kutoa nafasi kwa tumbo linalokua bado haijaunganishwa pamoja - kitu ambacho kinaweza kufanya tumbo kuonekana kama linavimba na kusababisha maumivu, kuvimbiwa na kuvuja kwa mkojo, na pia kufanya kutembea au kuinua kitu . kuwa vigumu - huathiri 60%.
Na hata kwa kukosekana kwa ujauzito au majeraha ya kuzaliwa, mabadiliko makubwa ya kisaikolojia yanayotokea wakati wa ujauzito, leba na baada ya kuzaa - kutoka kwa homoni zinazouambia mwili kushikilia mafuta, shinikizo kwenye sakafu ya nyoga, hadi virutubishi vinavyochujwa nje ya mlo wa mama kulisha kijusi au mtoto anayenyonyesha - inamaanisha kwamba inachukua muda kupona.
Lakini wanawake wengi huona kwamba, mara mtoto anapozaliwa, ujumbe anaopata si wa kupumzika na kupona. Ni 'kujirudisha katika hali ya zamani' katika miili na tabia waliyokuwa nayo kabla ya kupata ujauzito.
Kuwa mama kunamaanisha zaidi ya kuingia katika hatua mpya ya maisha.
Ni mabadiliko ya maisha ya mtu, mawazo, hata utambulisho.
Kwa wanawake wengi, kuna uwezekano kuwa ni mara ya kwanza wao kuwajibika kikamilifu kwa mtoto mchanga, aliye katika mazingira magumu - ambaye anawahitaji karibu kila mara.
Pia inaweza kuwa mara ya kwanza hawajafanya kazi au wanategemea mshirika kifedha. Hasa katika nchi ambazo hazina likizo ya kutosha ya wazazi au sera za usaidizi wa malezi ya watoto, huenda zinakabiliwa na matatizo ya kifedha.
Na wakati, au kama, wanarudi kwenye taaluma zao, akina mama mara nyingi huhisi shinikizo la kutoa picha ambayo uzazi haujawabadilisha - mara nyingi ili kuepuka 'adhabu ya uzazi', ambapo wanawake huona mishahara yao na matarajio ya kazi yakitatizika.
Ingawa inajulikana kuwa kuwa mzazi hakuathiri tu vipaumbele vya watu, bali hubadilisha ubongo. Yote haya yanatokea, bila shaka, wakati ambapo wanawake wengi wamechoka zaidi kuliko vile walivyowahi kuwa.
Na zaidi ya robo wanakabiliwa na changamoto za afya ya akili kama vile unyogovu baada ya kuzaa au PTSD. Bado mafadhaiko haya yote yaliyopo kila mahali, akina mama wanashindana na shinikizo la 'kurudisha maumbo yao ya awali'. Tamaduni nyingi, hasa katika nchi za Magharibi, zinaweka shinikizo kubwa kwa wanawake kubadili miili yao baada ya kuzaa tena kwa haraka.
Chanzo cha picha, Getty Images
Kwanza, bila shaka, kuna kupata uzito. ""Unapokuwa mjamzito, una ziada ya homoni hizi zote zinazotuambia kushikilia uzito huu kwa sababu tunauhitaji,"" anasema Jenna Perkins, muuguzi wa afya ya wanawake na mtaalam wa magonjwa ya nyonga anayefanya mazoezi huko Washington DC. ""Tunahitaji hifadhi hizi za mafuta karibu na tumbo ili kulinda uterasi yetu nyeti na mtoto anayekua ndani.""
Wakati huo huo, misuli katika tumbo na sakafu ya nyonga imeinuliwa kwa karatasi-nyembamba. Kubeba kiumbe, na mkazo wa kuzaa kwa uke, huongeza uzito na shinikizo kwenye sakafu ya nyonga.
Hata mifupa husogea: wakati wa ujauzito, nyonga inainama na inakuwa, kwa wastani, karibu upana wa 2.5cm.
Mabadiliko haya yote na matokeo yanayoweza kutokea, wanasema wataalam, inamaanisha kuwa wazo kwamba wanawake wanaweza kurudi kisaikolojia kwa mwili wao wa kabla ya ujauzito ndani ya wiki baada ya kujifungua sio sahihi hata kidogo, hatari zaidi.
Huko Indiana, Marekani, Shelby Alley anasema alianza kukumbana na shinikizo la kiutamaduni la kurejea kwenye umbo lake la awali  kabla hata ya kujifungua mwaka wa 2022.
""Mwajiri wangu wakati huo, hata kabla sijapata mtoto wangu, alikuwa ananiuliza, 'Je, unafurahia kupata mtoto wako?  unafikiria kurejesha mwili wako?' Na hilo lilikuwa wazo la ajabu sana kwangu, kwa sababu mimi nilikuwa na kiumbe tumboni. Mwili wangu ni wangu zaidi kuliko hapo awali. Lakini ndipo nilipohisi shinikizo hilo kwa mara ya kwanza, ""anasema.
Alifikiria maana ya ujumbe ule- na akabadilisha jinsi alivyoutendea mwili wake kama matokeo. ""Mara mtoto wangu alipokuwa hapa, ilikuwa kama,"" Sawa, sihitaji kuendelea kulisha mwili wangu kwa sababu sina kiumbe tumboni. Ninaweza kuanza kupunguza mlo wangu,"" anasema. Lakini alipoanza kupunguza kalori, jambo la kwanza aliloona ni kwamba unyonyeshaji wake ulipungua.
""Nilitoka kwenye kupata maziwa mengi na kufikia hatua ya kukamua maziwa kidogo, kumpatia mtoto maziwa ya kutosha ilikuwa shida. Alikuwa akimnyonyesha kila saa; hakuonekana kushiba,"" anasema.
Alianza kukosa usingizi kutokana na maisha na mtoto mchanga, alihisi uchovu zaidi. Hamu yake ya ulezi ilibadilika.
Alley hajizuii tena kula chakula, lakini bado anahisi ana ""hatia"" wakati mwingine kwa sababu ya kutofanikiwa kupungua uzito wote kutokana na ujauzito wake. ""Ilikuwa ngumu kupatanisha kile ulimwengu unataka uwe, dhidi ya kile asili inahitaji wewe kuwa,"" anasema.
Mkazo wa kupoteza uzito baada ya kujifungua unatokana na mambo kadhaa. Lakini moyoni mwake, utamaduni wa kurudisha mwili unatokana na mawazo yetu ya uzazi wa kisasa kwa ujumla, asema Sophie Brock, mwanasosholojia wa masomo ya akina mama huko Sydney, Australia na mtangazaji wa podikasti The Good Enough Mother.
""Akina mama wako chini ya sheria fulani za kijamii na matarajio kwa njia ""Shinikizo la kitamaduni. 'Kurejesha mwili' ni mfano wa hilo.
Akina mama wanatarajiwa kuwa na uwezo wa kufuta ushahidi wowote wa kuwahi kupata watoto, huku wakijaribu kutimiza shinikizo na mahitaji yanayoshindana. nini maana ya kuwa mama/mke/mfanyakazi kamili.” Lakini, anaongeza, ""haiwezekani - tunaombwa kutimiza maadili yanayoshindana na kamwe hatuwezi kufanya vya 'kutosha'""."
Huu ni ugonjwa gani unaomfanya mtu kuwa kama amekunywa pombe - bbc news swahili,"Chanzo cha picha, Edwin Remsberg/Alamy
Ingeweza kutokea mara mbili hadi tatu kwa wiki.
Nick Carson angeanza kunung’unika kisha akawa anapunguza taratibu.
Mazungumzo yake yangejirudia mwishowe alipitiwa na usingizi mzito.
Baba wa watoto wawili alikuwa akionyesha dalili zote za ulevi.
Ila Carson hakuwa amekunywa pombe yoyote.
Ulevi wake unaoonekana, hata hivyo, ulifuatana na dalili nyingine - maumivu ya tumbo, kuvimbiwa na uchovu.
Mara nyingi angekuwa mgonjwa na kuzimia.
Ilitokea kwa mara ya kwanza karibu miaka 20 iliyopita wakati familia yake iligundua kuwa alianza kuwa na matukio ya kuchanganyikiwa kiakili.
""Kabla ya hapo sikuwahi kumuona amelewa,"" asema mke wa Carson, Karen.
Carson mwenyewe angeweza tu kukumbuka matukio ya vipindi hivi kwa umbali siku iliyofuata.
""Sikuwa hat ana kidokezo ya kile kilichotokea,"" anasema Carson mwenye umri wa miaka 64, anayeishi Lowestoft, Suffolk, nchini Uingereza.
""Saa sita hadi nane baadaye ningeamka kana kwamba hakuna kitu kibaya kwangu, mara chache sana nilihisi uchovu.""
Hatimaye Carson na mkewe walipata ulevi na dalili nyingine zilionekana kuchochewa baada ya kula vyakula vilivyokuwa na wanga nyingi kama vile viazi.
Baada ya ziara nyingi kwa madaktari na wataalamu wa lishe, Carson aligunduliwa na ugonjwa adimu unaoitwa Auto-Brewery Syndrome.
Ugonjwa wa Auto-Brewery (ABS), ambao pia hujulikana kama gut fermentation syndrome (GFS), ni hali ya kushangaza ambayo huongeza viwango vya pombe katika damu na hutoa dalili za ulevi wa pombe kwa wagonjwa, hata kama wamekunywa kidogo au kutokunywa pombe.
Inaweza kuwapelekea kushindwa kufanya majaribio ya kidhibiti hewa, na kuleta madhara ya kijamii na kisheria kwa wanaougua.
Lakini jambo hili lisilo la kawaida pia lina utata mkubwa,  kwa sababu sababu halisi bado haijulikani vizuri.
Licha ya hayo, hali hiyo pia imekuwa ikitumika kama utetezi wa kisheria katika kesi za kuendesha gari wakiwa walevi.
Chanzo cha picha, Nick na Karen Carson
""Nadhani wataalamu wengi wa sumu katika hatua hii wangekubali kwamba hii ni hali halisi ya matibabu na unaweza kufikia viwango cha juu cha pombe kutokana na uchachushaji wa ndani,"" anasema Barry Logan, mkurugenzi mtendaji wa Kituo cha Utafiti na Elimu ya Sayansi ya Uchunguzi huko Philadelphia.
""Sote tunazalisha kiasi kidogo cha pombe kutokana na uchachushaji lakini kwa watu wengi, viwango hivyo ni vidogo sana kuweza kupimwa. ""
Kwa kawaida uchachushaji wowote unaotokea kwenye utumbo huondolewa kabla ya kuingia kwenye mkondo wa damu - athari inayojulikana kama metaboli ya njia ya kwanza.
""Ikiwa mtu ana ugonjwa huu, itabidi awe anazalisha pombe kwa kiwango ambacho kinazidi kile kinachoweza kuondolewa katika njia ya kwanza,"" anasema Logan.
Mbinu moja iliyopendekezwa inayosababisha hali hiyo inahusu kukosekana kwa usawa katika vijidudu vya utumbo, ambavyo husababisha kukua kwa vijiumbe fulani ambavyo baadaye, chini ya hali fulani, huchachisha mlo wenye kabohaidreti na kuwa pombe.
Hivi majuzi tofauti mpya ya hali hii - inayoitwa urinary ABS au ""bladder fermentation syndrome"" yaani ""uchachishaji wa njia ya kibofu"" - imepatikana kutokea kwa sababu ya kutofautiana kati ya vijidudu wanaoishi kwenye kibofu cha mkojo na kusababisha pombe isiyojulikana katika mkojo.
(Hali hii imeonekana kwa wagonjwa wa kisukari, ambayo isipodhibitiwa husababisha sukari kwenye mkojo ambayo vijiumbe maradhi vinaweza kula), Lakini ni nini kinachoweza kuchochea mabadiliko haya ya ghafla na makubwa katika vijidudu wanaoishi ndani ya miili yetu na kusababisha ugonjwa waABS?
Ingawa ABS imepatikana kwa watu wenye afya njema, kiwango kikubwa cha maambukizi kinaripotiwa kwa watu wanaougua magonjwa yanayoambatana na ugonjwa wa kisukari, ugonjwa wa ini unaohusiana na unene kupita kiasi, ugonjwa wa Crohn, (ugonjwa wa kufura kwa utumbo kunako sababisha kuvimba kwa muda mrefu kwa njia ya mfumo wa utumbo, ambayo hutoka kwenye tumbo lako hadi kwenye sehemu ya kutoa haja kubwa), upasuaji wa awali wa matumbo, (uwezo wa kuharibika wa njia ya kupitisha chakula au gesi kupitia utumbo lakini bila dalili yoyote ya kizuizi), au ukuaji wa bakteria wa utumbo mdogo.
Kesi za kwanza zilizoripotiwa za ugonjwa huu zilionekana nchini Japani mapema miaka ya 1950, na kumekuwa na maoni kwamba idadi ya watu wa Japani huathirika sana.
Watafiti wengine wamependekeza kuwa tofauti fulani ya maumbile ambayo hupunguza uwezo wa ini kuvunja ethanol, inaweza kuchangia kuenea kwa hali hiyo katika baadhi ya watu, kama vile Wajapani.
Kimsingi inamaanisha kuwa watu walio na lahaja hii hawawezi kusafisha miili yao ya pombe, kwa hivyo uchachushaji wowote kwenye utumbo unaweza kusababisha viwango vya ethanoli kukusanyika.
Lakini ripoti ya matibabu ya kesi mbili kutoka 1984 ilionyesha mwathirika mwingine - chachu inayoishi katika njia ya utumbo ya wagonjwa.
Madaktari katika Shule ya Tiba ya Chuo Kikuu cha Hokkaido waliripoti jinsi muuguzi mwenye umri wa miaka 24 ambaye hapo awali alikuwa na afya njema, kwa muda wa miezi mitano, alipata dalili za kizunguzunguna kujisikia mchovu kwa ujumla, kichefuchefu na kutapika saa moja hadi mbili baada ya kula chakula cha wanga.
Siku moja, saa mbili baada ya kifungua kinywa chake, alilalamika kizunguzungu, kupoteza fahamu na akahitaji kulazwa hospitalini.
Mkusanyiko wa ethanoli katika pumzi na damu yake ulionekana kuwa juu sana, ingawa hakuwa ametumia pombe yoyote.
Uchunguzi wa kimaabara ulibaini alikuwa ameongeza idadi ya chachu ya Candida albican kwenye utumbo wake.
Ingawa chachu hii hupatikana kati ya vijidudu kwenye utumbo wa mwanadamu, ilikuwa imetoka kudhibitiwa.
Uchunguzi kama huo kwenye kisa cha pili cha utafiti huo, mpishi mwenye umri wa miaka 35 ambaye alilalamika juu ya harufu ya pombe kwenye pumzi, pamoja na uoni hafifu na mwendo wa kusuka wakati anatembea, pia aligunduliwa kuwa na viwango vya juu vya Candida albican kwenye utumbo wake.
Uchunguzi wa kimaabara juu ya chachu kutoka kwa wagonjwa wote wawili ulionyesha walikuwa wakichachusha wanga hadi inakuwa pombe.
Watafiti wakati huo walipendekeza kwamba Candida ya kawaida katika matumbo ya wagonjwa wao ilikuwa imetoka nje ya udhibiti na kuanza kunyunyiza wanga kutoka kwa milo yao.
Wakati wagonjwa walikula wanga nyingi, viwango vya pombe katika miili yao viliongezeka ipasavyo.
Muuguzi na mpishi walipopewa dawa ya kuzuia fangasi na wanga katika lishe yao ikakatazwa, dalili za ulevi zilitoweka kabisa.
Hivi majuzi, tafiti zingine zimefunua kuwa mara nyingi huchukua mchanganyiko wa sababu kadhaa ili kuongeza hatari ya ABS.
Idadi ya fangasi na bakteria wanaozalisha pombe katika njia ya utumbo, lakini pia njia ya mkojo kwa baadhi ya wagonjwa wa kisukari, wanaweza kusababisha uzalishwaji wa pombe kupita kiasi.
Wengi wa spishi zinazohusika ni chachu ya Candida, ikiwa ni pamoja na Candida albican, Candida kefyr, na Candida galbrata, lakini pia Saccharomyces cerevisiae, chachu inayotumika katika kutengeneza mvinyo na kutengeneza pombe, na bakteria ya utumbo inayoitwa Klebsiella pneumoniae.
Chanzo cha picha, Steve Gschmeissner/Science Photo Library/Getty Images
Peke yake, viwango visivyo vya kawaida vya vijidudu hivi kwenye matumbo ya wagonjwa vinaweza kusababisha ugonjwa wa ABS.
Kula vyakula vyenye wanga nyingi huchangia dhahiri, kwani huwapa vijidudu malighafi nyingi kugeuza kuwa pombe.
Watu wenye matatizo ya utumbo ambao husababisha chakula kudumaa katika njia yao ya usagaji chakula pia huathirika hasa na ugonjwa wa ABS kwani inaweza kubadilisha mazingira ya tumbo kwa njia zinazopendelea vijidudu vinavyozalisha pombe.
Kuwa na uvumilivu mdogo wa pombe kunaweza pia kuwa na jukumu, kwani pombe inayozalishwa na vijidudu ina athari kubwa kwa mwanadamu anayezihifadhi.
""Matibabu na utambuzi wa ugonjwa wa ABS umepata maendeleo makubwa katika muongo uliopita,"" anasema Barbara Cordell, mtafiti katika Chuo cha Panola, Carthage, Texas, ambaye anasoma kuhusu ugonjwa wa ABS na pia ni rais wa shirika lisilo la faida la Taarifa na Utafiti wa Auto-Brewery.
Lakini ni nini hasa kinachoweza kusababisha ukosefu wa usawa wa vijidudu na kusababisha spishi nyingi zenye uwezo wa kuchachusha pombe imekuwa ngumu zaidi kubaini.
""Tunazungumza kuhusu maambukizo makubwa hapa na ABS - mara nyingi kiasi cha chachu inayochachusha na bakteria kuliko kwa mtu mwenye afya,"" anasema Cordell.
""Inazidi mfumo kama vile maambukizo mengine ya nje ya udhibiti.""
Matumizi ya mara kwa mara au ya muda mrefu ya viuavijasumu yamependekezwa kuwa sababu ya hatari, kwani mara nyingi huripotiwa na wagonjwa wanaougua hali hiyo, au kwamba wanaweza kuugua tena baada ya kupata matibabu.
Hii inaweza kuwa na maana fulani kwani matumizi mengi ya viuavijasumu kwa ujumla yanajulikana kukasirisha vijidudu vya utumbo, lakini utafiti zaidi unahitajika ili kudhibitisha ikiwa hii ndiyo husababisha moja kwa moja ugonjwa wa ABS.
Kula sana aina mbaya za vyakula kunaweza pia kuwa na sababu.
Matumizi ya kupita kiasi ya vyakula vilivyosindikwa zaidi pia yamehusishwa na kukasirisha vijidudu vya utumbo.
Pia tunajua kuwa sehemu kubwa ya matibabu lazima iwe chakula cha chini cha kabohaidreti iwe mtoa huduma na mgonjwa wataamua kutumia dawa au la,"" anasema Cordell.
Kwa upande wa Saccharomyces cerevisiae na Candida albican, vijidudu hivi vya utumbo vinajulikana kukua vyema na kutoa ethanoli zaidi katika hali ya asidi kidogo, kwa pH ya karibu 5-6.
Kwa kawaida, pH ya tumbo ni [asidi kali] kati ya 1.5-3.5,"" anasema Ricardo Dinis-Oliveira, mtaalamu wa sumu katika Chuo Kikuu cha Cooperativa de Ensino Superior Politécnico e Universitário nchini Ureno.
""Wakati wowote chakula kinapoingia ndani, hata hivyo, pH yake hupanda zaidi na [kupunguza tindikali].
Katika hali ya watu wanaosumbuliwa na hali ambayo husababisha kudumaa kwa chakula hii ina maana kwamba pH ya tumbo itakaa katika viwango hivyo vya juu kwa muda mrefu, ambayo inaweza kusaidia pH kwa vijidudu vinavyohusika na kutengeneza ethanol."
Kwa nini fibroids huwaathiri wanawake weusi na ni nini kinachoweza kupunguza hatari?  - bbc news swahili,"Na A﻿mbia Hirsi
Chanzo cha picha, Getty Images
Lilly- sio jina lake halisi alifanyiwa upasuaji kuondo uvimbe uliokuwa umeota ndani ya nyumba ya uzazi.
''Nilikuwa niyapoteze maisha yangu ama nifanyiwe uspasuaji.
Huwezi kuambia kila mtu kuhusu kutokwa na damu, hata mumeo.''
Lilly anasema tangu alipokuwa mtoto, alikuwa anataabika, kwa kile wanachokiita kwait huko Ghana (Candidiasis), katika lugha ya mtaa inaitwa odepu.
''Sikuuchukulia kwa uzito, kwa sababu lilikuwa jambo la kawaida.'' 
Anasema walijaribu kutibu hali hiyo kwa kutumia maji moto na vitu vingine, lakini alipokua na kuanza kupata hedhi, ilikuwa nzito sana. 
''Niligundua kuwa nilikuwa na uvimbe wa kizazi nilipokuwa na umri wa miaka 25. Tulijaribu kuutibu kwa kununua dawa, tulijaribu pia dawa za kiasili, lakini hatukufanikiwa.''
Lakini baada ya kufanyiwa uchunguzi wa wa kina wa kimatibabu madaktari waliamua kuwa uvimbe huo utolewa.
Lilly angepoteza maisha yake kimchezo tu laiti hangefanyiwa upasuaji huo muhimu.
Lakini ni je, Fibroids ni nini?
Fibroids ni vimbe wa misuli laini wenye mizizi ya kuiunganisha, unaoota na kukua kwenye nyumba ya uzazi ya mwanamke.
Miaka ya hivi karibuni kumekuwapo na wanawake wengi wanaokumbwa na tatizo hili na miongoni mwao huishia kufanyiwa upasuaji kwa ili kuuondoa uvimbe huo.
Chanzo hasa cha kuota kwa fibroids katika viungo vya uzazi vya mwanamke bado hazieleweki vizuri ingawa inaamika kwamba kila uvimbe wa fibroid unatokana na seli ya musuli wa uterus ambayo imeamua kuwa na tabia ya tofauti na nyingine na ikaanza kukua kwa haraka ikichangiwa na uwepo wa homoni ya estrogen.
Wanawake wanaokaribia kufikia ukomo wa kupata siku zao za mwezi wanaonekana kuwa kwenye hatari kubwa zaidi ya kupata fibroids kwa sababu ya kuwa wameishi na homoni ya estrogen kwa muda mrefu zaidi.
Wanawake wenye asili ya mchanganyiko wa wamarekani na waafrika (wamarekani weusi) nao wanaonekana kupatwa na fibroids zaidi ya wanawake wengine ingawa sababu bado haijajulikana.
Utafiti umeonyesha pia kuwa idadi ya wanawake wanaopatwa na fibroids katika kundi la wanawake ambao wamezaa watoto angalau wawili wakiwa hai huwa ni nusu ukilinganisha na wale ambao hawajazaa hata mara moja.
Hapa haieleweki kama kuzaa kulizuia wanawake hawa wasipate fibroids au fibroids ndizo zilizozuia wanawake wa kundi la pili wasizae. Utafiti kuhusu hilli bado unaendelea.
Chanzo: NHS
Kama mwanamke hapati usumbufu wa namna yo yote katika shughuli zake za kawaida, anaweza asipewe tiba ya aina yo yote hata kama imegundulika kuwa ana uvimbe wa fibroid kwa sababu mwanamke anapokaribia kukoma hedhi fibroids hunyauka zenyewe na mara nyingine kutoweka kabisa.
Endapo tiba imekuwa ni ya lazima, anaweza kupewa dawa au kufanyiwa upasuaji kutokana na hali iliyopo.
Tiba kubwa ya fibroids ni kwa kutumia dawa aina ya GnRHA (gonadotropin released hormone agonist) ambayo hutolewa kama sindano.
Dawa hii huufanya mwili wa mwanamke upunguze utengenezaji wa estrogen hivyo kusababisha fibroids kunyauka kwenye nyumba ya uzazi.
Tiba nyingine ni Tranexamic acid, vidonge vya kuzuia maumivu, vidonge vya kuzuia mimba (kuzuia mwanamke asipate siku) na LNG-IUS (Levonorgestrel intrauterine system) ambacho ni kifaaa cha plastiki kinachowekwa kwenye 
Tiba ya dawa zikishindwa kufanya kazi, mgonjwa hufanyiwa upasuaji kuondoa uvimbe."
"Ni nini husababisha meno kuwa na rangi mbaya, na suluhisho ni nini?  - bbc news swahili","Chanzo cha picha, Getty Images
Unaweza kuwa mmoja wa watu hao ambao hupiga mswaki asubuhi baada ya kunywa kikombe cha kahawa.
Au watu wanaopiga kabla.
Kwa njia yoyote, swali ni: Jinsi bora ya kuzuia harufu mbaya: unapaswa kupiga mswaki meno yako mara tu baada ya kuamka au baada ya kula mlo wako wa kwanza?
Wataalamu wanaamini kuwa ni bora baada ya kula au kunywa kahawa, hasa nusu saa baada ya kumaliza.
Swali lingine ni: ni njia gani bora ya kuzuia kubadilika kwa meno ambayo hubadilika kuwa mekundu, ambayo husababishwa na vinywaji vyenye kahawa?
Kahawa inapoingia kinywani, huathiri moja kwa moja meno.
Ina dutu ambazo hufanya meno kuwa na rangi haraka.
Ni muhimu kuzingatia kwamba kuna aina mbili za rangi ya meno.
Mojawapo ni ugonjwa ambao mtu anaweza kuzaliwa nao.
Aina ya pili ni ile inayotokana na vinywaji na vyakula vinavyosababisha meno kuwa na rangi isiyo ya asili.
Kwa hiyo aina ya pili ni ya kawaida sana kati ya watu.
Ni dutu kwenye meno ambayo inaweza kutoka kwa kahawa, chai, vinywaji baridi na sehemu za chakula na mboga.
‘’Vinywaji vya kahawa vina rangi nyekundu, kwa hivyo vinafanya meno kuwa mekundu sawa na vile vinavyogeuza nguo kuwa nyekundu,’’ alisema Emily Anderson, daktari wa miguu anayefanya kazi na BBC nchini Marekani.
Chanzo cha picha, Getty Images
Hata hivyo, kahawa sio jambo baya zaidi ambalo hubadilisha meno.
‘’Kahawa haifanyi men okuwa rangi rangi kama vile divai nyekundu na aina fulani za chai,’’ alisema André Reis, profesa katika Chuo Kikuu cha Florida.
Bakteria kutoka kwa vyakula na vinywaji fulani hubaki kinywani na kati ya meno, na kusababisha kubadilika rangi na harufu.
‘’Bakteria hii hupenda kula sukari iliyobaki mdomoni mwako, na inapofanya hivyo, hutoa asidi, hivyo asidi hushambulia meno yako,’’ Anderson alisema.
Unapotumia vinywaji vinavyojumuisha kahawa, ‘’unaona rangi rangi  kwenye meno au chini ya ufizi, kwa sababu ndipo hali hiyo inapoanza,’’ alisema mtaalamu huyo.
Mwingiliano wa chakula na nyasi husababisha kubadilika rangi, na inakuwa na nguvu kila wakati.
Madoa mengi ambayo hupenya meno yanapaswa kutibiwa na vifaa vya meno, na unapaswa kutembelea ofisi ya daktari wa meno mara mbili kwa mwaka.
Ikiwa hutaki kwenda kwa daktari wa meno, unaweza kutumia kemikali za kufanya meno kuwa meupe, kaka vile ‘hydrogen peroxide’.
Lakini hakikisha inaongozwa na mtu anayejua, kwa sababu ikiwa utatumia vibaya, unaweza kufanya hali kuwa mbaya zaidi.
Chanzo cha picha, Getty Images
Jibu la swali la kwa nini meno yanakua na rangi rangi mara nyingi hujielezea yenyewe.
‘’Kwa watu wengi, mabadiliko ya meno hutokea kwa sababu hawapigi mswaki vizuri, ikiwa basi wanapiga mswaki,’’ Anderson alieleza.
Kwa hiyo, kupiga mswaki kunapendekezwa, ambayo ina maana ya kupiga meno vizuri na chini ya ufizi.
Wataalam wanapendekeza kupiga mswaki angalau mara mbili kwa siku.
Si muhimu kuimarisha meno na kujaribu kuondoa madoadoa, kwa sababu hii inaweza kuharibu ufizi.
Katika nchi fulani, kama vile Brazil, madaktari wanapendekeza kupiga mswaki angalau mara tatu kwa siku.
Linapokuja chakula cha mchana na chakula cha jioni, ni wazi kupiga mswaki baada ya chakula.
Lakini wakati wa kifungua kinywa, ni tofauti.
Watu wengine hupiga mswaki kabla ya mlo, wengine baada ya mlo.
Hata hivyo, Anderson na Reis wanakubali na hilo.
‘’Ukitumia mkakati huo kwa muda mrefu meno yako hayatabadilika,’’ anasema Reis."
W﻿atawa walima bangi wafanya maombi ili kupata faida ya bangi wanayolima - bbc news swahili,"Kaunti ya Merced iko katikati ya Bonde la California. Kwa kadiri jicho linavyoweza kuona, kuna safu zinazofanana za mazao, pamoja na banda la muda la shamba au nyumba ya familia.
Kwa nje moja ya nyumba hizi inaonekana isiyo na hadhi. Hakuna jambo lisilo la kawaida kuhusu jengo hilo au ardhi inayolizunguka, isipokuwa kuna kikundi kidogo cha wanawake, wamevalia vitambaa vyeupe kichwani, kuchoma uvumba, na kuimba nyimbo huku wakitembea kwa hatua kubariki mimea yao ya bangi.
Wanawake hawa ni ""Masista wa eneo hilo,"" wanaojulikana zaidi kama Watawa wa bangi.
Wakiongozwa na Mtawa Kate, wanawake hao ni wanachama wa kundi linalojiita watawa wanaojitambulisha kama watetezi wa haki za wanawake, lakini muhimu zaidi, ni wafanyabiashara.
Hawawakilishi dini rasmi. ""Nilichagua tasnia ambayo imeharibika,"" Dada Kate anasema. ""
California ni eneo linalojulikana kwa uzalishaji wa bangi. Ilikuwa jimbo la kwanza kuhalalisha bangi kwa ajili ya matibabu mnamo 1996, na matumizi ya burudani yamekuwa halali tangu 2016.
Sheria ya jimbo hilo, hata hivyo, imejaa mianya ya udhibiti, ambayo ina maana kwamba uhalali wa kilimo cha bangi hutofautiana kati ya kaunti na kaunti na jiji moja na jiji lingine.
Kwa hivyo ingawa ni halali kutumia bangi katika jimbo hilo, karibu theluthi mbili ya miji ya California imepiga marufuku biashara ya bangi, na mingine ikifanya kuwa ngumu sana kupata vibali vya kuzalisha zao hilo.
Hii ina maana kwamba kwa Masista ama watawa hawa, hulima mimea yao 60 nje, hapa katika Kaunti ya Merced, haingii ndani ya sheria.
“Polisi wanajua hilo, waliniruhusu tu nifanye hivi,” anakiri Kate. ""Lakini kwa kweli hakuna sababu ya wao kuniruhusu.
""Wangeweza kunifungia kwa sasa kwa sababu ni haramu kulima bangi katika kaunti hii. ""Lakini nadhani wanajua tutapinga tu sheria na kuifanya ibadilishwe katika kaunti… Na nadhani wanajua itakuwa vita ambayo hawataki kujiingiza.""
Wanazalisha na kuuza dawa zao zote zinazotengenezwa kwa bangi, biashara ambayo kabla ya janga la Covid_19 ilikuwa ikiwaingizia dola $1.2m kwa mwaka (£1m).
Licha ya kuombea, na kubariki kila uzalishaji wanaoufanua, sasa wanaingiza nusu tu ya pesa hiyo. Kuuza kupitia zahanati kunaweza kuwasaidia kujijenga upya, lakini hiyo ingemaanisha kukabiliana na kanuni zaidi, na kodi kubwa zaidi.
Maili ishirini katikati mwa jiji la Merced, Joel Rodriguez, ambaye anaendesha duka la kuuza bangi, anafanya kazi hiyo kihalali.
Walakini, California imeweka ushuru mwingi kwenye mnyororo wa usambazaji wa bangi, kitu ambacho Bw Rodrigez anasema kinawafanya watu kufanya shughuli hizo kwa kificho na kwa kukwepa kisheria.
Yeye ni mmoja wa wafanyabiashara wengi wa bangi huko California ambao wanalalamika kwa kukandamizwa na ushuru na gharama kubwa za uendeshaji.
""Hatuwezi kupuuza hilo (gharama za juu za ushuru na kodi) na yote yanaingia kwenye gharama ya mwisho kwa mteja.""
Ada ya awali ya maombi ya leseni ya kuuza bidha za bangi za rejareja huko California ni $1,000
Kuna wito wa kuikumbatia biashara halali.
""Tunahitaji kuifanya iwe rahisi kidogo kwa wale watu ambao wanaifanya kihalali,"" anasema Chifu Ruben Chavez wa Idara ya Polisi ya Gustine katika eneo hilo. ""Wafanye iwe rahisi kuwa na uwezo wa kuzalisha bidhaa na si lazima kupitia milolongo mingi.""
Kufikia sasa na mwaka huu, California imeingiza karibu dola milioni 580 kama mapato ya ushuru na Chifu Ruben anaamini kuwa kurahisisha kanuni kunaweza kusababisha kuongezeka zaidi kwa mapato kwa jiji lake na kusaidia juhudi za idara yake katika kutokomeza biashara hiyo haramu.
""Rasilimali zetu zinapungua,"" anasema. ""Lakini kama tunaweza kupata mapato, usaidizi fulani, sio tu kutoka kwa serikali, labda kutoka kwa Shirikisho la Vyama vya Misitu kuwafuata wale watu ambao wanafanya kinyume cha sheria ... Ukizuia wakulima haramu, na shughuli haramu zaidi, nadhani zile halali, zitaongeza mapato zaidi.""
Mbinu hiyo ingewanufaisha wakulima kama Watawa wa bangi, Kate anasema.
""Ukweli ni kwamba, ningependa waturuhusu, kwa sababu hiyo itakuwa ushindi mkubwa. Na kwa sababu tunaamini katika kulipa kodi."""
Amou haji: mtu mchafu zaidi duniani ni nani na aliishi maisha ya aina gani? - bbc news swahili,"Chanzo cha picha, Getty Images
Amou Haji wa Dejjah, Iran ilidai kuwa usafi ulisababisha maradhi na kwamba kukwepa kwake kuoga ndiyo sababu aliweza kuishi hadi 94 bila matatizo yoyote makubwa ya kiafya.
Alijulikana sana kama mtu mchafu zaidi aliye hai. Lakini kwa Amou Haji wa Dejjah, Iran, hilo halikuwa jambo baya kamwe.
Kabla ya kufariki akiwa na umri wa miaka 94 mnamo Oktoba 2022, hakuwa ameoga kwa takriban miongo saba, kando na kunawa miezi michache tu kabla ya kifo chake.
Hatahivyo, ni ngumu kutaja sababu haswa. Kulingana na Times Now News, baadhi ya wenyeji wanafikiri kwamba alikuwa na hofu ya maji.
Wengine wanasema aliamini tu kwamba usafi huleta magonjwa, na alibaki mchafu katika kutafuta maisha bora.
Karibu kila mtu alisisitiza kwamba Haji alivumilia aina fulani ya kiwewe cha ujana ambacho kilimfanya atafute maisha ya kujitenga. Shirika la ZME Science liliripoti kwamba akiwa kijana, alipendana na mwanamke ambaye alimkataa.
Haijalishi ni sababu gani ya kweli ya uchafu wake, ilionekana kumfaa Haji - kama vile maelfu ya mambo yake mengine ya ajabu ambayo wengi wetu tungeona yanachukiza kabisa.
Mwishowe, sio tu kwamba aliishi na kujiosha mara moja kati ya miaka ya 1950 na 2022, alifanikiwa kufikia umri wa miaka 94 licha ya hekima ya kawaida kusema kwamba usafi wa jadi ni sehemu muhimu ya kuishi maisha marefu na yenye afya. Hii ni hadithi ya kushangaza ya Amou Haji.
Chanzo cha picha, Getty Images
Amou Haji aliripotiwa kujikimu kwa lishe . Alidai kuwa chakula chake alichopenda zaidi ni nyama ya nungunungu iliyooza.
Sio kwamba hakuweza kupata chakula kipya - hakukipenda kikweli. Inadaiwa Haji alikasirika wakati wanakijiji walipojaribu kumletea vyakula vilivyopikwa nyumbani na maji safi.
Lakini ingawa alikataa maji safi, bado alibaki na maji, akinywa lita moja ya kioevu kila siku.
Alikusanya maji yake kutoka kwenye madimbwi na kuyanywa kutoka kwenye bati la mafuta lenye kutu. Alipokuwa hakula au kunywa, Haji alifurahia burudani yake anayopenda zaidi - kama vile kuvuta kinyesi cha wanyama kutoka kwenye bomba lake.
Wakati hakukuwa na kinyesi karibu, alikubali sigara za tumbaku, na alijulikana kuvuta sigara tano kati ya hizo kwa wakati mmoja.
Chanzo cha picha, Getty Images
Ingawa mara kwa mara Haji alipokea zawadi za chakula na sigara kutoka kwa wakazi wa eneo hilo, alipendelea kujizuia. Aliishi nje kidogo ya kijiji kidogo cha Dejjah, na mahali alipopenda sana pa kulala palikuwa ni shimo ardhini.
Miaka kadhaa iliyopita, kikundi cha wananchi wenye urafiki walimjengea kibanda cha matofali ili alale kukiwa na mvua au baridi nje.
Mbali na kibanda hicho, alifanikiwa kupata joto wakati wa miezi ya baridi kwa kuvaa kofia kuukuu na kuweka matambara machache ya nguo alizomiliki.
Amou Haji anaweza kuwa hajaoga, lakini bado alijali jinsi alivyokuwa anaonekana.
Alipunguza nywele na ndevu zake kwa kuzichoma hadi urefu aliotaka na alitumia vioo vya gari kujitazama mara kwa mara.
Hata hivyo, ingawa inaonekana alifurahia kuishi peke yake, nyakati fulani alionekana kuwa mpweke.
Haji alikuwa na matatizo ya kueleweka linapokuja suala la kukutana na watu, lakini inasemekana alisema kwamba angependa kupata mke.
Kulingana na LADbible, mambo ya kufurahisha ya Haji ni pamoja na kuendelea na siasa na kujadili vita alivyokuwa akifahamu zaidi - Mapinduzi ya Ufaransa na Urusi.
Gavana wa eneo hilo hata alisema kwamba Haji alipendeza kuzungumza naye licha ya sura yake, na aliwashutumu wakorofi waliomdharau na kumrushia mawe na maneno. Haji alionekana kuzoea unyanyasaji huo, hata hivyo, kwani aliushughulikia kwa karibu miaka 70.
Kwa mtu ambaye hakuwa ameoga tangu miaka ya 1950, Amou Haji alikuwa na afya ya kushangaza maisha yake yote.
Madaktari wa eneo hilo ambao walimfanyia vipimo walishangaa kwamba mzee huyo wa miaka 94 aliweza kudumisha maisha yake machafu.
Kulingana na PopCrush, profesa mshiriki wa parasitology kutoka shule ya afya ya umma huko Tehran aitwaye Dk. Gholamreza Mowlavi aliwahi kumfanyia vipimo Haji ili kubaini kama alikuwa na ugonjwa wowote unaohitaji tiba.
Baada ya kupima kila kitu kuanzia homa ya ini hadi UKIMWI, Mowlavi alihitimisha kuwa Amou Haji alikuwa na afya nzuri sana. Kwa kweli, alikuwa na ugonjwa mmoja tu - trichinosis, maambukizi ya vimelea yanayosababishwa na kula nyama mbichi au isiyopikwa.
Kwa bahati nzuri, Haji hakuonekana kuonesha dalili zozote za kutishia maisha.
Dkt. Mowlavi pia alibainisha kuwa huenda Haji alikuwa na mfumo thabiti wa kinga baada ya takriban miongo saba bila kuoga.
Amou Haji alistawi katika mbinu yake isiyo ya kawaida hadi kifo chake kwa sababu za asili akiwa na umri wa miaka 94 mnamo 2022.
Na kulingana na Guardian, kifo chake kilikuja miezi michache tu baada ya wenyeji kumshawishi kuoga kwake kwa mara ya kwanza katika takriban miaka 70."
'niliambiwa maumivu yalikuwa kichwani mwangu' - bbc news swahili,Mtazame Claire Nicholls kutoka Uingereza katika tovuti ya BBC akielezea changamoto anazopata akiendelea kukabiliana na ugonjwa wa wanawake wa endometriosis unaoathri kizazi hasa wakati wa hedhi na kusababisha maumivu makali.
Utafiti: saratani ya matiti huwapata wanawake weusi zaidi  - bbc news swahili,"Chanzo cha picha, John Abbott
Watafiti nchini Marekani wamegundua uhusiano wa vinasaba kati ya watu wenye asili ya Kiafrika na aina kali ya saratani ya matiti.
Wanatumai matokeo yao yatahimiza watu weusi kushiriki katika majaribio ya kitabibu kwa nia ya kuboresha viwango vya kuishi kwa watu walio na ugonjwa huo.
""Sikuwahi kufikiria nilikuwa na chochote cha kuwa na wasiwasi,"" anasema Laverne Fauntleroy, Mwafrika mwenye umri wa miaka 53 kutoka New York.
Laverne aliongoza maisha ya afya. Alikula vizuri na kufanya mazoezi mara kwa mara lakini mnamo Januari, muda mfupi kabla ya siku yake ya kuzaliwa, alipata uchunguzi ambao ulimfanya ashindwe kuchanganyikiwa na kuogopa.
""Waliniambia tu nina saratani ya matiti,"" anasema. ""Watu wengi ambao ninajua kwamba walikuwa na saratani hawakupona kwa hivyo, bila shaka, nilivunjika moyo na kuogopa sana.""
Chanzo cha picha, Laverne Fauntleroy
Laverne aligundua kuwa alikuwa na saratani ya matiti mara tatu (TNBC).
Ni aina isiyo ya kawaida ya ugonjwa huo lakini hukua haraka, ina uwezekano mkubwa wa kuenea, kuna uwezekano mkubwa wa kurudi na ina matokeo mabaya zaidi ya maisha ya saratani zote za matiti.
Kwa sababu haina aina tatu za vipokezi vinavyopatikana katika aina nyingine za saratani ya matiti, dawa ambazo huzifanyia kazi hazina athari kwa TNBC. Ni kawaida zaidi kwa wanawake walio chini ya miaka 40 na huathiri vibaya wanawake weusi.
Utafiti uliochapishwa katika jarida la JAMA Oncology uligundua kuwa wanawake weusi waliogunduliwa na TNBC wana uwezekano wa 28% kufa kutokana na ugonjwa huo kuliko wanawake Wazungu walio na utambuzi sawa.
Sasa utafiti mpya umethibitisha uhusiano wa kinasaba kati ya ukoo wa Kiafrika na TNBC.
Chanzo cha picha, WEILL CORNELL MEDICINE
Dk Lisa Newman, wa Weill Cornell Medicine, amekuwa sehemu ya mradi wa kimataifa wa kuchunguza saratani ya matiti kwa wanawake katika nchi tofauti za Afrika kwa miaka 20.
Kazi yake imeonyesha kuwa TNBC ni ya kawaida zaidi kwa wanawake kutoka nchi za Magharibi mwa Jangwa la Sahara kama vile Ghana.
Anasema sababu huenda ni kwamba maumbile ya wanawake kutoka eneo hili yameundwa kwa vizazi na kupambana na magonjwa hatari ya kuambukiza kama vile malaria.
Utafiti huu wa hivi karibuni ni muhimu kuelewa ugonjwa huo vyema, anasema. ""Tumefurahishwa sana na kazi hii kwa sababu inafungamana na baadhi ya maelezo kwa nini tunaona tofauti katika saratani ya matiti inayohusiana na rangi na kabila.
""Pia inatupa ufahamu wa kina na wa kina zaidi wa biolojia ya saratani ya matiti hasi mara tatu kwa jumla.""
Ndiyo maana anasema uwakilishi wa wanawake wenye asili tofauti kwenye majaribio ya kimatibabu ni muhimu kabisa.
""Kwa bahati mbaya, wanawake wa Kiafrika-Wamarekani hawajawakilishwa kwa kiasi kikubwa katika majaribio ya kliniki ya saratani na tunaona hili katika majaribio ya kliniki ya saratani ya matiti,"" anasema Dk Newman.
""Ikiwa huna uwakilishi tofauti, huelewi jinsi ya kutumia maendeleo haya katika matibabu.
Laverne anakubali kwamba ni muhimu kwamba wanawake weusi kushiriki katika utafiti wa matibabu ndiyo maana alijiandikisha.
Anasema: ""Nadhani historia yetu na nchi hii (Marekani), na jinsi tulivyotendewa zamani, inatuzuia kuwa sehemu ya chochote.
""Nataka kuwa sehemu ya kufanya mambo kuwa bora kwa vizazi vijavyo,"" anasema.
""Wanaangalia damu yako. Unapofanyiwa upasuaji, chochote ambacho hutumii - hadi tishu zilizobaki - ndicho wanachotumia kujifunza.""
Laverne hana saratani kufuatia upasuaji uliofaulu mnamo Julai.
""Mambo yanakwenda vizuri... Ninajivunia kwamba nilijiandikisha kwa ajili ya utafiti. Na ninajivunia kwamba ninaweza kumsaidia Dk Newman,"" anasema.
Chanzo cha picha, Dr Georgette Oni
Nchini Uingereza, wanawake Weusi wa Kiafrika wana uwezekano wa kugunduliwa na saratani ya matiti katika hatua ya mwisho ikilinganishwa na wanawake Wazungu.
Shirika la NHS Race and Health Observatory pia linatoa wito kwa wanawake weusi kujitokeza ili kuwa sehemu ya utafiti.
Dk Georgette Oni, daktari wa upasuaji wa matiti mjini Nottingham, anasema ukosefu wa uwakilishi kwenye majaribio ya kliniki ni suala nchini Uingereza pia.
""Mojawapo ya mambo ambayo ninazungumza sana ni kuwaingiza watu weusi kwenye majaribio ya kimatibabu kwa sababu ndivyo wanavyorekodi data,"" anasema.
""Hivyo ndivyo wanavyoweza kujua jinsi matibabu na mambo yanavyokuathiri wewe kibinafsi kwani ni aina ya ugonjwa unaojulikana zaidi kwa wanawake weusi. ""Ikiwa unataka kupata taarifa za maana, lazima uwe na idadi kubwa."""
Waridi wa bbc : “kuvunjika kwa ndoa yangu kumekuwa funzo kubwa kwangu” - bbc news swahili,"Chanzo cha picha, Shil Oloo Nyapengo
Shil Oloo Nyapengo  kutoka nchini Kenya, ni miongoni mwa wanawake wachache ambao wamepata ujasiri kuzungumzia masaibu ya kuporomoka kwa ndoa yake,hatua ambayo si kawaida kwa wale ambao wametoka kwenye ndoa kwa sababu mbalimbali kujitokeza kuzungumza bayana kuhusiana kilichosababisha  kuporomoka kwa ndoa zao.
Ila mwanamke huyu amekiri kwamba kuvunjika kwa ndoa yake, ndiko  kumesababisha yeye kujifunza mengi.
Kiwango cha  yeye kuandika simulizi la hali hiyo katika  kitabu kwa jina Suddenly single, ni kitabu ambacho  ameorodhesha hatua kwa hatua  kufeli kwa ndoa yake na jinsi machozi , machungu na sonona ya miezi mingi ilikuwa sababu ya yeye kujitambua upya.
Japo kwa mwendo wa kobe, hayo yalisababisha mafunzo makubwa sio tu kwake yeye bali kwa makundi kama wajane, waliopewa talaka au waliotelekezwa katika mahusiano ya kimapenzi.
Shil aliolewa akiwa na umri wa miaka 17 ,baada  ya kukamilisha masomo yake ya sekondari, anakiri kwamba kama kawaida na mahusiano yeyote hakukosi changamoto, ila hakuna siku aliwahi kudhani kwamba ndoa yake ingeporomoka na kuishia kwa talaka.
“Niligeuka  na kuwa muathiriwa wa kukataliwa na hatimaye kupewa talaka , mwanaume ambaye nilikuwa nimempenda, kumuamini na kumthamini kwa aliondoka ghafla na kwa usiri mkubwa kutoka kwa ndoa yangu hadi ndoa nyengine mpya”anakumbuka Shil
Wakati huo maisha yalikuwa ni magumu sana kwake mwanadada huyu kwa kiasi kwamba sonona ilianza kuwa sehemu ya maisha yake kilichomuuma zaidi ni kwamba yeye kama muumini wa dini ya kikristo alikuwa ameshika  sana Imani ya kwamba Talaka ni dhambi.
Kipindi hicho mwanadada huyu ambaye ni mama wa watoto wawili anasema alikosa utamu wa maisha na ladha ya kuishi ilikuwa haipo tena hakuamini kwamba ndoa yake ya miaka 9 ilikuwa imefika kikomo bila yeye kufahamu ni kwanini.
“Kilichofuata baada ya mume wangu kuondoka kwenye ndoa , nilianza kujihisi kana kwamba sikuwa kamili, kana kwamba nilikuwa sifai na kwamba sikuwa na uzuri wowote , ndiposa mume aliamua kuniacha na kuanza mahusiano mapya ”anakumbuka Shil
Mwanamke huyu anasema kwamba kutokana na kwamba mume wake aliondoka ghafla kutoka makazi yao, aliachwa katika mazingira ambayo jamaa wa karibu yaani mashemeji waliokuwa wanaishi huko walianza kumsimanga na kumkejeli sana , kwa kiasi anadai kwamba walimnyanyasa kwa dhuluma za kichapo mwilini mwake , haya yote anahoji ni kutokana na kwamba walihisi kana kwamba Shil hakustahili kuitwa mke wa ndugu wao .
Chanzo cha picha, Shil Oloo Nyapengo
Kwa kipindi ambacho anasema mume wake aliondoka katika ndoa , kila kitu kilikuwa kimepangwa na ni kana kwamba ni yeye tu ambaye hakuwa na ufahamu wa mipango mahususi iliyokuwa imewekwa ya mume wake kufunga ndoa kwa siri na mwanamke mwingine.
Shil anasema kwamba kama mke ambaye alikuwa na hamu ya ndoa alianza harakati za kupigania ndoa yake sio kwa fujo ila kuanza mazungumzo na mama mkwe pamoja na marafiki wao ambao alikuwa anatumai kwamba watawasaidia kusuluhisha ndoa yao.
Ni jambo lililoambulia patupu na  Shil alijipata na upweke mkubwa ilipobainika kwamba mume wake alikuwa ameamua kuanza maisha mapya na mwanamke mwingine.
Kama mwanamke aliyekuwa amempenda mume wake sana anasema alijaribu kila awezalo kuokoa ndoa yao ila harakati zake hazikufaulu.
Haikuwa rahisi kwa Shil kusonga mbele na maisha yake , kuna kipindi anakumbuka alijawa na upweke , machungu na machozi ya kila siku , asiweze kufanya lolote ila kulia kwa kuhisi kama aliyekosea kuwa duniani.
Shila anasema katika kitabu chake kwamba mume alipoondoka alimwachia wanae wawili .Kipindi ndoa yake ilipovunjika alikuwa ameajiriwa katika kampuni ya aliyekuwa mume wake , kwa hiyo ilibidi aachishwe kazi , kuishi maisha bila ajira , yakiandamana na pigo la kutupwa kama mke kulipelekea mama huyu kuwa mngonjwa wa moyo .
''Maisha yangu yalibadilika mno, mume wangu alikuwa ni tajiri , na alikuwa amenipatia maisha mazuri, nilikuwa na gari na nilikuwa naishi katika mazingira ya kuenziwa baada ya mwisho wa ndoa maisha yaligeuka sana , na marafiki zangu wengi walinipa kisogo”
Shil anasema kwamba kuvunjika kwa ndoa inakwa na uchungu ambao huwezi elezeka, mama huyu anakumbuka wakati ambao watu walimsema vibaya sana kila alipopita na kumcheka sana kwa kuwa maisha yaligeuka ghafla.Ni siku nyingi ambazo alishindwa kutoka hata chumbani mwake nahata wakati mmoja anakiri kulała kwa kipindi cha wiki nzima bila kula chochote isipokuwa kulia na machungu.
''Nilikuwa na machungu yasiyoelezeka, kila mwanaume niliyekutana naye nilimuona kama adui, moyo wangu ulikuwa mtupu, ni nyakati hizo nilianza kuomba Mungu kuniponya na kuniondolea machungu mengi yalionizingira ”Shil anasema.
Chanzo cha picha, Shil Oloo Nyapengo
Ilimchukua muda mwanadada huyu kukubali kwamba maisha yalikuwa yamebadilika na kwamba alikuwa ameanza tena maisha ya kuwa mama mlezi wa watoto wake pekee, kila wakati anasema alijikumbusha kwamba alikuwa na uwezo wa kupona na kuendelea na maisha kama watu wengine .
Ndiposa anasema kwamba kuvunjika kwa ndoa ni kitu chenye uchungu mwingi na watu huchukua muda kupona ni sawa na mume au mke wa mtu kufariki ghafla wakati wa ndoa ndivyo anavyolifananisha suala hilo.
Pindi siku zilivyokuwa zinakwenda ndivyo alivyozidi kujipa moyo kukubali hatma na hali yake mpya , anataja hatua hizo kama mchakato wa kila siku wakati mtu anatoka kwenye ndoa.
Mafunzo mengi anasema ni kwamba alijifahamu vizuri yeye ni nani , aligundua pia katika undani wake alikuwa na uwezo wa kurejeha  ujasiri , kujiamini tena kama mwanamke kwamba ni ngangari na anaweza kumudu maisha bila ya usaidizi wa mume .
Tangu wakati ndoa yake ilipoporomoka Shil amejizatiti sana kujitolea kuwa mzungumzaji katika jamii kuhusiana na jinsi mtu anaweza kusonga mbele baada ya kupatwa katika hali ya kuwa njia panda."
Siku ya polio duniani: polio ni nini na inasambaa vipi?  - bbc news swahili,"Virusi vya polio hivi karibuni vimegunduliwa kwenye maji taka katika miji mikuu mbalimbali.
Ugonjwa huo adimu, unaosababishwa na virusi, ulikuwa karibu kutokomezwa kote ulimwenguni, isipokuwa nchini Pakistan na Afghanistan.
Unaweza kuenezwa kupiayia kugusa na kinyesi cha mtu ambaye ana virusi - labda kupitia chakula au maji machafu - au katika hali nadra kwa kukohoa na kupiga chafya.`"
Jinsi janga la ugonjwa wa majipu kutoka miaka 700 iliyopita linavyoathiri afya yako sasa hivi - bbc news swahili,"Chanzo cha picha, MUSEUM OF LONDON
Mabaki ya binadamu kutokana na janga la ugongwa wa majipu kwenye makaburi ya kitambo yalitumika katika utafiti wa vinasaba yaani DNA.
Uharibifu wa janga hilo uliacha alama nyuma mwendelezo wa kijenetiki kwa binadamu kiasi kwamba bado linaathiri afya zetu karibu miaka 700 baadaye.
Karibu nusu ya idadi ya watu walifariki dunia wakati janga hilo la tauni ya majipu lilipotokea Ulaya katikati ya karne ya 13.
Utafiti wa hali ya juu uliochambua vinasaba yaani DNA ya mifupa ya karne nyingi  tu uligundua mabadiliko ambayo yalisaidia watu kustahimili janga hilo.
Lakini mabadiliko hayo hayo yanahusishwa na magonjwa yanayotokea kwa sababu ya mfumo wake wa kinga kushambulia chembe yanayowaathiri watu leo.
Janga hilo ni moja ya nyakati muhimu sana, zilizosababisha vifo na giza katika historia ya binadamu.
Inakadiriwa kuwa hadi watu milioni 200 walipoteza maisha.
Watafiti katika Chuo Kikuu cha Chicago walishuku kwamba tukio la kutisha kama hilo lazima lilichangia katika mabadiliko ya vinasaba ya binadamu.
Walichambua DNA iliyotolewa kutoka kwenye meno ya mifupa 206 ya kale na waliweza kwa usahihi kabisa kupata mabaki ya binadamu ya kabla, wakati, au baada ya janga hilo la ugonjwa wa majibu.
Uchambuzi huo ulihusisha mifupa kutoka kwenye makaburi yaliyokuwa na mabaki ya binadamu ya janga hilo huko Smithfield ya Mashariki ya London, ambayo yalitumika kwa ajili maziko ya halaiki jijini humo, huku sampuli zaidi zikitokea Denmark.
Chanzo cha picha, MCMASTER UNIVERSITY
Matokeo ya utafiti huo yalichapishwa katika jarida la Nature, na yalihusisha mabadiliko katika vinasaba iitwayo ERAP2. Kama mtu alikuwa na mabadiliko sahihi, alikuwa na 40% ambayo ilikuwa asilimia ya juu zaidi kunusurika kutokana na janga hilo.
""Hiyo ni athari kubwa, inashangaza kupata kitu kama hicho katika jeni ya binadamu"", mwandishi kiongozi wa utafiti huo, Profesa Luis Barreiro wa Chuo Kikuu cha Chicago, alisema.
Kazi ya jeni ni kutengeneza kinga ambazo hukabiliana na vidudu wavamizi mwilini na kujulisha mfumo wa kinga ya mwili, kuuandaa kupigana vita kwa ufanisi zaidi ili kutambua na kumkabili adui.
Vinasaba zinakuja katika matoleo mbalimbali, ambayo hufanya kazi vizuri na kuna zile ambazo haziwezi, na kupata nakala moja kutoka kwa kila mzazi.
Hivyo, wale waliobahatika, wale ambao walikuwa zaidi na uwezekano wa kuishi, walirithi mfumo wa kinga wenye nguvu ya juu kutoka kwa mama na baba.
Walionusurika walikuwa na watoto na kupitia mabadiliko hayo yenye manufaa makubwa , hivyo ghafla hii ikawa kawaida.
""Ni jambo zuri sana, tunaona mabadiliko ya 10% katika vizazi viwili au vitatu, ni tukio zuri zaidi katika binadamu hadi leo"", Profesa Hendrik Poinar, mtaalamu wa mazingira wa Chuo Kikuu cha Mcuzamili, alisema.
Matokeo yalithibitishwa katika majaribio ya kisasa na bakteria ya janga la, Yersinia pestis.
Chanzo cha picha, UNIVERSITY OF CHICAGO
Sampuli za damu kutoka kwa watu wenye mabadiliko hayo walikuwa na uwezo mzuri wa kukabiliana na maambukizi kuliko wale ambao hawakupata mabadiliko hayo.
Hata hii leo, mabadiliko hayo ya haraka ni ya kawaida zaidi kuliko kabla ya janga hilo la ugonjwa wa majipu.
Tatizo ni kwamba yamekuwa yakihusishwa na magonjwa yanayotokea kwa sababu ya mfumo wake wa kinga kushambulia chembe fulani za mwili.

Kwa hiyo kilichosaidia kuwaweka hai mababu zako miaka 700 iliyopita kinaweza kuathiri afya yako leo.
Kuna kihistoria zingine katika DNA yetu na urithi ambao unatuathiri. Karibu 1-4% ya DNA ya kisasa ya binadamu inatoka kwa mababu zetu ambao walizaliana na watu wa kale (Neanderthals) na urithi huu unaathiri uwezo wetu wa kukabiliana na magonjwa, ikiwa ni pamoja na covid.
""Kwa hiyo makovu yale ya zamani bado yanaathiri usugu wetu wa magonjwa leo kwa namna ya ajabu kabisa"", anasema Profesa Barreiro. Na hilo linaelezea kwamba 40% ya uwezo wa kuishi kuwa ""uwezo wa juu zaidi wa ufanisi kuwahi kubainiwa katika binadamu"".
Inaonekana kuzidi faida ya mabadiliko ya VVU-resistance au wale ambao kusaidia meng’enya maziwa, ingawa mtafiti anaonya kwamba kulinganisha moja kwa moja ni kupotosha. Hata hivyo, janga la corona, halitaacha urithi kama huo.
Mabadiliko yanafanya kazi kupitia uwezo wako wa kuzaa na kurithisha wengine jeni yako. Covid kikubwa inachofanya ni huua zaidi wazee ambao wamepitisha muda wa kupata watoto.
Kwa janga hili, ilikuwa ni uwezo wa ugonjwa kuua watu wenye umri tofauti tofauti na kwa idadi kubwa ambako kulisababisha urithi wake kuwa na athari za kudumu."
‘’napoteza uwezo wangu wa kuona kila kukicha’’ - bbc news swahili,"N﻿a, Paula Odek
Chanzo cha picha, Chelagat Kipkorir
Iwapo una uwezo wa kuona na ghafla ujipate huwezi kuona tena utajihisi vipi?
Bi. Chelagat Kipkorir ambaye ni mtoto wa tano katika familia kutoka nchini Kenya anakabiliana na hali ambayo  ni nadra sana na isiyo  na tiba ya ‘Retinitis Pigmentosa’, hali ambayo mtu anapoteza uwezo wake wa kuona kadiri anavyoendelea kuishi.
Mwaka wa 2013 Chelagat alijipata katika hali isiyo ya kawaida kwani hakuweza kuona nyakati za usiku na hata kutembea ilikuwa shida.
‘’Nilianza kuingia kwenye vidibwi vya maji, kugonga watu ninapotembea na endapo nitaangusha kitu chini basi ilikuwa vigumu kwangu kukipata lakini mtu mwingine angekipata kwa haraka sana,’’ Chelagat amesema.
Lakini kulingana na Chelagat, anakumbuka alipokuwa mtoto hakuweza kucheza mpira maarufu wa rede kwani kila wakati angeucheza mchezo huo, hakuwa akiona mpira.
‘’Labda huu si mchezo wangu, alisema’’.
Chelagat anasema alizaliwa na hali hiyo lakini hakutambua mapema.
Kulingana naye alidhani hali hii ilikuwa inasababishwa na jua kali.
Alienda kutafuta msaada wa mtaalamu wa macho lakini alimwambia kuwa hana uwezo wa kuona mbali na kupewa miwani ila baada ya miezi mitatu hali iliendelea kuwa mbaya zaidi ndipo familia yake ikaamua kutafuta usadizi zaidi wa wataalamu na hapo ndipo alipogundulika kuwa na hali aliyokuwa nayo na cha kusikitisha zaidi, ni kwamba aliarifiwa kuwa haina tiba, hivyo basi, hana cha kufanya zaidi ya kujikubali na kuishi na hali hiyo maisha yake yote.
Chelagat anasema baada ya ujumbe huo kutoka kwa daktari alikata tamaa papo hapo.
‘’Niliona nimepoteza kila kitu maishani mwangu’’
Chelagat amesema alikuwa na maswali mengi kama vile atawezaje kuishi bila kujiona kwenye kioo, kuwaona awapendao na atawezaje kuyakimu maisha yake.
Moja kwa moja akaanza akaanza kujiona akitumbukia katika mawazo ya kila aina na bila kujua akawa na tatizo la msongo wa mawazo.
Alianza kukosa usingizi na kujitenga na watu, kipindi hicho alikuwa ameshapoteza uwezo wa kuona kando kando.
‘’Changamoto yangu kubwa ilikuwa kukubali hali yangu, kwamba ipo siku nitapoteza uwezo wangu wa kuona kabisa.’’
Wakati huo Chelagat alikuwa chuo kikuu na ilimbidi kubadilisha kozi aliyokuwa akiifanya na kuanza kozi nyingine ambayo alihisi kuwa ingemfaa hata kama angepoteza uwezo wa kuona.
Chanzo cha picha, Chelagat Kipkorir
Chelagat amesema ilimchukua takriban miaka minne kujikumbali lakini pia, usaidizi kutoka kwa wataalamu wa saikolojia ambao walimuongoza na kuanza kumpatia mafunzo ya breli ulikuwa muhimu.
Igawa macho yake ni kama mtu asiye na tatizo na ni vigumu kujua kuwa ana tatizo kama hilo.
Hata hivyo ameisihi jamii kuwa endapo mtu anapitia hali kama hiyo, ajitokeze ili apate usaidizi na kurai familia zenye mtu aliye na ulemavu kama huo apewe nafasi ya kufanya analotaka maishani.
Licha ya hali yake yeye ni mchagamfu na mwenye tabasabu kila wakati, hupenda kupiga picha, kusoma, kusikiliza vipindi na kujumuika na watu wengine.
Ni hali iliyo nadra sana inayoathiri sehemu ya macho maarufu retina.
Hali hii humfanya mtu kupoteza uwezo wake wa kuona polepole.
Hali hii huweza kurithishwa kutoka kwa mzazi hadi kwa mtoto.
Kulingana na utafiti, mtu mmoja kati ya watu 4,000 hupatwa na hali hii.
Hali hii humfanya mtu kutokuwa na uwezo wa kuona kando kando na kutoona majina ya usiku.
Dalili za hali hii huanza mtu akiwa na umri mdogo na huwaathiri watu tofauti tofauti.
Hali hii haina tiba."
"Afya:  violet, msichana anayeugua ugonjwa wa ajabu na wa nadra wa scleroderma, asimulia maisha yake?  - bbc news swahili","Chanzo cha picha, PURPLE/BBC
Violet anasema hakuzaliwa  hivyo na hakuwa na kasoro  ya maumbile alipokuwa anakuwa. Alipokuwa mtoto, aliupenda muonekano wake kama mwanamke.
Labda ndio maana Violet alipatwa na mshituko na kushindwa kuamini wakati maisha yake yalipobadilika ghafla baada ya kupatikana na ugonjwa usiotibika.
Sasa akiwa na umri wa miaka 27, Violet anakabiliwa na ugonjwa nadra unaoitwa scleroderma.
Scleroderma ni maradhi ambayo yanafahamika pia kama systemic sclerosis.
Ni moja ya kikundi cha magonjwa nadra yanayosababisha ngozi kuwa ngumu na  kukakamaa.
Maradhi haya huwaathiri zaidi wanawake kuliko wanaume.
Violet aliiambia BBC jinsi ugonjwa huo ulivyoanza. Anakumbuka kila kitu kuanzia wakati mambo yalipoanza kubadilika kwake.
Akiwa na kijana mdogo anasema alikuwa ndio amekamilisha masomo yake ya diploma katika shule ya ufundi katika jimbo la Niger Delta  na alikuwa anafikiria ni wapi pa kwenda kwa ajili ya kufanya mazoezi ya kazi wakati maisha yalipobambadilikia na kuwa magumu.
Kwanza aligundua kuwa sehemu ndogo ya mwili wake nyuma ya shingo lake imekuwa nyeusi, halafu mikono yake ikaanza kugeuka na kuwa myeusi,  halafu ikawa mweusi tii.
Hakujua kuwa huu ulikuwa ni mwanzo wa ugonjwa, ammbao baadaye aligundua kuwa hautibiki.
Ugonjwa ulisambaa kwenye mwili wake mzima, huku ukibadili muonekano wake wa mwili. Alibadilika ghafla na vibaya sana. ""Nilihisi kuhuzunika,"" alisema.
""Siwezi kwenda nje. Sikujua la kufanya. Nilitaka kuwa mwanamitindo. Siwezi kufanya lolote. Nimeahirisha masomo tangu wakati huo.""
""Wakati mwingine huwa naingiwa na hofu sana kujitazama kwenye kioo. Ninaogopa kwamba msichana mzuri kama mimi ni kivuli chake tu .
Lakini baada ya muda, nilikuja kujikubali na kujipenda jinsi nilivyo sasa,"" aliongeza mwanamke huyu mwenye umri wa miaka 27.
Chanzo cha picha, PURPLE/BBC
Tangu wakati huo aliugua, Violet na wazazi wake wamekwenda karibu kila mahali kutafuta suluhu ya ugonjwa wake.
Kuanzia hospitali  hadi kituo cha dawa za mitishamba kupitia majumba yad awa za kienyeij , hakuna yeyote ambaye aliweza kuelezea ni jinsi gani alipata ugonjwa huo na ni nini la kufanya ili apone.
''Tulikwenda katika maeneo mengi kutafuta suluhisho. Tulikwenda katika hospitali mbali mbali. Mwanzoni hawakuona chochote. Katika hospitali zote tulikokwenda walisema hawakuweza kuona lolote hata katika vituo vya dawa za kienyeji baadhi walisema ugonjwa hali yake sio ya kawaida, baadhi wakasema lilikuwa ni jeraha na baadhi wakasema nilikanyaka sumu. Wenginge hata walisema ni wa kawaida. Wengine walikuwa na  maoni kwamba ni tatizo la kifamilia ,” alieleza.
Baada ya kusafiri kupata matibabu katika maeneo mbali mbali, sasa Violet anatibiwa katika hospitali ya jimbo la Delta.
""Sasa ninatibiwa katika hospitali ya jimbo la Delta, ambako ninatibiwa na daktari wa ngozi.""
Ingawa daktari alimwambia Violet na wazazi wake kwamba ugonjwa wake hautibiki, anamini bado siku moja atakuwa mwenye afya tena na ameshikilia imani hiyo kweli.
''Daktari anasema kuwa ugonjwa hautibiki, lakini siamini. Ninaamini siku moja utapona,'' ni mwenye matumaini.

Wakati alipozungumzia jinsi anavyoishi na ugonjwa wake, jinsi anavyoishi na ugonjwa wake, hususan katika jamii, Violet aliwasifu wazazi wake kwa usaidizi wao. Anasema kwamba bila wao mambo hayangekuwa mazuri kwake.
''Wanasema familia ni kila kitu.familia yangu imekuwa nami, hasa baba na mama yangu. Ni Mung utu anayeweza kuwabariki watu hao wawili ,” alisema.
Anakumbuka kwamba marafiki zake hawakuamini  kuwa alikuwa anaumwa mpaka ugonjwa ulipoonekana kabisa kwenye mwili wake.
Ukweli ni kwamba, watu wengi walimcheka lakini hajali.
“Baadhi ya watu walinikejeli kw amaneno, unajua jinsi marafiki walivyo.
Walisema maneo ya kuumiza ni kama nilitaka kuwambukiza. Mwanzoni watu walidhani nilikuwa ninajifanya kwasababu dalili zilikuwa hazijionyeshi. Niliwaambia tu kwamba nilikuwa mgonjwa, lakini baadaye hilo likajidhihirisha wazi  kabla  ya kufikiria kuwa sikuwa mtu wa kujikaza.""
Violet alitumia tatizo lale kuwatia moyo watu wengine. Kwa sasa ni mtu maarufu kwenye mtandao wa TikTok na anatumia ukurasa wake kuwatia moyo watu.
Wengi wa wafuasi wangu katika Tiktok wananikejeli, lakini  wengine wananipenda kweli na kunionyesha upendo na kunijali. Katika mtandoa huu, niliwaona watu walionionyesha upendo kuliko baadhi ya watu katika familia  yangu.""
''Watu wengi waliniandikia binafsi kuniambia jinsi ninavyowatia moyo. Baadhi hata waliniuliza ni nini siri ya maisha yangu. Ninamshukuru Mungu kwa kunifanya mtu ambaye watu wanaweza kujifunza kutoka kwangu ,” aliongeza."
"Kipindupindu: ugonjwa rahisi kuupata, rahisi kuukwepa na rahisi kukuua - bbc news swahili","Y﻿usuph Mazimu, BBC Swahili
Mjadala kuhusu ugonjwa kipindupindu umerejea tena ulimwenguni. Wtaalamu wanasema ni miongoni mwa magonjwa ya mlipuko yanayoweza kuua kwa masaa tu kama mgonjwa hajapata huduma inayostahili hasa kwa wale walioathirikia zaidi.
Licha ya athari kubwa za ugonjwa huo unaotapakaa kwa kasi, Shirika la afya duniani (WHO) limesema kuna uhaba mkubwa wa chanjo ya ugonjwa huo duniani.
Nalo kundi la kimataifa la kuratibu usambazaji wa chanjo nyakati za dharura (ICG) limeamua kusitisha kwa muda mkakati wa utoaji wa dozi mbili za chanjo dhidi ya ugonjwa huu kutokana na hofu ya uwezekano wa uhaba wa chanjo hiyo.
Pengine hili linazifana mamlaka za serikali mbalimbali ulimwenguni kuanza kutoa tahadhari mapema ili kupunguza madhara ya vifo kwa wananchi wake.
Nchi za Tanzania na Kenya, ni miongoni mwa nchi ambazo mamlaka zake za afya hivi karibvuni zilizotoa tahadhari ya ugonjwa huo. Lakini unaujua kwa kina ugonjwa huu unaoathiri mpaka watu milioni 4 kwa mwaka na kuua maelfu ya watu duniani.
Kila ugonjwa una mahali unaanzia. Covid_19 ulianzia China, dunia nzima inajua. Kipindupindu wenyewe ulianzia bara la Asia katika nchi ya India.  Janga la kwanza liliibuka karne ya 18 kwenye mkoa wa Bengal, nchini India.
Katika karne ya 19, mlipuko huu uliathiri maeneo mengi duniani, ukianzia tena kwenye delta ya Ganges au Bengal delta ambayo ndiyo delta kubwa zaidi ya mto duniani. Kwa mujibu wa Shirika la afya duniani (WHO) mlipuko wa sita wa ugonjwa huu uliua mamilioni ya watu duniani.
Mlipuko wa sasa wa saba ulianzia kusini mwa Asia mwaka 1951 na kufika Afrika 1971 na bara la Amerika mwaka 1991. Ugonjwa huu unaororodheshwa kama magonjwa hatari yanaoshughulikiwa kwa dharura kutokana na athari zake za muda mfupi.
Mwaka 2017, shirika hilo lilipitisha mkakati wa kukabiliana na ugonjwa huo, ukilenga kupunguza vifo vitokanavyo na kipindupindu kwa asilimia 90% ifikapo mwaka 2030.
Lakini bado vifo vinaendelea kutokea na wengi wakiathirika. Kwa sasa kinakadiriwa kuua watu mpaka 143,000 kwa mwaka.
Kwa mujibu wa Kituo cha Ulaya cha kuzuia na kudhibiti magonjwa (ECDC), Mpaka Agosti 24, 2022, inakadiriwa kuwepo kwa visa 39,857 vya kipindupindu na vifo 114.
Afghanistan, Bangladesh, DRC, Ethiopia, Nigeria na Malawi ni miongoni mwa nchi zilizoathirika zaidi katika kipindi cha miaka miwili iliyopita.
Nchini Nigeria, mamlaka zinataja watu 256 wamepoteza maisha, katika kipindi cha miezi 10, wakiwemo 80 waliofariki mwezi Septemba.
Malawi inashuhudia athari zaidi, visa 4,420 vikiripotiwa tangu kuanza kwa mwaka na kuweka rekodi katika muongo mmoja uliopita, vikigharimu maisha ya watu 128.
Nchini Kenya wizara ya afya ilithibitisha visa 61 vya ugonjwa huo, huku kaunti za Kiambu, Nairobi na Kajiado zikiathirika zaidi.
Kipindupindu ni tatizo kubwa duniani na linapaswa kuchukuliwa kwa tahadhari, kwa mujibu wa WHO.
Chanzo cha picha, Getty Images
Kipindupindu husababishwa na bakteria aina ya vibrio cholera kwenye utumbo mwembamba, ambaye hutoa sumu inayosababisha kutolewa kwa maji mengi ndani ya utumbo, kwa njia ya kuhara, wakati mwingine kutapika na homa kali.
Bakteria huyu anapatikana katika chakula au maji machafu na kinyesi kutoka mtu aliye na maambukizi. Kwa ujumla unaweza kuambukizwa kupitia maji machafu, mboga zilizopandwa kwenye maji taka¸ samaki na dagaa waliovuliwa kwenye maji machafu, vyakula na vinywaji vilivyo na bakteria huyu kutokana na uchafu
Daktari mwandamizi kutoka Hospitali ya taifa ya Kenyatta nchini Kenya, William Sigilai aameiambia BBC kuhusu sababu za mlipuko wa sasa akiasi pia yanayoendelea nchini kwake, ‘ugonjwa huu umechochewa na hali ya sasa ya kiangazi , ukosefu wa maji safi ya kunywa, kunawa mikono, na pia kuishi kwa watu wengi katika mazingira duni yasiyokuwa na maji safi tiririka na pia sehemu isiyokuwa na mbiundo mbinu msingi muafaka ya vyoo’.

Chanzo cha picha, Getty Images
Dalili za ugonjwa wa kipindupindu ni chache na ni rahisi kwa mtu kuweza kuzibaini na zinaweza kuonekana ndani ya masaa machache au siku tano baada ya maumbukizi. Dalili hizo ni:
Inakisiwa kwamba karibu asilimi 10 tu ya watu wanaoambukizwa kipindipindu ndio wanaonyesha dalili za ugonjwa huo, lakini wengi hawaonyeshi na wengine hawajui.
Lakini Dokta William anasisitiza ‘watu wengi wanaooambukizwa na kipindupindu hawataonyesha dalili zotezote, lakini ni muhimu kwamba watambue (hizo dalilia) na wachukue hatua haraka iwezekanavyo’.
Hatua hizo zinazoshauriwa na wataalamu ni pamoja na kunywa ama kumpa maji (ORS) mgonjwa aliyeonyesha dalili mkiwa bado nyumbani.
‘Maji haya ya ORS ni mchanganyiko wa chumi na sukari na lita maji ya maji’ yanaweza kurudisha maji mwilini haraka’, hasa kwa watoto na wazee wanaoshindwa kuhimili hali a kupoteza maji mengi mwilini.
Chanzo cha picha, Getty Images
Kwakuwa ni ugonjwa unaohusishwa na mazingira duni ya uchafu, wataalamu wanapendekeza uzingatiwaji wa usafi kama hatua muhimu ya kwanza ya jamii kuchukua
‘Hatua muhimu zaidi ya kudhibiti au kuzuia kipindupindu ni kuimarisha hatua za upatikani wa maji, kunawa mikono kila wakati, na pia kusaidia jamii kupata maji safi’, anasema Dokta Sigilai.
Unywaji wa maji safi, maji yaliyochemshwa, kuepuka vakula vya mtaani, vinavyopikwa na kutaarishwa katika mazingira duni ya usafi, inaweza kukusaidia
Japo inaawathiri watu wengin, kipindupindu kinaepukika kwa kuwahi hospitali mara unapohisi dalili zozote. Wengi wanaolazwa kwa sababu ya kupungukiwa zaidi maji, hutibiwa kwa kuongezewa maji kwenye mishipa."
Kwanini tatizo la uoni hafifu linaongezeka kwa watoto duniani? - bbc news swahili,"Chanzo cha picha, Getty Images
Mwishoni mwa miaka ya 1980 na 1990, wazazi nchini Singapore walianza kuona mabadiliko ya kutisha kwa watoto wao.
Kwa ujumla, maisha ya watu katika taifa hilo dogo la kitropiki yalikuwa yakiboreka sana wakati huo. Upatikanaji wa elimu, hasa, ulikuwa ukibadilisha kizazi na kufungua milango ya mafanikio.
Lakini kulikuwa na mwelekeo mzuri kidogo, pia: watoto zaidi na zaidi walikuwa wanakuwa na uoni hafifu.
Hakuna mtu aliyeweza kuzuia shida hii ya kitaifa ya macho . Viwango vya kutoona mbali - pia hujulikana kama kutoona karibu au myopia - viliendelea kupanda na kupanda.
Leo, Singapore ina kiwango cha myopia cha karibu 80% kwa vijana, na imeitwa ""mji mkuu wa myopia wa dunia"". ""Tumekuwa tukishughulikia suala hili kwa miaka 20, kwa hivyo tunakaribia kufa ganzi,"" anasema Audrey Chia, profesa mshiriki na mshauri mkuu katika Kituo cha Kitaifa cha Macho cha Singapore (SNEC).
""Karibu kila mtu nchini Singapore ni myopic sasa."" Kilichotokea Singapore sasa kinaonekana kutokea kote ulimwenguni. Nchi zinazoonekana kuwa tofauti kabisa za maisha zimeunganishwa na jambo la kushangaza: viwango vya vikubwa vya kutoona mbali. Nchini Marekani, karibu 40% ya watu wazima wana changamoto ya kutoona kutoka 25% mwaka wa 1971.
Viwango vimepanda vile vile nchini Uingereza. Lakini hali yao ni ndogo ukilinganisha na ile ya vijana wachanga katika Korea Kusini, Taiwan na China bara, ambao viwango vyao ni kati ya 84% na 97%.
Ikiwa mwelekeo wa sasa utaendelea, nusu ya idadi ya watu duniani watakuwa na uoni mfupi ifikapo 2050.
Na tatizo linaonekana kuenea kwa kasi zaidi kuliko hapo awali. Myopia imeongezeka kwa kasi miongoni mwa watoto nchini China na kufikia 76% -90% kati ya watoto wakubwa wa shule. ""Limekuwa ongezeko kubwa sana,"" anasema Chia.
Kwa mtazamo wa kwanza, wazo la ulimwengu wenye uoni hafifu  linaweza kuonekana kuwa tatizo kubwa.
Lakini watafiti wanaonya kwamba myopia ni mojawapo ya sababu kuu za uharibifu wa kuona na upofu, kwa mfano.
Na kwa watoto, ambapo inaweza kuchukua muda kuona tatizo na kulirekebisha, inaweza kuumiza uwezo wao wa kujifunza shuleni na kufurahia maisha ya kila siku - na kuwaweka katika matatizo ya afya ya macho siku za usoni.
Chanzo cha picha, Getty Images
Kadiri mtoto anavyopata myopia mapema, ndivyo kuna uwezekano mkubwa wa kuwa na myopia kali katika utu uzima ambayo inaweza hatimaye kutishia macho yake, kwa kusababisha matatizo yanayohusiana na sehemu mbalimbali za jicho kama vile glakoma, retina, cataracts na myopic maculopathy.
Jenetiki ina sehemu ndogo tu. Ingawa historia ya familia ya myopia inaongeza hatari ya mtoto kupatwa na ugonjwa huo, kisa cha kijeni cha myopia ni nadra sana, anasema Neema Ghorbani-Mojarrad, mhadhiri katika Chuo Kikuu cha Bradford nchini Uingereza na daktari wa macho.
Badala yake, mambo ya mtindo wa maisha yanafikiriwa kuwa muhimu zaidi, haswa, ukosefu wa wakati wa kutoka nje, na kuzingatia vitu vya karibu kwa muda mrefu kupitia shughuli kama kusoma.
Lakini jinsi watoto wanavyopata elimu katika ulimwengu wa kisasa, kwa kutilia mkazo muda mrefu wa kukaa darasani, inaonekana kuumiza afya ya macho yao mara kwa mara. ""Elimu imeonekana kusababisha kutoona mbali,"" anasema Ghorbani-Mojarrad, akimaanisha elimu kama inavyopimwa kwa miaka ya shule.
""Hatujui ni nini kuhusu elimu - tunashuku kuwa wanasoma na kutumia muda mwingi ndani ya nyumba. Kila mwaka wa elimu unaokamilika huongeza kiwango cha kutoona mbali.""
Ghorbani-Mojarrad na wenzake walisoma athari za elimu, kama inavyopimwa na miaka ya shule, kwenye myopia, kwa kuchunguza athari za Uingereza kuinua umri wa kumaliza shule kutoka 15 hadi 16, katika miaka ya 1970.
""Kuna mkanganyiko katika chati kwa mwaka wa ziada wa shule. Sasa kwa vile umri wa kumaliza shule ni 18 nchini Uingereza, ninashangaa kama tutapata kitu kama hicho tena,"" anasema.
Ili kuelewa mahusiano haya cha kushangaza, inasaidia kuchanganua jinsi myopia inakua.
Watoto wengi wachanga huanza maisha wakiwa na uwezo wa kuona mbali.
Ndani ya mwaka wa kwanza wa maisha, macho hukua kwa kawaida na uwezo wa kuona kwa muda mrefu hupungua hadi kufikia kiwango cha maono yao kuwa karibu kamili.
Hata hivyo, katika baadhi ya matukio macho huacha kukua na maono mafupi yanaendelea. mboni ya jicho ni ndefu sana kuweza kutengeneza vitu vilivyo mbali bila usaidizi wa kipimo cha kurekebisha kama vile miwani.
""Kila mtu ana kiasi kidogo cha retina, na kama jicho litaendelea kukua, ni kama kujaribu kukwangua kiasi sawa cha siagi kwenye kipande kikubwa cha mkate,"" anasema Ghorbani-Mojarrad. ""Retina inakuwa nyembamba sana na ina uwezekano wa kuraruka.""
Inaonekana kwamba kuwa ndani kunaweza kuzidisha tatizo hili, labda kwa sababu ya jinsi mwanga wa ndani unavyotofautiana na mwanga wa asili.
Chanzo cha picha, Getty Images
Lakini kutafuta ubora wa elimu bila kujumuisha vipengele vingine vya maisha, kama vile kutumia muda nje, kunaweza kuwa na madhara kwa afya ya macho, anasema Nathan Congdon, profesa wa afya ya macho duniani katika Kituo cha Afya ya Umma katika Chuo Kikuu cha Malkia Belfast.
Anasema kuwa nchi kama Japan, Korea, Vietnam, China, Hong Kong na Singapore ambazo zina viwango vya juu vya myopia: ""Pia zimepata mafanikio makubwa kielimu. Ni jambo gumu la kitamaduni."" Nchini China, majaribio yamefanywa katika madarasa ambayo yanaiga kujifunza nje.
Watoto na walimu katika utafiti wa 2017 wa Kituo cha Macho cha Zhongshan, walipendelea madarasa angavu ambayo yanafanana na jumba la glasi, ikilinganishwa na darasa la kawaida.
Hata hivyo katika majira ya joto na siku za jua, mwangaza ulikuwa kwenye""kikomo cha juu cha matumizi ya kawaida"". Darasa angavu pia ni ghali mara mbili ya kujenga kama darasa la kawaida, kwa sababu mifumo ya kupoza inahitajika.
Katika nchi zenye kipato cha chini na cha kati, viwango vya myopia bado vinaelekea kuwa chini - Bangladesh na India kwa mfano viwango vya ripoti vya takriban 20-30% kwa watu wazima - lakini hii inabadilika.
Katika Afrika, kwa mfano, kutoona mbali ilikuwa kawaida kwa kulinganisha, lakini katika miaka kumi iliyopita kuenea kwa myopia ya utoto imekuwa ikiongezeka kwa kasi.
Zaidi ya hayo, nchi za kipato cha chini zinaweza kukosa rasilimali za kutambua na kusahihisha maono mafupi kwa watoto, na kuathiri sana maisha na elimu yao.
Baadhi ya jamii barani Afrika zimeripoti kutokuwa na miwani hata kidogo, na upatikanaji mdogo sana wa huduma ya macho.
Kutoweza kuona vizuri kunamaanisha kwamba watoto hawawezi kufuata kile mwalimu wao anachoandika ubaoni, na wanaweza pia kupata ugumu wa kushiriki katika shughuli nyingine za kawaida za shule.
Kadiri viwango vya watu wanaojua kusoma na kuandika vinavyoboreka katika nchi hizo - jambo ambalo linafurahiwa vinginevyo - tatizo hilo linaweza kukua, isipokuwa kuwe na juhudi kubwa pia kutoa vipimo vya macho na miwani, wataalamu wanaonya."
"Hivi, unalala masaa mangapi usiku? - bbc news swahili","Chanzo cha picha, Getty Images
Angalau saa tano za kulala usiku zinaweza kupunguza uwezekano wa zaidi ya miaka 50 ya matatizo mengi ya afya sugu, watafiti wanasema.
Afya mbaya inaweza kuvuruga usingizi - lakini usingizi duni unaweza pia kuwa na madhara.
Hivi,Unalala masaa mangapi usiku? Tueleze kwenye ukurasa wa Facebook, BBCSwahili."
Wanaume wengi kenya wanakubali kufunga mirija ya mbegu za uzazi-vasektomi - bbc news swahili,"N﻿a Grace Kuria
B﻿BC News
Chanzo cha picha, AFP/SONNY TUMBELAKAAFP/SONNY TUMBELAKA
Wanaume wengi nchini  Kenya wameanza kuvutiwa na upasuaji wa kufunga mirija ya mbengu  za uzazi,Vasektomi. Haya ni kwa mujibu wa Marie Stopes Kenya.
“Tumepokea maombi mengi kutoka kwa wanaume. Walakini, hatuwezi kufichua nambari hiyo kwa sababu ya usiri wa mteja.
Shirika hilo la kutoa huduma  za Uzazi wa Mpango na Afya ya Uzazi wa Jinsia (SRH) inasema kuongezeka kwa hamu ya kutaka maelezo  kunatokana na uelewa zaidi ambao umesababisha upatikanaji na matumizi ya huduma hizi.
""Kwa ujumla, Wakenya wamefahamu kuhusu majukumu sawa ya kijinsia na haja ya kuwa na mawasiliano zaidi kati ya wanandoa, hivyo basi hitaji la wanaume kuwa mawakala wa mabadiliko kwa kuwa washirika wa kuunga mkono katika safari ya kujamiiana na uzazi ya wenzi wao. Tunazidi kuona wanaume wakichukua huduma za SRH” Mkurugenzi Marie Stopes Kenya Inviolata Wanyama alisema.
Daniel mwenye umri wa miaka 39 (sio jina lake halisi) alifanyiwa upasuaji wa vasektomi siku ya Jumamosi, tarehe 15 Oktoba 2022.
""Uamuzi wangu ulifanywa baada ya kuzaliwa kwa mtoto wangu wa tatu. Ilitubidi kutafuta njia bora zaidi (ya kupanga uzazi). Mke wangu alikuwa amejifungua mara 3 kupitia upasuaji , na sikuwa tayari kuhatarisha maisha yake…. Niliamua kwa nini nisimsaidie, kwa sababu wakati mwingine tunaomba sana kutoka kwa wanawake."" Daniel alisema.
Kulingana naye, ufahamu zaidi juu ya Vasektomi unahitaji kufanywa, kwani hata katika baadhi ya ziara ambazo yeye na mke wake walifanya kutafuta huduma katika kliniki mbalimbali za familia, baadhi ya matabibu walimkataa kwa maswali kama: “ni kwa ajili yako? Je, umeoa? Kwa nini ungependa Vasektomi? Ni mke wako ndiye anayepaswa kusimamia uzazi wa mpango.""
Chanzo cha picha, Getty Images
Hata hivyo aliendelea mbele kutaka huduma hiyo  na  anasema hajapata madhara yoyote tangu afanyiwe utaratibu huo
Kabla ya Siku ya Utoaji Vasetomi Duniani mwaka huu tarehe 18 Novemba, Marie Stopes Kenya itakuwa ikitoa huduma za Vasektomi bila malipo.
Vasektomi, kulingana na Huduma ya Kitaifa ya Afya (NHS) ni ‘utaratibu wa upasuaji wa kukata au kuziba mirija inayobeba mbegu za kiume ili kuzuia mimba kabisa.’
Hata hivyo inaweza kutenduliwa, ingawa mafanikio (ya kubatilishwa) hayahakikishiwi kila wakati.
""Ikiwa ubadilishaji utafanywa ndani ya miaka 10 ya vasektomi yako, kiwango cha mafanikio ni karibu 55%. Hii inashuka hadi 25% ikiwa mabadiliko yako yatafanywa zaidi ya miaka 10 baaday"
Kashfa ya dawa ya kikohozi gambia: akina mama wadai haki  - bbc news swahili,"Omar Wally
Banjul, Gambia
Chanzo cha picha, OMAR WALLY
Pikipiki ndogo nyekundu iko kwenye kona ya nyumba ya Mariam Kuyateh ikikusanya vumbi.
Ilikusudiwa mtoto wake wa miezi 20, Musa, lakini alikufa mnamo Septemba.
Yeye ni mmoja wa watoto 70 nchini Gambia wanaoaminika kufariki baada ya kupewa dawa ya kikohozi ambayo ""inawezekana inahusishwa na maradhi ya papo hapo la figo"", kulingana na Shirika la Afya Ulimwenguni.
Hakuna mtu katika familia anayegusa pikipiki ndogo ya mtoto Musa - ukumbusho wa kile kilichopotea.
Mama yake mwenye umri wa miaka 30, ambaye ana watoto wengine wanne, alitokwa na machozi alipokumbuka kilichompata mwanawe.
Akiwa ameketi nyumbani kwake katika kitongoji cha jiji kubwa la Gambia, Serrekunda, alieleza kuwa ugonjwa wake ulianza na mafua.
Baada ya kuonwa na daktari, mume wake alinunua dawa ya kutibu tatizo hilo. ""Tulipompa dawa, mafua yalikoma, lakini hilo lilisababisha tatizo lingine,"" anasema Bi Kuyateh. ""Mwanangu hawezi kutoa haja ndogo."" Alirudi hospitali na Musa alipelekwa kupimwa damu, ambayo ilithibitisha kuwa hakuna ugonjwa wa malaria.
Alipata matibabu mengine, ambayo hayakufanya kazi, basi catheter iliwekwa, lakini hakukojoa.
Hatimaye, mtoto mdogo alifanyiwa upasuaji. Hakukuwa na nafuu. ""hivyo, alifariki.""
Chanzo cha picha, KUYATEH FAMILY
Mapema wiki hii, WHO ilitoa tahadhari ya kimataifa kuhusu dawa nne za kikohozi zinazohusishwa na vifo nchini Gambia. Bidhaa hizo - Promethazine Oral Solution, Kofexmalin Baby Cough Syrup, Makoff Baby Cough Syrup na Magrip N Cold Syrup - zilitengenezwa na kampuni ya Kihindi, Maiden Pharmaceuticals, ambayo haikuwa imetoa hakikisho kuhusu usalama wake,  ilisema WHO.
Serikali ya India inachunguza hali hiyo. Kampuni hiyo haikujibu ombi la BBC la kutoa maoni.
Kuna hasira nyingi nchini Gambia juu ya kile kilichotokea.
Kuna ongezeko la wito wa kujiuzulu kwa Waziri wa Afya, Dk Ahmadou Lamin Samateh, pamoja na kufunguliwa mashtaka kwa waagizaji wa dawa za kulevya nchini. ""Sabini ni idadi kubwa. Kwa hivyo tunahitaji haki kwa sababu waathiriwa walikuwa watoto wasio na hatia,"" anasema Bi Kuyateh.
Chanzo cha picha, OMAR WALLY
Mtoto Aisha mwenye umri wa miezi mitano ni mwathirika mwingine.
Mama yake, Mariam Sisawo, alitambua asubuhi moja kwamba baada ya kunywa dawa ya kikohozi, mtoto wake alikuwa haendi haja ndogo tena.
Wakati wa kwenda hospitalini kwa mara ya kwanza , mama huyo mwenye umri wa miaka 28 aliambiwa kuwa kibofu cha binti yake hakikuwa na tatizo.
Ilibidi aende hospitali mara mbili mfululizo kabla ya Aisha kupelekwa hospitali katika mji mkuu, Banjul, kilomita 36 kutoka nyumbani kwao Brikama.
Lakini baada ya siku tano za matibabu, alikufa. ""Binti yangu alipata kifo cha uchungu. Wakati mmoja madaktari walipotaka kumweka kwenye IV, hawakuweza kuona mishipa yake.
Mimi na wanawake wengine wawili katika wodi moja, sote tulipoteza watoto wetu. ""Nina watoto wawili wa kiume na Aisha alikuwa binti pekee. Mume wangu alifurahi sana kumpata Aisha na bado hawezi kukubaliana na kifo chake.""
Kwa sasa Gambia haina maabara yenye uwezo wa kupima iwapo dawa hizo ziko salama na hivyo zinatakiwa kutumwa nje ya nchi kwa ajili ya kuhakikiwa, Mkurugenzi wa Huduma za Afya wa Gambia, Mustapha Bittay, alikiambia kipindi cha Focus on Africa cha BBC.
Siku ya Ijumaa, Rais Adama Barrow alionesha kuwa nchi hiyo inapanga kufungua maabara kama hiyo. Katika hotuba yake kwa taifa kupitia televisheni, pia aliitaka Wizara ya Afya kupitia upya sheria na miongozo ya dawa zinazoagizwa kutoka nje.
Bi Sisawo anaamini kuwa serikali ilipaswa kuwa macho zaidi. “Ni fundisho kwa wazazi, lakini jukumu kubwa ni la Serikali, kabla ya dawa yoyote kuingia nchini ni lazima iangaliwe vizuri iwapo inafaa kwa matumizi ya binadamu au la,” alisema.
Chanzo cha picha, OMAR WALLY
Isatou Cham alikuwa amekasirika sana kuzungumzia kifo cha mtoto wake wa kiume mwenye umri wa miaka miwili na miezi mitano, Muhammed.
Alitoka sebuleni mwa nyumba yao huko Serrekunda akilia pamoja na watoto wake wengine wawili.
Baba yake Muhammed, Alieu Kijera, alieleza kilichompata mtoto wake wa kiume.
Alisema alipelekwa hospitalini akiwa na homa na kushindwa kujisaidia haja ndogo. Lakini madaktari walikuwa wakimtibu Muhammed ugonjwa wa malaria na hali yake ilikuwa inazidi kuwa mbaya.
Madaktari kisha wakasema anapaswa kutibiwa katika nchi jirani ya Senegal, ambako huduma ya afya inachukuliwa kuwa bora zaidi, lakini ingawa kulikuwa na nafuu, bado hawakumuokoa.
Bw. Kijera ana hasira kwamba nchi yake haina mfumo mzuri wa afya na kwamba alilazimika kusafiri nje ya nchi. ""Kama kungekuwa na vifaa na dawa nzuri, mwanangu na watoto wengine wengi wangeweza kuokolewa,"" alisema."
U﻿chunguzi wa bbc: madaktari wa kigeni uingereza 'wananyonywa' na kuhatarisha afya za wagonjwa  - bbc news swahili,"Madaktari walioajiriwa kutoka baadhi ya nchi maskini zaidi duniani kufanya kazi katika hospitali za Uingereza wanasema wananyonywa .
Madakatari hao wanaamini pia kuwa wanapewa kazi nyingi kupita kiasi wakihofia kuhatarisha zaidi afya za wagonjwa.
Uchunguzi wa BBC umepata ushahidi kwamba madaktari kutoka Nigeria wanaajiriwa na kampuni ya afya ya Uingereza na wanatarajiwa kufanya kazi katika hospitali za binafsi chini ya masharti ambayo ni kinyume na utaratibu wa Mamlaka ya Huduma ya Kitaifa ya Afya (NHS)inavyotaka.
Jumuiya ya Madaktari ya Uingereza (BMA) imeelezea hali hiyo kama ""ya kushtua"" na inasema sekta hiyo inahitaji kufuata msingi na utaratibu wa utoajihuduma za afya chini ya NHS.
BBC imezungumza na madaktari kadhaa wa kigeni - ikiwa ni pamoja na daktari mdogo kutoka Nigeria ambaye alifanya kazi katika Hospitali binafsi ya Nuffield Health Leeds mwaka 2021.
Augustine Enekwechi anasema masaa yake ya kazi yalikuwa mengi kupita kiasi – unakua zamu kwa saa 24 kwa siku kwa wiki nzima - na haikupaswa kuondoka katika mazingira ya hospitali. Anasema kufanya kazi huko ni kama uko ""gerezani"".
Uchovu ulikuwa mkali sana, anasema, kuna nyakati alikuwa na wasiwasi asingeweza kufanya kazi ipasavyo.
Augustine si peke yake aliyekumbwa na tatizo hilo. BC imefanikiwa kupata dodoso la maswali kwa madaktari188 kutoka BMA na kundi la  shawishi kutoka cha Chama cha Madaktari. Madaktari hao wengi waliajiriwa na NES lakini baadhi walikuwa na waajiri wengine.
Iligundua kuwa 92% walikuwa wameajiriwa kutoka Afrika na wengi - 81% - walikuwa kutoka Nigeria. Wengi walilalamikia saa nyingi za kazi na kukatwa mishahara isivyo haki.
BBC ilisafiri hadi Nigeria kushuhudia upande mwingine wa simulizi hii yenye kusumbua.
Katika jumba la kufanyia mitihani huko Lagos, jiji kubwa zaidi nchini humo, tulikuta mamia ya madaktari wakiwa kwenye foleni kufanya mtihani wa Bodi ya Tathmini ya Kitaalamu na Lugha - au PLAB 1.
Mtihani huo unaandaliwa na Baraza Kuu la Madaktari huko London na ni hatua ya kwanza inavyotakiwa na mamlaka ya matibabu ya Uingereza kupata leseni ya kufanya kazi nchini Uingereza.
Madaktari tuliozungumza nao walisema walivutiwa na kiwango kikuwa cha mishahara ya na mazingira bora ya kazi.
Tukio hilo lilikuwa likisimamiwa na wafanyakazi kutoka British Council - shirika linalofadhiliwa na Ofisi ya Mambo ya Nje.
GMC pia inafanya hivyo kwa nchi zingine kama Ghana, Sudan, Pakistan na Bangladesh.
Dk Femi Johnson alipelekwa kufanya kazi katika hospitali tofauti na Augustine, lakini anasema alitakiwa kufanya kazi masaa 14 hadi 16 kwa siku na kisha kuwa zamu kwa njia ya simu usiku kucha.
""Nilikuwa hoi,"" anasema. ""Nilikuwa nimechoka, nilihitaji kulala. Haiwezekani kibinadamu kufanya hivyo kila siku kwa siku saba.""
Lakini alipohitaji mapumziko kwa sababu alikuwa amechoka sana asingeweza kuendelea na kazi, NES ilikuwa na haki ya kumkata mshahara wake. Kampuni hiyo inasema hiyo ni kulipia gharama ya kupata daktari mbadala, lakini Femi anasema inawaacha madaktari wa NES katika hali mbaya sana na njia panda.
Baadhi ya madaktari wa NES wamekuwa wakisaidiwa na Dk Jenny Vaughan kutoka kwa Chama cha Madaktari. Anapokea malalamiko mengi kutoka kwa Maafisa wa Afya Wakaazi na anasema mfumo wa huduma ya afya wa Uingereza umekua katika ngazi mbili - moja kwa madaktari wa NHS, nyingine kwa waajiri wa kimataifa wanaofanya kazi katika sekta binafsi.
Madaktari wa NHS wanaweza tu kupangiwa  kufanya kazi kwa saa 48, na wakiomba, hadi saa 72 kwa wiki.
""Hakuna daktari kutoka NHS anayefanya kazi zamu ya usiku kwa siku nne mfululizo kwa sababu tunajua kwamba si salama,"" anasema Dk Vaughan.
""Kazi hii ni aina ya kitumwa... (kufanya kazi ) masaa mengi, nilidhani (utumwa) umepita miaka 30 iliyopita.
""Haikubaliki kwa wagonjwa kwa sababu za usalama wa mgonjwa. Haikubaliki kwa madaktari.""
Tulizungumza na na naibu mwenyekiti wa BMA, Emma Runswick. Alituambia kuhusu tulichogundua, akasema hali hiyo ni ""aibu kwa sekta ya afya ya Uingereza"".
""(Madaktari) wenzetu wa kimataifa wametoka mbali sana kuja Uingereza, na wamegundua kuwa hali ni ya kinyonyaji.""
NES Healthcare ilituambia kwamba ""maoni yetu kuhusu uzoefu wa madaktari"" na kampuni yalikuwa ""chanya sana"".
Inasema kwa ujumla inawapa madaktari ""njia salama katika kupitia sekta ya Huduma ya Kitaifa ya Afya, na katika mfumo wa huduma ya afya ya Uingereza, na kwamba kazi yao ni ya ""faida kubwa kwa umma wa Uingereza."""
Sababu ya waganga wa kienyeji kuzuiwa kushughulikia ebola uganda - bbc news swahili,"A﻿nne Soy na Patience Atuhaire
B﻿BC News
Chanzo cha picha, Getty Images
""Waganga wa kienyeji wamepigwa marufuku kushughulikia kesi za Ebola,"" Rais Yoweri wa Uganda alisema katika hotuba yake kwa taifa Jumatano jioni, katika juhudi za hivi punde za kuzuia kuenea kwa ugonjwa huo.
Kote katika sehemu kubwa ya Afrika, mila ya tiba asilia, iliyopitishwa vizazi kupitia ukoo wa familia imeenea sana.
Wakati wa milipuko ya magonjwa hatari ya kuambukiza kama vile Ebola, yamethibitika kuwa hatari.
Mnamo Mei 2014, kesi ya kwanza iliyothibitishwa ya Ebola nchini Sierra Leone ilirekodiwa.
Uchunguzi ulipelekea mganga wa kienyeji, aliyeelezwa kuwa ""anayejulikana sana na anayeheshimika sana"", huko Kenema katika Mkoa wa Mashariki. Wagonjwa kutoka ng'ambo ya mpaka nchini Guinea walikuwa wametafuta huduma yake.
Muda si muda, akawa mgonjwa na akafa. Mamia walihudhuria hafla ya mazishi  yake.
Shirika la Afya Ulimwenguni liliripoti kwamba mamlaka za mitaa baadaye zilihusisha hadi vifo 365 vya Ebola kutokana na mazishi hayo.
Baadaye mwaka wa 2018, wakati wa mlipuko wa ugonjwa huo mashariki mwa Jamhuri ya Kidemokrasia ya Congo, kliniki ambazo zilitoa mchanganyiko wa dawa za mitishamba zinazoitwa 'tradi-moderne,' zilitambuliwa haraka kwenye maeneo yenye maambukizi.
Walihudumiwa na waganga ambao hawakuwa na elimu rasmi, na ambao hawakuwa na vifaa vya kujikinga.
Lakini wanajaza pengo kubwa katika huduma ya matibabu, ambapo hospitali ni chache na ziko mbali sana.
Badala ya kuwapiga marufuku, timu za kukabiliana na ugonjwa huo zilitoa mafunzo na kuwapa vifaa waganga hao kutambua kwa usalama na kuwaelekeza wagonjwa wa Ebola kwenye vituo maalumu vya matibabu.
Mfumo wa afya wa Uganda umeendelezwa zaidi. Kuna hali ya kujiamini kati ya maafisa wa afya kwamba milipuko ya sasa inaweza kudhibitiwa, kama nchi ilivyofanya wakati wa milipuko ya hapo awali.
Lakini wataalamu wanaokutana katika mkutano wa mawaziri wa kikanda wiki hii wamewataka kuwa waangalifu zaidi kwani kila mlipuko unakabiliwa na changamoto tofauti.
Uganda imeripoti vifo 19 kutokana na mlipuko wa sasa wa ugonjwa huo, kikiwemo kimoja katika mji mkuu Kampala.
Chanzo cha picha, AFP
Mchungaji Daniel Tokens Wejuli, Meneja wa Mipango anayesimamia masuala ya  kiroho katika Baraza la Dini Mbalimbali la Uganda anakubaliana na agizo la Rais.
Anasema kwamba wakati mwingine, imani kali inaweza kusababisha makosa, na viongozi wa kidini wanahitaji kujua na kuamini katika sayansi.
“Matendo ya kitamaduni na kidini yanaweza kueneza ugonjwa huo. Kwa mfano, kugusa au kuchanganyika na watu walioambukizwa. Ujumbe wa rais ni kwa manufaa yetu wenyewe. Unaweza kuombea mtu ukiwa mbali, au hata ukiwa mbali kwa kutumia teknolojia. Viongozi wa kidini wana wajibu wa kulinda kundi lao,” anasema.
Mchungaji ameongeza: ""Tumeshughulikia aina hizi za milipuko na tumehusika katika kushiriki ujumbe kutoka kwa wizara ya afya kote.
Wakati wa janga la Corona, tuliungana na serikali katika kutoa uhamasishaji na kutoa mafunzo kwa wachungaji wetu katika kupunguza kuenea kwa janga hili. Hata sasa hivi, tumetengeneza ujumbe ambao tunausambaza kupitia taasisi zote wanachama. Tunahitaji uponyaji wa kiroho lakini pia watu wanahitaji kutafuta matibabu,” anaongeza.
Hajjat ​​Aisha Rashid Lukwago ambaye anaendesha kampuni ya Corporate Herbalist, moja ya vituo vikubwa vya utunzaji wa mitishamba nchini, anasema kuwa atatii agizo hilo.
""Ukiwa na dawa za mitishamba kuna vitu huwezi kushughulikia. Hatuna utafiti wa kutosha kuhusu Ebola na kwa hivyo hatuwezi kutoa masuluhisho yoyote. Kwa hiyo, rais yuko sahihi kutuonya sisi na umma.
Ikiwa mtu angekuja katika kituo changu akiwa na dalili kama za Ebola, ningempa rufaa kwa kituo cha afya kilicho karibu nawe. Nisingeweka wafanyakazi wangu kwenye hatari ya aina hiyo, ""anasema.
Kutokana na kisa cha hivi karibuni cha mwanaume huyo ambaye alikimbia timu za afya na kumtembelea mganga wa kienyeji, wengi wamekuwa wakijiuliza kwanini mtu afanye uchaguzi huo mbele ya dawa za kisasa.
Hata watu wa kidini bado watatembelea waganga wao wa kienyeji nchini Uganda.
Kwa wengi, mifumo miwili ya imani inaunga mkono kila mmoja; ikiwa moja haifanyi kazi, nyingine inaweza.
Mfumo wa afya wa Uganda, hata katika nyakati za kawaida, una changamoto katika utoaji wake wa huduma.
Katika maeneo ya vijijini, vifaa vya matibabu mara nyingi huisha, pia kuna wafanyakazi wachache wa kuwahudumia watu. Na kwa hivyo, baadhi ya jamii watachagua mganga wao wa kienyeji au mganga wa mitishamba kwa kusubiri kwa siku nzima katika kituo cha afya cha eneo hilo.
Pia tumekuwa tukizungumza na wakazi wa Kampala kuhusu jinsi wanavyohisi kuhusu janga hilo kuwakaribia katika mji mkuu, kufuatia kifo cha mzee wa miaka 45 hospitalini hapo.
""Kuna uelewa mdogo miongoni mwa watu juu ya jinsi ugonjwa huo ulivyo hatari. Wengine wanadharau Ebola kwa sababu wanahisi kwamba janga la corona lilitiwa chumvi.
Wengine wanasema; ""Sijawahi kuona mtu yeyote aliyekufa au kuzikwa kwa sababu ya Covid"" ili wasifikirie kuwa Ebola ni kweli na ni hatari sana,"" mfanyabiashara mmoja huko Ndeeba, sehemu ya Kampala alieleza.
Mkazi wa eneo hilo alisema; “Tunaogopa sana. Mimi na marafiki zangu tunaogopa kuingia katikati mwa jiji. Tunaogopa kupanda gari za abiria au boda boda .""
Wengine, hata hivyo, wanahisi kuwa na uhakika katika uwezo wa mamlaka ya afya kudhibiti janga hilo.
""Ebola iliwahi kuwa hapa. Ni ugonjwa ambao unaweza kusimamishwa kwa urahisi kwa kutengwa na kufuatilia mawasiliano. Najua kuna uwezekano kwamba kesi chache zaidi chanya zinaweza kutoka mjini Kampala, lakini iwapo tutafuata miongozo ya usalama, nadhani inaweza kudhibitiwa” mkazi mwingine aliiambia BBC."
Menorrhagia: hali inayokufanya utokwe na damu nyingi kuliko kawaida wakati wa hedhi  - bbc news swahili,"Chanzo cha picha, Getty Images
Wengi wetu hatujui kama kipindi chetu ni cha ""kawaida"" au la. Hii haishangazi, kwa kuwa sio tu kwamba sisi sote ni tofauti, lakini unyanyapaa bado unatuzuia kuuliza maswali au kuzungumza juu ya kile kinachotokea kwetu kila mwezi na marafiki na familia.
Lakini kuna damu nyingi sana. Kwa hakika, karibu robo ya wanawake hupata hali ya kiafya inayojulikana kama menorrhagia, pia huitwa kutokwa na damu nyingi wakati wa hedhi. Huu ndio wakati ambao hedhi yako ni nzito au ya muda mrefu isivyo kawaida. Hapa ndio unahitaji kujua kuhusu hali hii.
Kwa kawaida, katika kipindi cha ""kawaida"", kati ya 70ml na 80ml ya kioevu hupotea . Takriban 50% ya maji yanayopotea ni damu.
Lakini watu walio na damu nyingi za hedhi wanaweza kupoteza karibu 160 ml hadi 400 ml ya maji.
Dalili za kawaida za kutokwa na damu nyingi wakati wa hedhi ni:
Ingawa hali hii ni ya kawaida, wanawake wengi walio nayo hata hawajui. Wengi hata kudhani kwamba kipindi chao ni ""kawaida.""
Chanzo cha picha, Getty Images
Lakini njia hii ya kufikiri inaweza kuwa tatizo, kwani kutokwa na damu nyingi wakati wa hedhi kunaweza kuwa ishara ya tatizo la msingi, kama vile fibroids, endometriosis, maambukizi ya pelvic, au matatizo ya kutokwa na damu.
Kifaa cha intrauterine (IUD) kilichoingizwa hivi karibuni pia kinaweza kusababisha kutokwa na damu nyingi wakati wa hedhi.
Kwa hiyo, karibu theluthi mbili ya wanawake walio na damu nyingi wakati wa hedhi pia hupata upungufu wa damu na upungufu wa madini ya chuma.
Tunapopata hedhi, tunapoteza chembe nyekundu za damu ambazo ni muhimu kwa kubeba oksijeni (chanzo cha nishati) katika mwili wote.
Ikiwa utatoka damu nyingi kila mwezi, utapoteza seli nyekundu za damu kuliko kawaida. Upungufu wa damu unaweza kuchukua muda kukua, lakini inaweza kusababisha dalili mbalimbali ambazo zinaweza kuwa na athari kubwa katika maisha yako ya kila siku.
Ingawa ngozi iliyopauka au midomo ni dalili za kimwili, mtu aliye na upungufu wa damu anaweza pia kuhisi uchovu zaidi kuliko kawaida, kuwashwa, kizunguzungu, kuchanganyikiwa, na hata kushuka kwa mapigo ya moyo.
Pia inaweza kusababisha maumivu ya kichwa, ukungu wa ubongo, kuongezeka kwa mapigo ya moyo, na hata kupoteza uzito.
Ikiwa unashuku kuwa unaweza kuwa na damu nyingi za hedhi, ni muhimu kuzungumza na daktari wako haraka iwezekanavyo.
Utambuzi unaweza kuchukua miezi kadhaa baada ya kumuona daktari kwa mara ya kwanza, kwa hivyo ni muhimu kutoiahirisha.
Chanzo cha picha, Getty Images
Kwenda kwenye miadi yako ukiwa na taarifa ni muhimu kila wakati. Kwa mfano, ni vizuri kupata wazo la upotezaji wako wa kawaida wa damu, ama kwa kutumia vikombe vya hedhi kupima ujazo au kwa kufuatilia ni vitu vingapi vya usafi unavyotumia kila mzunguko.
Kuweka shajara ya hedhi au kutumia programu ya kufuatilia kunaweza pia kusaidia, na pia kujua ikiwa hali hiyo inatokea katika familia.
Ikiwa haujafanya hivi, daktari wako anaweza kukuuliza ufuatilie mambo haya kwa miezi michache kabla ya kugundua hali hiyo.
Daktari wako anaweza kukuandikia dawa fulani ambazo zinaweza kupunguza athari za kutokwa na damu nyingi wakati wa hedhi, kutia ndani kidonge cha kudhibiti uzazi au asidi ya tranexamic (ambayo hudhibiti kutokwa na damu na kusaidia damu kuganda).
Chaguzi za upasuaji pia zinaweza kuwa muhimu ikiwa hali hiyo inasababishwa na shida nyingine, kama vile uvimbe.
Ikiwa unafikiri unaweza kuwa na upungufu wa damu, ni muhimu pia kufuatilia kwa makini dalili zako, hasa jinsi unavyohisi kabla na baada ya kipindi chako.
Hali nyingi za kawaida, kama vile wasiwasi, kikohozi, mafua, na mzio wa chakula, huwa na dalili zinazoingiliana na upungufu wa madini ya chuma, kwa hiyo ni muhimu kupima damu, kwani daktari atakwambia ikiwa una upungufu wa damu au la.
Ikiwa utagunduliwa na upungufu wa damu, unaweza kuagiziwa virutubisho vya chuma ili kusaidia mwili wako kutengeneza seli nyekundu za damu.
Lishe yenye afya na yenye vyakula vyenye madini ya chuma, kama vile nyama nyeusi, mbaazi, maharagwe, mboga za majani, na njugu, vinaweza pia kusaidia."
Siku ya afya ya akili duniani: wanawake wanaumia na mikopo ya kila siku - bbc news swahili,"Wakati dunia ikiadhimisha siku ya afya ya akili duniani, tafiti nchini Tanzania zinaonyesha kuwepo kwa ongezeko kubwa la watu wenye changamoto ya afya ya akili huku ikikadiriwa kuwepo kwa watu 7,000 nchi nzima wenye changamoto hiyo, ambayo ni sawa na watu 260 kwa kila mkoa. Miongoni mwa sababu zilizotajwa ni pamoja na mabadiliko ya maisha na ongezeko la mahitaji mbalimbali huku kukiwa na rasilimali chache za kukidhi mahitaji hayo. Mwandishi wetu Aboubakar Famau, kutoka jijini Dodoma ametuandalia taarifa ifuatayo."
Kashfa za dawa za maji za kikohozi: iliishia vipi nchini gambia? - bbc news swahili,"Chanzo cha picha, WHO
Vifo vya karibu watoto 70 nchini gambia, vilivyohusishwa na dawa za vikohozi nchini India, vinachunguzwa huku kukiwa na hofu kuhusu ufanisi wa wadhibiti wa viwango wa watengenezaji na katika biashara za madawa.
Ni kosa gani lililofanyika nchini Gambia?
Wiki iliyopita, Shirika la afya duniani (WHO) lilitoa tahadhari kwa dunia kuhusu nembo nne za dawa nne za kikohozi za maji maji, ikisema zinaweza kuhusishwa na uharibifu mbaya wa figo, kufuatia ripoti kutoka Gambia za watoto waliopatikana na matatizo makubwa ya figo.
Tathmini ya maabara kuhusu dawa za maabara ya dawa za maji maji ""ilithibitisha kwamba zilikuwa na kiwango kisichokubalika cha  diethylene glycol na ethylene glycol kama sumu"", kulingana na WHO.
Maafisa wa India na watengenezaji wa  dawa za kikohozi za maji maji, Maiden Pharmaceuticals, wanasema dawa hizoziliuzwa kwa Gambia pekee.
Chanzo cha picha, Getty Images
Nini kinachofahamika kuhusu watengenezaji ?
Maiden Pharmaceuticals inasema ilitimiza viwango vya udhibiti vya kimataifa.   
Lakini baadhi ya bidhaa zake zilishindwa kutimiza viwango vya taifa vya udhibiti wa viwango nchini India.
Rekodi rasmi nchini India zinaonyesha kuwa kampuni:
Kampuni hiyo yenye makao yake katika jimbo la Haryana, imesema ime ""shitushwa"" na vifo katika gambia, na ''imekuwaikifuata kikamilifu itifaki za maafisa wa afya, ikiwa ni pamoja na  mdhibiti mkuu [ wa India] na wadhibiti wa jimbo wa madawa, Haryana"".
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe
Haipatikani tena
Haiwezi kutoa kauli zaidi wakati  wadhibiti wa dawa wakiendelea bado kuzipima, iliongeza.
Waziri wa afya wa  Haryana  Anil Vij  aliiambia  BBC News kuwa sampuli zilitumwa kwa ajili ya kufanyiwa vipimo na kama kuna kitu ambacho hakiko sawa kitabainika, hatua itachukuliwa.
Je udhibiti wa ubora ni wa ufanisi wa kiasi gani?
India huzalisha theluthi ya madawa yanayotumiwa duniani, mengi yakiwa ni madawa ya  muundo wa nakili (generic drugs).
Ni msambazaji mkuu wa dawa kwa nchi za  Afrika, Amerika Kusini na sehemu nyingine za Asia.
Chanzo cha picha, Getty Images
Viwanda vyake vya kutengeneza madawa vinawajibika kuheshimu na kuzingatia viwango vya udhibiti wa ubora na tendaji wa uzalishaji kwa ujumla.
Lakini makampuni ya india yamekabiliwa na ukosoaji na hata kupigwa marufuku na wadhibiti wa kigeni kama vile  Taasisi ya Marekani ya utawala wa chakula na madawa (FDA) kwa matatizo ya udhibiti wa bora katika baadhi ya viwanda vyake.
Uchambuzi mmoja kuhusu  sekta ya madawa nchini India ulielezea  juu ya ukosefu wa fedha za kutosha za ufadhili wa taasisi na ukosefu wa ufafanuzi wa kutosha wa sheria kama tatizo kuu, pamoja na ukosefu wa haja ya kuhakikisha viwango vinafuatwa.
Mwanaharakati wa afya ya umma Dinesh Thakur pia alielezea kutolewa kwa adhabu rahisi nchini India kwa kuepuka viwango vya ubora - faini ya $242 (£220) na uwezekano wa hukumu ya kifungo cha gerezani cha hadi miaka miwili.
Na pia India haijajumuishwa viwango vya WHO kwa mashirika ya taifa ambayo yanadhibiti madawa, ingawa imejumuishwa kwa chanjo.
""Hii inaweza kusababissha kutokuwepo kwa udhibiti unaoendelea kuhusu shughuli za utengenezaji wa madawa ,"" Leena Menghaney, Mkuu wa mpango wa utoaji wa dawa  Kusini mwa Asia  katika Médecins Sans Frontières (MSF), anasema.
Je Gambia ingepaswa kupima dawa?
Wizara ya afya mjini Delhi  imeanzisha uchunguzi lakini inasema  ""ni jambo la kawaida kwamba nchi inayoagiza inapima bidhaa hizi zilizoagizwa... na kujiridhisha yenyewe na ubora"".
Lakini  Mkurugenzi mtendaji wa shirika la Gambia la udhibiti wa madawa Markieu Janneh Kaira anasema kipaumbele chake ni kuchunguza dawa za kutibu malaria, dawa za magonjwa ya maambukizi- antibiotics na  dawa za kuzuia maumivu, kuliki dawa za kikohozi.
BBC News iliwasialiana na shirika kwa ajili ya kupata ufafanuzi lakini haikupata jibu.
Rais wa gambia , Adama Barrow, amesema  ""atafuatilia kwa kina "" sababu ya mkasa na kutangaza kuundwa upya kwa ""maabara ya taifa ya udhibiti wa ubora kwa ajili ya usalama wa dawa na chakula"".
Gambia  ""itaanzisha mpango wa kumaliza uagizaji wa dawa zilizo chini ya viwango"", aliongeza.
MSF inataka nchi yenye ufanisi wa kupima kuzisaidia nchi zenye kipato cha chini kama vile Gambia.
""Hii sio kuhusu wajibu tu wa  nchi  zinazoagiza,"" Bi  Menghaney anasema.
nchini Nigeria, Shirika la taifa la Udhibiti wa viwango vya dawa na chakula  kwa sasa linataka bidhaa zote zilizoagizwa kuidhinishwa na shirika hilo kabla ya kuondoka India."
Waridi wa bbc : afya ya akili  'sikulala usingizi kwa miezi sita mfululizo' - bbc news swahili,"Chanzo cha picha, Annabelle Nduta
Annabelle Nduta anakumbuka jinsi soni au kuona  haya kulivyomkumba kwa muda mrefu tangu utotoni, kutokana na mahangaiko ya ugonjwa wa akili ambao uligundulika baadaye maishani mwake.
Mwanamke huyu anasema kwa muda mrefu aliogopa kuzungumza yake mbele za watu kwa kujiona kama ambaye hakuwa sawa , wakati mwingine kuongea sana au kuzungumza mambo ambayo sio uhalisia wa kawaida wa watu , ila miaka mingi baadaye  amekubali kwamba anaishi na ugonjwa wa kiakili .
Annabelle  ni mwanamke wa miaka 30 na mama wa mtoto mmoja kutoka nchini Kenya , ni mama ambaye ameishi na ugonjwa wa akili ambao huathiri umakini wa mtu katika kutekeleza majukumu ya kila siku kwa utaratibu hadi mwisho  wake , hali hii inafahamika kama  Attention deficyt neurodevelopment disoders of childhood (ADHD).
Mwanadada huyu anasema kwamba hali hii ilianza kumuathiri akiwa binti wa  miaka tisa , watu wazima waliokuwa karibu na yeye wallikuwa wanamueleza kwamba hakuwa na umakini wa kutosha katika kutekeleza jambo lolote kwani alijipata akiwa katika shughuli tofauti kwa wakati mmoja na asiweze kukamilisha kwa ubora wake , hilo lilipelekea yeye kuwa mtoto wa kusahau kwa haraka.
''Hadi nilipoanza kuwa na ufahamu , nakumbuka nikiwa mtoto ambaye hakuwa anatulia kimawazo , nikiwa darasani waalimu walikuwa wananikumbusha kuwa makini kwani ilikuwa wazi kwamba akili yangu haikuwa kwenye shughuli zilizokuwa zinaendelea sehemu nilipokuwa ”anakumbuka Nduta.
Mwanamke huyu anasema kwamba ni jambo ambalo liliathiri masomo yake sana , kutokana na kwamba  akili yake haikuwa na uwezo wa kutulia kwa muda matokeo ya mitihani aliyokuwa anaifanya ilikuwa inayumba wakati mmoja alikuwa miongoni mwa wanafunzi waliokuwa wanafanya vizuri sana katika matokeo yao na wakati mwingine alikuwa miongoni mwa wanafunzi waliokuwa wako chini sana.
Chanzo cha picha, Annabelle Nduta
''Nilikuwa ni mtoto wa kusahau sana , na wakati mwingine wazazi wangu walikuwa wananiadhibu sana , kwa mfano nilikuwa nikitummwa jikoni kuchukua sahani , nami ninasahau na kupeleka kijiko kwa hiyo nilikuwa nasahau mno nilikuwa nahisi ninashinikizo kubwa sana hivyo basi kujiona kama ambaye sikufaa ” anakumbuka Nduta.
''Wakati mwingine wanafunzi wakiandika insha kuhusu jinsi walivyotembelea mbuga ya wanyama , na kuwaona wanyama wa aina mbalimbali , mimi nilikuwa ninaandika kwa mfano jinsi nilivyomuona simba ambaye alikata ua na kuanza kufukuza , kisha baadaye tukakutana na mnyama mmoja mdogo tukamtupia huyo Simba , kwa hiyo mawazo yangu yalikuwa ya ajabu sana na yalitengana na hali halisi ”anakumbuka Nduta.
Ila anasema kwamba pindi miaka ilipoendelea kusonga hali hiyo ya kiakili iliendelea kuwa sugu na hakuna yeyote aliyegundua kwamba kulikuwa na kasoro yeyote , wazazi wake pamoja na walimu walimhimiza kuwa bora zaidi na kuacha kuwa na ‘ndoto za mchana’ kwa kifupi mawazo yake yalikuwa mengi na tofauti .
Alipogundua kwamba hali yake ilikuwa inawashangaza watu waliokuwa karibu naye , alianza kujitenga na watu , kuwa mkimya na pia kuficha mengi aliyokuwa anapitia , kitu kilichompa sonona ya utotoni . Kwa hivyo kwake shule ilikuwa kama gereza ama sehemu ambayo alihisi kana kwamba uhalisia wake haukuwa unakubalika kama kitu cha kawaida .
Hata baada ya kukamilisha shule ya upili bado alipitia mahangaiko mengi sana ya hali ya kwamba hakuna aliyefahamu ni kipi kilichokuwa kinatendeka katika akili yake .
Kipindi alichokamilisha shule ya upili ndipo hali yake ilizidi kuwa mbaya zaidi  kwa miezi sita alikosa kupata usingizi kama watu wengine , kipindi hicho kilikuwa kigumu sana kwake , anakumbuka akigeukia vileo  pamoja na mihadarati kama njia ambayo alidhani ingemsaidia kulała.
Ila anasema kwamba alikuwa tu analala kwa saa mbili kisha anarudi palepale ambapo hakupata usingizi.
Chanzo cha picha, Annabelle Nduta
Baada ya miezi hiyo sita ya kukosa usingizi mwanamke huyu anasema kwamba siku moja akiwa jijini Nairobi baada ya shughuli za siku, akiwa anatembea barabarani alihisi kana kwamba alikuwa anaona giza kila upande alihisi kana kwamba aliishiwa na nguvu.
Wakati huo aliamua kumpigia swahiba wake ambaye aliandamana na mama yake na akaanza kwa kupewa huduma ya kwanza .Tukio hilo lilikuwa mwanzo wa harakati za kutafuta tiba ya kilichokuwa kinasababisha  tabia zake za kipekee .
Kilichofuata ni dada huyu kupelekwa katika kituo maalum cha wagonjwa wa akili , alipoishi kwa wiki mbili na nusu , aidha anasema kwamba kipindi hicho wataalamu walitumia muda kufuatilia matendo yake ya kila siku ili kutambua ni ugonjwa upi aliokuwa nao .
Madaktari wa afya ya akili walimueleza kuwa alikuwa anaugua ugonjwa wa akili ujulikanao kwa kitaalamu kama Attention deficit hyperactivity disorder (ADHD).
Chanzo cha picha, Annabelle Nduta
Wataalamu walimueleza kwamba hali hii ilimfanya awe mtoto na hatimaye mtu mzima ambaye alikuwa hatulii na hana nguvu ya kuwa makini. Ilikuwa rahisi kwake kuanza matibabu kwani kiini cha tabia zake kilikuwa kimeeleweka.
Mwanzo Nduta anasema kwamba alipewa dawa za kukabiliana na hali , ila baada ya miaka miwili alianza matibabu mengine yanayohusu kutenga muda kutafakari kama njia ya kufundisha mawazo yake juu ya kuwa na mawazo chanya na wakati mawazo hasi yanapo kuja jinsi ya kukabiliana na hali hiyo
Vilevile matibabu hayo yalimsaidia kuwa na uwezo wa kupata umakini wa kufanya jambo moja hadi mwisho.
Akiwa sasa na miaka 30 angali anaishi na hali hiyo ila tofauti na hapo awali amepata mikakati ya jinsi ya kuishi na hali hiyo kwa kuongeza mazoezi, vilevile kuhakikisha kuwa anakula vyakula ambavyo vitamsaidia kupunguza msongo wa hisia au wingi wa homoni zinaoongeza uwezekano wa ugonjwa alionao wa kiakili kuwa juu.
Wataalamu wa afya ya akili wanasema kwamba ADHD ni mojawapo ya matatizo ya kawaida ya ukuaji wa akili wakati wa utotoni.
Kawaida hugunduliwa katika utoto na mara nyingi hudumu hadi utu uzima.
Watoto walio na hali ya ADHD wanaweza kuwa na shida ya kuzingatia, kudhibiti tabia kwa mfano wanaweza kutenda bila kufikiria matokeo yatakuwa nini, au kuwa na bidii kupita kiasi.
Vile vile watoto wenye matatizo ya hali hii huwa na shida ya kuzingatia kitu kimoja kwa muda mrefu  na tabia wakati mmoja au mwingine.  Hali hii husababisha wanaoathiriwa kusababisha ugumu shuleni, nyumbani, au na marafiki.
Mtoto aliye na ADHD anaweza kuwa na  ndoto za mchana sana kumaanisha anakuwa yuko kwenye ulimwengu wake , kusahau au kupoteza mambo mengi , mikono yake haitulii , kuongea sana, kufanya makosa na kutojali au kujiingiza hatari pia kuwa na ugumu wa kushirikiana na wengine"
U﻿sugu wa vijidudu dhidi ya dawa  ulivyo janga ulimwenguni - bbc news swahili,"Chanzo cha picha, MANSI THAPLIYAL
Katika Hospitali ya Kasturba yenye vitanda 1,000 isiyo ya faida katika jimbo la magharibi mwa India la Maharashtra, madaktari wanakabiliana na ""maambukizi ya superbug"" yaliyo sugu kwa dawa
Hii hutokea wakati bakteria hubadilika baada ya muda na kuwa sugu kwa dawa ambazo zinapaswa kuwashinda na kutibu maambukizi ambayo husababisha.
Usugu kama huo ulisababisha vifo milioni 1.27 ulimwenguni kote mnamo 2019, kulingana na ripoti ya jarida la kitabibu The Lancet.
Antibiotics - ambayo inachukuliwa kuwa mstari wa kwanza wa ulinzi dhidi ya maambukizi makali - haikufanya kazi katika kesi nyingi hizi.
India ni mojawapo ya nchi zilizoathiriwa zaidi na kile ambacho madaktari wanakiita ""antimicrobial resistance"" - maambukizo ya watoto wachanga yanahusika na vifo vya karibu watoto 60,000 wanaozaliwa kila mwaka.
Ripoti mpya ya serikali inatoa picha ya kushangaza ya jinsi mambo yanavyozidi kuwa mabaya. Uchunguzi uliofanywa katika Hospitali ya Kasturba ili kujua ni dawa ipi ya antibiotic ingefaa zaidi kukabiliana na vimelea vikuu vitano vya bakteria vimegundua kuwa idadi ya dawa muhimu hazikuwa na ufanisi.
Chanzo cha picha, Getty Images
Viini hivi vya magonjwa ni pamoja na E.coli (Escherichia coli), vinavyopatikana kwa wingi kwenye utumbo wa binadamu na wanyama baada ya kula chakula kilichochafuliwa; Klebsiella pneumoniae, ambayo inaweza kuambukiza mapafu na kusababisha homa ya mapafu, na damu, ngozi iliyokwaruzwa na homa ya uti wa mgongo; na ugonjwa hatari wa Staphylococcus aureus, bakteria inayoenezwa na chakula ambayo inaweza kuambukizwa kupitia matone ya hewa au erosoli.
Madaktari waligundua kuwa baadhi ya dawa zilikuwa na ufanisi chini ya 15% katika kutibu magonjwa yanayosababishwa na vimelea hivi.
Yaliyohusu zaidi ilikuwa kuibuka kwa pathojeni inayostahimili dawa nyingi iitwayo Acinetobacter baumannii, ambayo hushambulia mapafu ya wagonjwa wanaohitaji msaada wa maisha katika vitengo vya wagonjwa mahututi.
""Kwa kuwa karibu wagonjwa wetu wote hawawezi kumudu dawa za juu zaidi za kupambana na bakteria, wanakuwa katika hatari ya kufa wanapopata homa ya mapafu wanapokuwa ICU,"" Dk SP Kalantri, msimamizi wa matibabu wa hospitali hiyo, anasema.
Ripoti mpya ya Baraza la Utafiti wa Kimatibabu la India (ICMR) inasema kwamba upinzani dhidi ya kundi lenye nguvu la dawa za kuua bakteria zinazoitwa carbapenems - unashinda idadi ya vimelea vya magonjwa - umeongezeka kwa hadi 10% katika mwaka mmoja pekee.
Ripoti hiyo inakusanya data kuhusu ukinzani wa dawa kutoka hadi hospitali 30 za umma na za kibinafsi kila mwaka.
""Sababu inayofanya jambo hili kuwa la kutisha ni kwamba ni dawa nzuri ya kutibu sepsis [hali inayohatarisha maisha] na wakati mwingine hutumiwa kama njia ya kwanza ya matibabu katika hospitali kwa wagonjwa wanaougua sana katika ICU,"" anasema Dk Kamini Walia, mwanasayansi. katika Baraza la India la Utafiti wa Matibabu (ICMR) na mwandishi mkuu wa utafiti.
Chanzo cha picha, Getty Images
Kinachotia wasiwasi ni kwamba ni 43% tu ya maambukizi ya homa ya mapafu  nchini India yangeweza kutibiwa kwa njia ya kwanza ya antibiotics mnamo 2021, kiwango cha chini kutoka 65% mnamo 2016, ripoti ya ICMR inasema.
Saswati Sinha, mtaalamu wa huduma za wagonjwa mahututi katika Hospitali ya AMRI katika mji wa mashariki wa Kolkata, anasema mambo ni mabaya sana kiasi kwamba wagonjwa ""sita kati ya 10"" katika chumba chake cha ICU wana  sugu ya dawa. ""Hali ni ya kutisha sana. Tumefika katika hatua ambayo hujabakiwa na chaguzi nyingi za kuwatibu baadhi ya wagonjwa hawa.""
Usugu wa dawa za kuua bakteria, wanasema madaktari katika Hospitali ya Kasturba, umeenea hata miongoni mwa wagonjwa wa nje kutoka vijiji na miji midogo yenye hali kama vile homa ya mapafu na maambukizi ya mfumo wa mkojo.
Kwa kuwa wengi hawashiki maagizo na hawawezi kukumbuka dawa walizoagizwa, madaktari wanaona vigumu kupata rekodi za kuambukizwa kwao. Kusimamia wagonjwa kama hao ni shida.
""Hali ni ya kukata tamaa, na hatua za kukata tamaa - kuagiza antibiotics zaidi na zaidi kuna uwezekano wa kusababisha madhara zaidi kuliko faida,"" anasema Dk Kalantri.
Chanzo cha picha, MANSI THAPLIYAL
Antibiotics, kwa mfano, haiwezi kutibu magonjwa yanayosababishwa na virusi kama mafua.
Antibiotics inaendelea kuagizwa kwa magonjwa ya kuhara na maambukizi ya maradhi ya kupumua. Wakati wa matibabu ya ugonjwa wa Covid-19, wagonjwa walitibiwa na antibiotics ambazo zilisababisha athari mbaya zaidi.
Mwaka jana, uchunguzi wa ICMR wa wagonjwa 17,534 wa Covid-19 katika hospitali za India uligundua kuwa zaidi ya nusu yao ambao walipata usugu wa  dawa walikufa.
Kwa kweli, madaktari sio wa kulaumiwa kabisa. Katika hospitali kubwa za umma zenye msongamano mkubwa wa watu, wanakosa muda wa kuwaona wagonjwa, kutambua magonjwa yao, kuainisha bakteria kutokana na magonjwa ya virusi na kubuni mipango ya matibabu, anasema Dk Kalantri.
Ukosefu mkubwa wa maarifa kuhusu antibiotics inamaanisha kuwa wagonjwa wengi - vijijini na mijini hawajui usugu wa antibiotics.
Chanzo cha picha, AFP
C﻿hanzo: Shirika la Afya Duniani."
Jinsi watoto 175 wa uingereza walivyoambukizwa ukimwi﻿ - bbc news swahili,"Wakati wa miaka ya 1980, zaidi ya watoto 150 ambao walikuwa wamegunduliwa na haemophilia nchini Uingereza walibainika kuambukizwa VVU, kulingana na habari katika nyaraka kutoka kwenye kumbukumbu za kitaifa zilizoonekana na BBC.
Baadhi ya familia zilizoathiriwa zinawasilisha ushahidi kwa uchunguzi wa umma kuhusu kile kinachojulikana kama maafa mabaya zaidi ya matibabu katika nchi hii.
Yote yalitokea karibu miaka 36 iliyopita (karibu mwisho wa Oktoba 1986) na bado Linda anasema hatasahau siku ambayo aliambiwa mwanawe ameambukizwa.
Alikuwa ameitwa, pamoja na mwanawe Michael mwenye umri wa miaka 16, kwenye chumba cha ushauri katika Hospitali ya Watoto ya Birmingham.
Akiwa mvulana mdogo, Michael aligunduliwa na ugonjwa wa hemophilia, ugonjwa wa chembe za urithi ambao ulizuia damu yake kuganda kwa kawaida.
Linda alidhani kwamba mkutano huo ungehusu matayarisho ya uhamisho wa huduma za afya za Michael kwenye Hospitali ya Malkia Elizabeth, hospitali kubwa zaidi jijini humo.
""Ilipaswa kuwa siku ya kawaida sana hivi kwamba mume wangu [baba wa kambo wa Michael] aliachwa akingoja nje kwenye gari,"" asema.
""Ghafla daktari anasema 'hakika, Michael ana VVU', na alisema kama anazungumzia hali ya hewa. Nilihisi kuzama tumboni mwangu.""
""Tuliingia kwenye gari, nikamwambia mume wangu na tukarudi nyumbani kimya. Hatukuzungumza, huo ndio mshtuko.""
Mgogoro wa UKIMWI ulikuwa bado unaanza: katika miezi michache tu, kampeni yenye kichwa ""Usife kwa ujinga"" ingeleta ugonjwa huo katika kila sebule nchini Uingereza kupitia kampeni kubwa.
Lakini unyanyapaa wa ugonjwa huo ulikuwa wa kutosha.
Kufikia mwaka wa 1985, wazazi kadhaa walikuwa wamewaondoa watoto wao kutoka shule ya msingi ya Hampshire baada ya mwanafunzi wa miaka 9 - pia mwenye haemophiliac - kugunduliwa kuwa na kingamwili za UKIMWI, kama vile VVU ilijulikana wakati huo.
Michael hakutaka marafiki au familia yake kujua.
“Hivyo ndivyo alivyokabiliana nayo, alibaki nayo,” anasema Linda.
""Hakuwahi kuwaambia marafiki zake au kusema chochote kwa sababu alitaka tu kujisikia kawaida.""
Nchini Uingereza, kati ya mwaka wa 1970 na 1991, watu wapatao 1,250 waliokuwa na matatizo ya damu waliambukizwa virusi vya upungufu wa kinga mwilini baada ya kupokea kile kiitwacho “Factor VIII” (matibabu ambayo huchukua nafasi ya protini inayoganda inayoganda mwilini). ya watu kama Michael).
Miongoni mwao walikuwa watoto 175 ambao walikuwa wameagizwa Factor VIII na madaktari wa NHS katika hospitali, shule au kliniki za hemophilia.
Inaaminika kwamba makumi ya maelfu zaidi wanaweza kuwa wameambukizwa hepatitis C (ambayo inaweza kusababisha kushindwa kwa ini na saratani) ama kupitia matibabu yenyewe au kwa kutiwa damu mishipani.
Zaidi ya hayo, wakati huo, nusu ya watu walioambukizwa VVU walikufa kutokana na ugonjwa unaohusiana na UKIMWI.
Wakati huo, Uingereza haikujitosheleza kwa bidhaa za damu, kwa hiyo sehemu kubwa ya Factor VIII iliagizwa kutoka Marekani. Kila kundi la dawa lilitengenezwa kutoka kwa damu na plasma ya maelfu ya wafadhili.
Hata kama mmoja tu wa wafadhili hao atapimwa kuwa na VVU, virusi vinaweza kusambazwa. Kampuni za dawa nchini Marekani zililipa watu binafsi kuchangia damu, hata katika vikundi vilivyo katika hatari kubwa kama vile wafungwa na watumiaji wa dawa za kulevya.
Linda anakumbuka kwamba mara ya kwanza aliposikia kuhusu UKIMWI ilikuwa wakati wa mafunzo katika Hospitali ya Watoto ya Birmingham mwaka wa 1984, ambapo alionywa kuwa makini na dalili fulani.
Lakini anasema familia haikuwahi kujulishwa kikamilifu kuhusu hatari walizokabiliana nazo: wakati mmoja, muuguzi aliwaambia hakuna na sababu ya kuwa na wasiwasi  kwa sababu ""Michael alikuwa vizuri."""
Hatari za dawa zinazochanganya ibuprofen na codeine zilizowafanya maafisa wa ulaya kutoa tahadhari    - bbc news swahili,"Chanzo cha picha, Getty Images
Shirika la Ulaya la madawa la Ulaya (EMA) limetoa tahadhari  wiki hii kuhusu athari za utumiaji wa mchanganyiko huu, ambao hutengenezwa kwenye maabala kwa muundo wa tembe au chembechembe zinazochanganywa na maji na katika baadhi ya nchi katika bara hilo huuzwa katika maduka ya dawa bila idhini ya daktari.
Kamati ya tathmini ya shirika la madawa la Ulaya iliashauri kuwa  kijikaratasi kinachowekwa ndani ya paketi ya dawwa hizi kinajumuisha onyo kuhusu  ""smadhara mabaya, mkiwemo kifo, hususan wakati dawa hizi zinapotumiwa kwa kipindi kirefu zaidi kwa dozi ya juu zaidi kuliko iliyoshauriwa.""
""Kamati hiyo ilitathmini visa kadhaa vya figo, utumbo na mfumo wa utaji uchafu ambavyo vimeripotiwa  kuhusiana na matumizi mabaya ya codeine na uraibu wa mchanganyiko wa  ibufen ambavyo vimesababisha vifo,""  iliongeza.
Ibuprofen ni mojawapo ya madawa ya kudhibiti maumivu yanayotumiwa zaodi katika kudhibiti maumivu yanayosababishwa na vidonda mwilini kote duniani.
Ni sehemu ya lundi la madawa linalofahamika kama nonsteroidal anti-inflammatory drugs (NSAIDs)  pamoja na aspirin, ketoprofen, na naproxen, miongoni mwa madawa mengine, na hufanya kazi mwilini kwa kupunguza homoni ambazo zinasababisha maumivu na uvimbe.
Codeine iko katika kundi la opioid , sawa na dawa ya  morphine au oxycodone. Wakati inapoingia mwilini, sehemu ndogo ya dawa hiyo hubadilika na kuingia mwilini, na kuingia kwenye mfumo wa neva na kubadili jinsi ubongo unavyotambua  maumivu ya mwili  na kuzuia maumivu.
Hutumika kutibu maumivu makali wakati dawa kama  acetaminophen, aspirin, au ibuprofen pekee hazitoshi kuzuia maumivu, na kupunguza kikohozi wakati dawa nyingine zimeshindwa kufanya kazi.
Pia hupunguza msongo wa mawazo na wasiwasi unaosababishwa na maumivu.
""Kihistoria imekuwa ikitumiwa katika kipindi cha baada ya upasuaji  mdogo. Kama uvimbe umetolewa kooni unaweza kupewa codeine kwa siku chache,"" Peter Chai, daktari wa tiba ya dharura, na mhadhiri katika chuo kikuu cha Havard aliielezea BBC Mundo.
Chai alifafanua kuwa nchini Marekani codeinehuchanganywa na paracetamol badala ya  ibuprofen, lakini kwa njia hii haitumiwi ipasavyo na hivyo kutoifanya isiingilie mfumo wa neva na ubongo. Utendaji wa Codeine katika mwili wa mtu na mtu  ni tofauti  ""katika njia tofauti na kwa kasi tofauti’’ .
Chanzo cha picha, Getty Images
Hasara nyingine  kubwa ya  codeine  ni kwamba husababisha uraibu wake kwa mtumiaji, kwahivyo matumizi yake hayashauriwi kwa zaidi ya siku tatu.
""Kuna mambo ma mawili ya kuangalia katika mchanganyiko wa tembe ya  codeine na ibuprofen.  Kuna uwezekano wa matumizi mabaya ya codeine  kwasababu ya kuwa katika kundi sawa na la morphine, kama vile oxycodone, kama  hydromorphone,"" Chai said.
""Lakini kama mtu fulani haitumii ipasavyo au anaitegemea pekee pamoja na ibuprofen kama dawa ya  kutuliza  maumivu, hapo ndio anajipata katika matatizo kwasbabu zinafahamika kama sumu zinazohusiana na kuharibika kwa utumbo na figo,"" aliongeza.
EMA ilisema katika taarifa yake kwamba wakati dawah ii inapotumiwa kwa dozi ya viwango vya juu kuliko ile iliyoshauriwa  au kwa muda mrefu, inaweza kusababisha   kile kinachoitwa renal tubular acidosis, ikimaanisha kuharibika kwa mafigo kwa kuyazuia kuondoa asidi kutoka ndani yad amu kwa njia ya mkono.
Kutofanya kazi kwa mafigo kunaweza kusababisha viwango vya juu zaidi vya   potassium katika damu, na hivyo kusababisha kudhoofika kwa misuli na kizunguzungu.
Kwa watu wazima ambao tayari wana matatizo ya kiafya ya figo na shinizo la damu , Ibuprofen pia inaweza kusababisha uharibifu wa figo kwasababu husababisha kupungua kwa mtiririko wa damu katika eneo hilo, anasema dokta Chai.
""Kumekuwa na msukumo wa kutaka mchanganyiko wa dawa hizi ziondolewe kwenye soko kwasbabu zinaleta matatizo ya kiafya kwa wale wanaozitumia ,"" alisema mtaalamu huyo ambaye ni profesa katika Chuo kikuu cha Harvard.
EMA ilisema kuwa wagonjwa wanapaswa kuomba ushauri kwa madaktari wao iwapo wanataka kutumia codeine na  ibuprofen kwa muda zaidi ya ule waliopangiwa na daktari au kwa dozi ya juu zaidi kuliko iliyoshauriwa.
Kutofanya kazi kwa mafigo kunaweza kusababisha viwango vya juu zaidi vya   potassium katika damu, na hivyo kusababisha kudhoofika kwa misuli na kizunguzungu.
Kwa watu wazima ambao tayari wana matatizo ya kiafya ya figo na shinizo la damu , Ibuprofen pia inaweza kusababisha uharibifu wa figo kwasababu husababisha kupungua kwa mtiririko wa damu katika eneo hilo, anasema dokta Chai.
""Kumekuwa na msukumo wa kutaka mchanganyiko wa dawa hizi ziondolewe kwenye soko kwasbabu zinaleta matatizo ya kiafya kwa wale wanaozitumia ,"" alisema mtaalamu huyo ambaye ni profesa katika Chuo kikuu cha Harvard.
EMA ilisema kuwa wagonjwa wanapaswa kuomba ushauri kwa madaktari wao iwapo wanataka kutumia codeine na  ibuprofen kwa muda zaidi ya ule waliopangiwa na daktari au kwa dozi ya juu zaidi kuliko iliyoshauriwa."
Fahamu mbinu tano zinazoweza kusaidia kudhibiti mshituko wa  moyo - bbc news swahili,"Chanzo cha picha, Getty Images
Madaktari wanaamini kwamba msongo wa mawazo unaweza kuathiri moyo, jambo linaloweza kusababisha matatizo mabaya zaidi ya kiafya, kama vile kiharusi na mshituko wa moyo.
Tafiti zilizochapishwa katika miaka ya hivi karibuni zinaonyesha jinsi msongo wa mawazo unavyoathiri moja kwa moja moyo.
Habari njema ni kwamba sababu nyingi zinazoweza kusababisha matukio haya zinaweza kuzuiwa.
Daktari wa moyo aliyezungumza na BBC anasema kuwa udhibiti wa msongo wa mawazo, kulala usingizi wa kutosha, mazoezi na kufanya uchunguzi wa mara kwa mara wa moyo vi hatua ambazo zinaweza kuzia mshituko wa moyo.
Dkt Roberta Saretta,mkuu wa Kituo cha Moyo katika hospitali ya Sírio-Libanês katika mji mkuu wa Brazil  São Paulo, Brazil, anaelezea kwamba matatizo makubwa hutokana na watu kushindwa kudhibiti msongo wa mawazo jambo ambalo huathiri pakubwa moyo.
Wataalamu wa afya ya moyo waliiambia BBC kuwa kuna mambo Matano ambayo yanaweza kumsaidia mtu kuboresha afya yake ya moyo.
Kwanza kabisa, ni lazima tutofautishe mambo tunayoweza kuyafanya na yale ambayo hatuwezi kuyafanya, matatizo  tunayoweza kuyatatua na mambo tusiyoweza kuyatatua "", halafu tuelekeze mawazo yetu kwa yale tunayoweza kuyatatua au kuyabadilisha ,"" anasema Agnaldo Piscopo, daktari wa moyo.
Chanzo cha picha, Getty Images
Kulingana na daktari Piscopo, kuanza na uzoefu wa kuwa na utulivu na kutuliza mawazo yetu, ni jambo muhimu.
Lengo la kuwa watulivu litatusaidia kuangazia hali tuliyonayo sasa na kuweza kufikiria kuhusu hali zilizopitaau hali zijazo.
""Tuna ushahidi kuwa watu wanaokuwa na muda wa kufikiria mambo kwa utulivu (meditate) kuhusu  katika hatua ya kushusha shinikizo la damu na viwango vya mapigo ya moyo, huweza kukabiliana vyema na msongo wa mawazo wa kila siku,"" alisema Poscop.
Daktari pia alisema kwamba ni muhimu kupunguza matumizi ya mitandao ya kijami na habari.
Piscopo alionya dhidi ya kuweka fikra zaidi katika mambo magumu, ambayo hayana suluhu.
Kituo cha kudhibiti na kuzia magonjwa cha Marekani  (CDC) kinasema kuwa na usingizi usiotosha nyakati za usiku kuna uhusiano na shinikizo la damu, kisukari aina ya 2 na unene wa mwili wa kupindukia – jambo ambalo huathiri moyo moja kwa moja.
Kwa ufupi, ukosefu wa usingizi wa kutosha huongeza mchoko wa mwili na husababisha mtu kukasirika kwa haraka.  ""Unaweza kuona kuwa iwapo hautapata usingizi wa kutosha, utahisi kuchoka zaidi na kukosa subra mara kwa mara’’, alisema Saretta.
Kwa ujumla, watu wazima wanahitaji kulala usingizi wala kwa saa 7 za siku. Hii ni muhimu kwa ajili ya kuwa na kumbukumbu bora, kutulia, na kuwezesha mfumo wa umeng’enyaji wa chakula wa mwili kufanya kazi ipasavyo na kusafisha kemikali za mwili.
Sawa na kulala, mazoezi ya mwili yana faida nyingi katika maisha ya binadamu
Kufanya mazoezi ya mwili ya mara kwa mara ni mojawapo ya tabia muhimu unazofaa ili kudhibiti hatari ambazo zinaweza kuhatarisha afya ya moyo.
Shirika la afya duniani(WHO) linashauri kwamba watu wenye umri wa kati ya miaka  18  hadi 64 ""wafanye mazoezi ya sakila kuanzia 150 hadi 300  ya wastani au dakika  75 hadi 150 ya nguvu zaidi"" kwa wiki.
Ni muhimu kukumbuka kwamba mazoezi ya mwili, kama vile kukimbia na kuendesha baiskeli, ndio yanayoimarisha misuli na kuongeza pumzi na viwango vya mapigo ya moyo.
Shirika hilo linasema kuwani muhimu kwa mtu hufanya mazoezi ya kuimarisha misuli, kama vile mazoezi ya kutumia vifaa.
Saretta alisema kuwa wakati wa hali ya wasi wsi mkubwa, ni kawaida kwa watu kuvuka mpaka na kufanya makosa mengi.
Hii ni pamoja na kukosa usingizi, jambo ambalo anasema hutia moyo shinikizojambo ambalo linaweza kusababisha moyo kushindwa kufanya kazi.
""Katika hali kama hii, ni muhimu kutathmnini hali na kuepuka kujiingiza katika malumbano yasiyo muhimu , kwani kuna hatari ya kurushiana matusi au kupigana   ,""anasema Saretta.
Chanzo cha picha, Getty Images
Hatimaye, ni muhimu kwa kila mmtoja kutambua dalili za mshituko wa moyo au kiharusi na kufahamu la kufanya iwapo wanahisi au mtu mwingine anahisi yuko katika hali hii.
Hatua hizi za huduma ya kwanza zinamaanisha tofauti kati ya maisha na kifo.
""kwa bahati  mbaya,  50% ya watu wenye mshituko wa moyo  huwa hawana dalili,"" Piscopo alisema.
""Iwapo una mshituko wa moyo, ni kawaida kuhisi maumivu kwenye upande wa kushoto wa kifua, ambayo huwa makali zaidi wakati yanapoambatana na kutokwa jasho, kichefuchefu, kizunguzungu na maumivu zaidi"", alisema Socesp, daktari wa magonjwa ya moyo.
Iwapo mtu amewahi kuwa na mshituko wa moyo au ana mshituko wa moyo, au kiharusi, huwa na dalili kama maumivu  makali ya kichwa, kupooza kwa uso au sehemu ya mwili, na kutembea kwa shida.
""Kwahiyo, iwapo utahisi kwamba kuna mabadiliko ya kiafya, kama vile kushindwa kufanya shughuli ambazo huwa unazifanya kwa kawaida, kuwa na mchoko usio wa kawaida au maumivu ya kifua, unashauriwa kuwasiliana na daktari,"" anasema Saretta."
Kwanini waliopona ebola wanaambiwa waepuke kujamiiana kwa siku 90? - bbc news swahili,"N﻿a Dinah Gahamanyi
B﻿BC Swahili
Chanzo cha picha, AFP
Ugonjwa wa Ebola si ugonjwa unaofahamika  kuwa miongoni mwa magonjwa  yanayoambukizwa kwa njia ya kujamiiana, kama vile kaswende, kisonono na ukimwi na mengine, ambayo yamekuwepo kwa muda mrefu.
Hata hivyo baada ya ugonjwa huu kuenea katika mataifa ya Magharibi, Mashariki na kati  mwa Afrika imegungulika kuwa ugonjwa huu unaoweza kuua kwa haraka unaweza kuambukizwa kwa njia ya kujamiiana, hata baada ya mgonjwa kupona. Hii imewafanya  wataalamu wa ugonjwa huo, wakiwemo watafiti na madaktari kuwashauri watu walioambukizwa  na hata manusura wa Ebola   waepuke  tendo la kujamiiana siku 90 baada ya kupona.
Ni virusi hatari vyenye dalili za awali ambazo zinaweza kujumuisha homa ya ghafla, udhaifu mkubwa, maumivu ya misuli na koo.
Dalili zinazofuata zinaweza kujumuisha kutapika, kuhara na katika hali nyingine kutokwa na damu ndani na nje, inayojulikana kama haemorrhaging.
Je ni kwanini manusura wa Ebola wanashauriwa kuepuka tendo la kujamiiana kwa siku 90?
Ingawa ugonjwa wa Ebola haujakuwa ukichukuliwa  kama maradhi yanayoambukizwa kwa njia ya kujamiiana(ngono), katika baadhi ya tafiti, wataalamu wamebaini kuwa virusi vyake  vinaweza kusambazwa kwa njia ya hiyo hata baada ya wagonjwa kupona.
Akizungumza na makala hii, Daktari Frank  Bawela kutoka katika kituo cha tiba mjini Kampala Uganda- nchi ambayo inakumbwa na maambukizi ya Ebola, analinganisha virusi vya  Ebola na HIV cha Ukimwi, kwa namna kinavyoambukizwa kutoka kwa mtu mmoja hadi mwingine.
Huku idadi ya maambukizi ya Ebola ikiendelea kuongezeka kwa kasi nchini Uganda, binafsi Dkt Bawela anajiandaa  kwa ajili ya kuwahudumia wagonjwa wa Ebola, iwapo watafika kwenye kliniki yake. Jumla ya visa 43 vya maambukizi vimeripoliwa na wizara ya afya nchini Uganda huku tisa kati yao wakifariki.
Dkt Bawela anasema: ‘’ Virusi  vya Ebola huishi ndani ya mbegu za uzazi za kiume, na maji maji au ute wa mwili, ikiwa ni pamoja na mate, sawa na HIV, na hivyo mgonjwa wa Ebola anaweza kusambaza virusi kwa mtu mwingine kwa njia hii’’, anasema Dkt Bawela.
Hoja yake haitofautiani na hoja za  madaktari, watafiti na wataalam wengine waliofanya kazi zao kuhusu Ebola.
Dkt Ataro Ayella, daktari wa magonjwa yanayoambukiza, ambaye alihudumu katika milipuko ya awali ya Ebola katika Wilaya ya Bundibugyo mwaka  2007, Liberia mwaka  2014, na Jamuhuri ya Kidemokrasi ya Congo katika mwaka 2019, aliliambia gazeti la Monitor katika mahojiano tofauti alisema kwamba virusi vya Ebola vinaweza  kuambukizwa kwa njia ya kujamiiana na kuishi katika mbegu za kiume  hadi kufikia miezi mitatu.
Hii inamaanisha kuwa maambukizi hayo yanaweza kutokea hata  kama mtu aliyenusurika nae bola haonyeshi dalili zozote za ugonjwa.
Dkt Frank Bawela ameiambia BBC kuwa  ni vyema mtu aliyeathirika na Ebola ajihadhari kujamiiana na mwenza wake hata baada ya situ 90.
‘’Ni vizuri kwa mfano kwa wanandoa kupima tena baada ya siku 90 kupatikana bila virusi, ili kuhakikisha kabisa kwamba vitusi vimeisha katika mwili wako’’, anasema.
''Na kwa wanandoa pale mnapoona ni lazima kujamiiana baada ya siku 90 kabla ya kupimwa basi watumie mipira ya kinga na kuhakikisha kuwa iko vyema, ili kuzia maambukizi’’, anasisitiza Dkt Bawela.
Wanasayansi wnasema tafiti zilizofanywa nchini Liberia zinaonyesha  mwanamke aliyeathiriwa na Ebola kufuatia kufanya tendo la ngono na mwanaume aliyenusurika na ugonjwa huo kutoka nchi jirani.
“Licha ya kupona ugonjwa, maambukizi baina ya mtu aliyepona na mtu mwingine ambaye hana ugonjwa huo yanaweza kutokea ... Maambukizi hayo hutegemea uthabiti wa kinga ya mwili ya mtu na magonjwa mengine ambayo tayari anayo ,” anasema Dkt Ayella.
Alhamisi juma lililopita , akizungumzia kuhusu Ugonjwa wa Ebola ambao sasa umeikumba nchi yake na kusababisha vifo vya watu zaidi ya 40, alisisitizia kuhusu kuepukwa kwa tendo la ngono baada ya kupota Ebola:
‘’Ebola husambazwa kwa kiwango cha juu zaidi kupitia mgusano  na maji maji ya mwili. Njia nyingine ni iwapo utafanya ngono, mate na kuongezewa damu. Habari njema ni kwamba haiambukizi sawa na  Covid-19 ambao ni ugonjwa unaoambukizwa kwa njia ya hewa’’ alisema Museveni’’
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe
Haipatikani tena
Mkurugenzi katika  wizara ya afya anayehusika na  hutuma za tiba nchini Uganda , anasema Ebola virus hujificha katika mifuko ya mbegu za uzazi baada ya mgonjwa kupona.
Wataalamu mbali mbali wa Ebola wanasema virusi vinaweza kujificha katika maeneo mengine ya mwili kama vile maji maji ya uti wa mgongo  na kwenye machozi ya macho.
Ebola imefika kwa binadamu kutoka kwa wanyama walioambukizwa, kama vile sokwe, popo na swala wa msituni.
Nyama ya msituni - wanyama wa porini wanaowindwa kwa ajili ya matumizi ya binadamu inadhaniwa kuwa hifadhi ya asili ya virusi.
Kisha huenea kati ya binadamu kwa kugusana moja kwa moja na maji ya mwili wa mtu mwenye virusi kama vile damu, mate, matapishi, shahawa, uchafu ukeni, mkojo, kinyesi na jasho.
Wanaume ambao wamepona Ebola pia wamekutwa na virusi kwenye shahawa zao kwa muda baada ya kupona.
Ili kuzuia maambukizo, wataalamu wa afya wanashauri kuepuka kugusana na walioambukizwa, ikiwa ni pamoja na kuacha kupeana mikono, kunawa mikono kwa sabuni na maji na kusafisha nyuso kwa maji ya klorini.
Pia ni muhimu kutenganisha wagonjwa na watu wanaokutana nao walio kwenye mawasiliano.
Kwa kawaida nchi huweka vituo kwa ajili ya kesi zinazoshukiwa na vituo vya matibabu kwa kesi zilizothibitishwa kimaabara."
Je kuna uhusiano gani kati ya kuamka mapema asubuhi na mafanikio? - bbc news swahili,"Chanzo cha picha, HINDUSTAN TIMES/GETTY
Kuna msemo usemao ''Kulala Mapema  na kuamka mapema humfanya mtu kuwa na afya njema, tajiri na mwenye hekima'... Pia Kuna msemo 'kuamka mapema, hukupa maarifa, afya, utajiri'. Popote unapokwenda duniani, unapata ushauri huu.
Ni sawa kama ni ushauri au 'msemo', lakini je ukweli kuna jambo kama hilo?
Tim Powell, anayeishi Uingereza, kwa kweli huchukia kuamka asubuhi. Lakini anaamka kabla ya saa kumi na mbili asubuhi kila siku kwenda sehemu za kufanyia.
Anajiandaa kwenda kazini, anafika ofisini kabla ya kazi kuanza saa tatu asubuhi. Pia hutembea katika bustani karibu na ofisi kabla ya kuanza kazi.
Siku za Alhamisi, yeye huamka saa kumi na moja na dakika ishirini asubuhi kwa sababu inambidi kuhudhuria darasa la lugha ya Kijerumani kabla ya kwenda kazini.
Tim Powell anafanya kazi saa 70 kwa wiki. Yeye ni wakili anayeshughulikia madai yanayohusiana na hati miliki. Wanapaswa kuamka asubuhi na mapema kutokana na  kazi. Ikiwa hawataamka mapema asubuhi, hawatapata muda wa kufanya mambo mengine maishani.
Chanzo cha picha, Getty Images
Ingawa alikuwa anaamka mapema kila asubuhi, ilikuwa vigumu sana kwake kujiingiza katika tabia ya kulala sana.
Anasema, ""Hapo awali, baada ya kuamka asubuhi na mapema, nilikuwa nikihisi uvivu kwa muda mrefu. Mara nyingi nililala tena. Ikawa tabia baada ya muda.""
Usifikirie kupanda Everest siku ya kwanza, anasema.
Watu wengi waliofanikiwa humaliza kazi zao muhimu mapema asubuhi bila bugudha yoyote.
Siku ya Anna Wintour, mhariri wa gazeti maarufu la Vogue, huanza saa kumi na moja na nusu asubuhi. Hucheza tenisi kwa saa moja kabla ya kuanza kazi.
Wataalamu wana maoni kuwa muda wa kuamka asubuhi hadi kufika ofisini ni muhimu. Kazi nyingi binafsi ambazo hazihusiani na ofisi lakini muhimu zinaweza kufanywa wakati huu.
Lakini sasa swali ni jinsi ya kuzoea kuamka asubuhi na mapema?
Kulingana na Profesa Martin Hagar wa Chuo Kikuu cha Perth huko Australia, utaratibu wetu ni muhimu sana na utaratibu huu unategemea mazoea yetu binafsi.
Hagar anatafiti jinsi watu wanavyoweza kudhibiti tabia zao.
Chanzo cha picha, Thinkstock
Anaamini kwamba tukiboresha ratiba zetu, mazoea yetu pia yataboreka.
Anaamini kwamba ikiwa utaratibu huo utaboreshwa, hata watu wanaofanya kazi usiku sana wanaweza kuamka asubuhi na mapema.
Hagar alijaribu kutumia uzoefu wake mwenyewe. Anaamka saa kumi na mbili asubuhi, anaenda kwenye mazoezi, anapata kifungua kinywa chenye lishe. Hata baada ya kufanya hivyo, aliweza kufika ofisini saa mbili asubuhi.
Kama ataruka kufanya mazoezi asubuhi, anaweza kukosa nguvu ya kufanya mazoezi baadaye jioni. Ili kuepusha hili, anaenda kulala ili kujiandaa kuamka asubuhi na mapema.
Wataalam wanahisi kuwa hakuna sheria maalum ya kuamka mapema asubuhi.
Jinsi ya kuanza asubuhi inategemea na mtu. Kwa sababu ratiba ya kila mtu ni tofauti. Wataalam wanahisi kuwa malengo na mtindo wa maisha wa kila mtu ni tofauti, kwa hivyo utaratibu hubadilika kutegemea na muhusika.
Swali kuu ni jinsi ya kupata muda nje ya ratiba yako asubuhi?
Ikiwa umechoka kuamka mapema asubuhi, weka kengele mapema kidogo kila asubuhi. Hatua kwa hatua hutengeneza tabia na ratiba ya kuamka mapema asubuhi.
Laura Vanderkam, mwandishi wa kitabu cha What the Most Successful People Do Before Breakfast, anasema, “Asubuhi ni yako, na hakuna mtu anayeweza kuiondoa kutoka kwako.
""Unaweza kushughulikia majukumu mengine wakati mwingine wa siku, lakini hifadhi asubuhi kwa ajili yako,"" anasema.
Chanzo cha picha, Getty Images
Vanderkam anatafiti kwa karibu taratibu na ratiba za watu waliofaulu na wenye shughuli nyingi.
Katika uchunguzi wake aligundua watu waliofanikiwa hutumia wakati wa asubuhi peke yake. Baadhi ya watu hawa wana nia ya kuboresha afya wakati wengine wana hamu ya kujifunza mambo mapya.
Ikiwa unataka kufanya kitu na huna muda wa hilo, jaribu kufanya asubuhi, anapendekeza Vanderkam.
Unapaswa kulala mapema ili kuamka mapema asubuhi. Hiyo inamaanisha kuwa hautapoteza muda wako wa jioni kwenye TV na mtandao.
""Kama vile wanaoamka mapema wanavyofaidika na muda, wanaolala kwa kuchelewa usiku zaidi wanaweza kufaidika na utaratibu wa asubuhi,"" anasema Marike Veith, profesa msaidizi katika Chuo cha Albion huko Michigan, Marekani.
Chanzo cha picha, iStock
Utafiti wao uligundua wanaochelewa kulala na kulala usiku wa manane walikuwa wabunifu zaidi asubuhi.
Chuo Kikuu cha Jimbo la Florida Prof. Roy Bamister anasema, ""Kuamka asubuhi na mapema ni njia nzuri ya kukabiliana na matatizo kazini.""
Anasema ""Asubuhi utashi wetu unakuwa na nguvu zaidi, kwa msaada wake unaweza kukabiliana na changamoto nyingi. Hivyo watu waliofanikiwa hutumia muda wa asubuhi kwa busara."""
Mpelelezi wa virusi ambaye aligundua ebola mwaka 1976 - bbc news swahili,"Chanzo cha picha, PETER PIOT
Zaidi ya miaka 40 iliyopita, mwanasayansi mdogo wa Ubelgiji alisafiri hadi sehemu ya mbali ya msitu wa Kongo  kazi yake ilikuwa kusaidia kujua ni kwa nini watu wengi wanafariki kutokana na ugonjwa usiojulikana na wa kutisha.
Mnamo Septemba 1976, kifurushi kilichokuwa na chupa inayong'aa na ya buluu ya thermos kilifika katika Taasisi ya Tiba ya Kitropiki huko Antwerp, Ubelgiji.
Aliyefanya kazi katika maabara siku hiyo alikuwa Peter Piot, mwanasayansi wa umri wa miaka 27  wakati huo na aliyehitimu mafunzo ya shule ya matibabu kama mwanabiolojia wa kliniki
""Ilikuwa chupa ya kawaida tu kama nyingine yoyote ambayo ungetumia kuweka kahawa ya moto,"" anakumbuka Piot, ambaye sasa ni Mkurugenzi wa Shule ya Madawa ya Tropiki Londoni.
Lakini thermos hii haikuwa imebeba kahawa, ndani kulikuwa na shehena tofauti kabisa. Iliwekwa vipande vichache vya barafu viliyokuwa vikiyeyuka kulikuwa na bakuli za damu pamoja na noti.
Ilikuwa ni kutoka kwa daktari wa Ubelgiji anayeishi katika nchini iliyokuwa Zaire, ambayo sasa ni Jamhuri ya Kidemokrasia ya Kongo ujumbe wake ulioandikwa kwa mkono ulieleza kuwa damu hiyo ilikuwa ya mtawa, pia kutoka Ubelgiji, ambaye alikuwa ameugua ugonjwa wa ajabu ambao haukuweza kutambuliwa.
Chanzo cha picha, aNIUWE GAZET
Mzigo huo usio wa kawaida ulikuwa umesafiri kutoka mji mkuu wa Zaire, Kinshasa, kwa ndege ya kibiashara, ukiwa katika moja ya mizigo ya mkononi ya abiria.
""Tulipofungua thermos, tuliona kwamba bakuli moja ilikuwa imevunjwa na damu ilikuwa ikichanganyika na maji kutoka kwenye barafu iliyoyeyuka,"" anasema Piot.
Yeye na wenzake hawakujua jinsi hiyo ilivyokuwa hatari. Damu ilipovuja ndani ya maji ya barafu ndivyo pia virusi hatari visivyojulikana vilisambaa.
Sampuli zilichukuliwa kama zingine nyingi ambazo maabara ilikuwa ikijaribiwa hapo awali, lakini wanasayansi walipoweka baadhi ya seli chini ya darubini ya elektroni waliona kitu ambacho hawakutarajia.
""Tuliona mdudu mkubwa mwenye muundo kama mnyoo- mkubwa kwa viwango vya virusi,"" anasema Piot. ""Ni umbo lisilo la kawaida sana kwa virusi, ni virusi vya aina moja tu ambavyo vina muundo kama huo mbavyo ni virusi vya Marburg.""
Virusi vya Marburg vilitambuliwa kwa mara ya kwanza mwaka wa 1967 wakati watu 31 walipougua homa ya kuvuja damu katika miji ya Marburg na Frankfurt nchini Ujerumani na Belgrade, mji mkuu wa Yugoslavia.
Mlipuko huu wa Marburg ulihusishwa na wafanyikazi wa maabara ambao walikuwa wakifanya kazi na nyani walioambukizwa kutoka Uganda - watu saba walifariki.
Piot alijua jinsi Marburg inaweza kuwa mbaya lakini baada ya kushauriana na wataalam ulimwenguni kote alipata uthibitisho kwamba kile alichokuwa akiona kwenye darubini haikuwa Marburg - hii ilikuwa kitu kingine, kitu ambacho hakijawahi kuonekana.
Chanzo cha picha, LSHTM
""Ni vigumu kuelezea lakini hisia kubwa niliyokuwa nayo ilikuwa ya msisimko wa kweli na wa ajabu,"" anasema Piot. ""Kulikuwa na hisia ya kuwa na bahati sana, kwamba huu ulikuwa wakati wa ugunduzi.""
Habari zilikuwa zimefika Antwerp kwamba mtawa huyo, ambaye alikuwa chini ya uangalizi wa daktari huko Zaire, alikuwa amefariki.
Timu hiyo pia iligundua kuwa wengine wengi walikuwa wakiugua ugonjwa huu wa kushangaza katika eneo la mbali kaskazini mwa nchi - dalili zao ni pamoja na homa, kuhara na kutapika na kufuatiwa na kutokwa na damu na hatimaye kifo.
Wiki mbili baadaye Piot, ambaye hakuwahi kufika Afrika hapo awali, alikuwa kwenye ndege kuelekea Kinshasa.
""Ilikuwa ni safari ya ndege ya usiku kucha na sikuweza kulala. Nilifurahi sana kuona Afrika kwa mara ya kwanza, kuhusu kuchunguza virusi hivi vipya na kuhusu kukomesha janga hili.""
Safari haikuishia Kinshasa timu ililazimika kusafiri hadi katikati ya mlipuko huo, kijiji katika msitu wa Ikweta, kama kilomita 1,000 (maili 620) zaidi kaskazini.
""Daktari binafsi wa Rais Mobutu, kiongozi wa Zaire wakati huo, alitutafutia ndege ya usafiri ya C-130,"" anakumbuka Piot. Walipakia Landrover, mafuta na vifaa vyote walivyohitaji kwenye ndege.
Chanzo cha picha, PETER PIOT
Wakati ndege ya C-130 ilipotua Bumba, bandari ya mto iliyoko sehemu ya kaskazini kabisa ya Mto Kongo, hofu iliyozunguka ugonjwa huo wa ajabu ilikuwa dhahiri. Hata marubani hawakutaka kuzunguka kwa muda mrefu - waliacha injini za ndege zikiendelea kufanyakazi wakati timu ikipakua vifaa vyao.
""Walipoondoka walipiga kelele 'Adieu,"" anasema Piot. ""Kwa Kifaransa, watu husema 'Au Revoir' kusema 'Tuonane tena', lakini wanaposema 'Adieu' - hiyo ni kama kusema, 'Hatutakuona tena.'
Wakiwa wamesimama kwenye lami wakitazama ndege ikiondoka, ili kukabiliana na virusi hatari visivyojulikana mahali pasipojulikana, huenda baadhi ya watu walijutia uamuzi wa kwenda huko.
""Sikuwa na hofu. Msisimko wa ugunduzi na kutaka kukomesha janga hilo ulikuwa ukichochea kila kitu. Tulisikia watu wengi zaidi wanakufa kutokana na ugonjwa huo kuliko tulivyofikiria hapo awali na tulitaka kuanza kazi,"" Piot anasema.
Chanzo cha picha, PETER PIOT
Udadisi na hali ya kusisimua iliyomleta Piot kufikia hatua hii ilikuwa imeanza kwa miaka mingi nyuma alipokuwa mvulana mdogo akikulia katika kijiji kidogo cha mashambani katika eneo la Flanders la Ubelgiji.
Jumba la makumbusho karibu na nyumba ya Piot liliwekwa maalumu kwa ajili  mtakatifu wa ndani ambaye alifanya kazi na wagonjwa wa ukoma, na ilikuwa hapa ndipo alipopata mwanga wake wa kwanza katika ulimwengu wa magonjwa na uchunguzi wa vijidudu (microbiolojia).
“Niliamua siku moja kwenda kwenye jumba la makumbusho kwa baiskeli. Picha za zamani nilizoziona za wale wanaougua ukoma zilinivutia,” anasema. ""Hilo lilizua shauku yangu katika dawa - ilinipa kiu ya maarifa ya kisayansi, hamu ya kusaidia watu na nilitarajia ingenipa haki  ya kusafiri duniani.""
Ilimpa Piot pasipoti kwa ulimwengu. Kituo cha mwisho kwa timu ya Piot ilikuwa kijiji cha Yambuku - kama kilomita 120 (maili 75) kutoka Bumba, ambapo ndege ilikuwa imewaacha.
Yambuku ilikuwa nyumbani kwa misheni ya Kikatoliki ya zamani - ilikuwa na hospitali na shule inayoendeshwa na makasisi na watawa, wote kutoka Ubelgiji.
""Eneo hilo lilikuwa zuri. Misheni ilikuwa imezungukwa na msitu mnene na ardhi ilikuwa nyekundu - kuna utajiri wa asili lakini watu walikuwa maskini sana,"" anasema Piot. ""Joseph Conrad aliita mahali hapo 'Moyo wa Giza', lakini nilifikiri kulikuwa na mwanga mwingi huko.""
Uzuri wa Yambuku ulipingana na tishio lililokuwa likiendelea kwa watu waliokuwa wakiishi hapo.
Piot alipofika, watu wa kwanza alikutana nao walikuwa kikundi cha watawa na makasisi ambao walikuwa wamekimbilia kwenye nyumba ya wageni na kuanzisha cordon sanitaire - kizuizi kinachotumiwa kuzuia kuenea kwa magonjwa kama karantini
Kulikuwa na alama kwenye kordo, iliyoandikwa kwa lugha ya Kilingala iliyosomeka, ""Tafadhali simameni, mtu yeyote anayevuka hapa anaweza kufa.""
""Tayari walikuwa wamepoteza wenzao wanne kutokana na ugonjwa huo,"" anasema Piot. ""Walikuwa wakiomba na kusubiri kifo.""
Piot aliruka juu ya kordo na kuwaambia kwamba timu ingewasaidia na kukomesha janga hilo. ""Unapokuwa na umri wa miaka 27, unakuwa na ujasiri huu wote,"" anasema.
Chanzo cha picha, PETER PIOT
Watawa waliwaeleza wanasayansi wapya kilichotokea, walizungumza kuhusu wenzao na wale wa kijijini waliopoteza maisha na jinsi walivyojitahidi kusaidia kadri walivyoweza.
Kipaumbele kilikuwa kukomesha janga hili, lakini kwanza timu ilihitaji kujua jinsi virusi hivi vilikuwa vikihama kutoka kwa mtu hadi mtu kwa hewa, kwa chakula, kwa kugusa moja kwa moja au kuenezwa na wadudu. ""Ilitubidi kuanza kuuliza maswali. Ilikuwa kama simulizi ya upelelezi,"" anasema Piot.
Chanzo cha picha, PETER PIOT
Siri ya virusi hivyo ilianza kufichuka.
Timu ndipo ikagundua kuwa wanawake waliohudhuria kliniki ya wajawazito wote walichomwa sindano ya kawaida. Kila asubuhi, sindano tano tu zilisambazwa, sindano zilitumiwa tena na hivyo virusi vilienezwa kati ya wagonjwa.
""Hivyo ndivyo tulivyoanza kubaini,"" anakumbuka Piot. ""Unafanya kwa kuzungumza, kuangalia takwimu na kupata hitimisho.""
Chanzo cha picha, PETER PIOT
Timu hiyo pia iligundua kuwa watu walikuwa wakiugua baada ya kuhudhuria mazishi. Mtu anapofariki kutokana na Ebola, mwili wake hujaa virusi - mguso wowote wa moja kwa moja, kama vile kuosha au kuandaa mwili wa marehemu bila ulinzi kunaweza kuwa hatari kubwa.
Hatua iliyofuata ilikuwa kukomesha maambukizi ya virusi.
""Tulienda kwa utaratibu kutoka kijiji hadi kijiji na ikiwa mtu alikuwa mgonjwa aliwekwa kwenye karantini,"" anasema Piot.
""Pia tuliweka karantini mtu yeyote anayewasiliana moja kwa moja na wale walioambukizwa na tulihakikisha kila mtu anajua jinsi ya kuwazika wale waliopoteza maisha kutokana na virusi.""
Kufungwa kwa hospitali hiyo, matumizi ya karantini na kuhakikisha jamii ina habari zote muhimu hatimaye ilimaliza janga hilo lakini karibu watu 300 walifariki.
Piot na wenzake walikuwa wamejifunza mengi kuhusu virusi wakati wa miezi mitatu huko Yambuku, lakini bado havikuwa na jina.
""Hatukutaka kukipa jina la kijiji, Yambuku, kwa sababu inanyanyapaa sana. Hutaki kuhusishwa na hilo,"" anasema Piot.
Timu hiyo iliamua kukiita virusi hivyo jina la mto. Walikuwa na ramani ya Zaire, ingawa haikuwa na maelezo ya kina sana, na mto wa karibu ambao wangeweza kuona ulikuwa Mto Ebola. Kuanzia wakati huo na kuendelea, virusi vilivyofika kwenye chupa huko Antwerp miezi yote iliyopita vilijulikana kama virusi vya Ebola.
Chanzo cha picha, PETER PIOT
Mnamo Februari 2014, Piot alirejea Yambuku kwa mara ya pili tu tangu 1976, kuadhimisha miaka 65 ya kuzaliwa kwake. Alikutana na Sukato Mandzomba, mmoja wa wachache waliopata virusi hivyo mwaka 1976 na kunusurika. ""Ilikuwa nzuri kukutana naye tena, ilikuwa wakati wa kusisimua sana,"" anasema Piot.
Hapo zamani, Mandzomba alikuwa muuguzi katika hospitali ya eneo hilo na aliweza kuzungumza Kifaransa kwa hivyo wawili hao walifanikiwa kujenga urafiki.
""Bado anaishi Yambuku na bado anafanya kazi hospitalini - sasa anaendesha maabara huko na haina dosari. Nilifurahishwa sana,"" Piot anasema.
Chanzo cha picha, HEIDI LARSON
Ebola ilibadilisha maisha ya Piot - kufuatia kugunduliwa kwa virusi hivyo, aliendelea na utafiti wa janga la Ukimwi barani Afrika na kuwa mkurugenzi mkuu mwanzilishi wa shirika la UNAIDS.

""Iliniongoza kufanya mambo ambayo nilifikiri yalifanyika tu kwenye vitabu. Ilinipa dhamira maishani kufanya kazi ya afya katika nchi zinazoendelea,"" anasema.

""Haikuwa tu ugunduzi wa virusi lakini pia mimi mwenyewe."""
Mlipuko wa ebola uganda: kwa nini hali ni mbaya? - bbc news swahili,"Chanzo cha picha, AFP
Mlipuko wa Ebola nchini Uganda unaonekana kuwa mgumu zaidi kukabiliana nao kuliko milipuko ya hivi karibuni, lakini Rais Yoweri Museveni amekataa wito wa kuweka karantini maeneo yaliyoathirika zaidi.
Hadi kufikia sasa watu 31 wamethibitishwa kuambukizwa kuwa na virusi vya ugonjwa huo, ingawa inahofiwa idadi hiyo inaweza kuwa zaidi.
Ni virusi hatari vyenye dalili za awali ambazo zinaweza kujumuisha homa ya ghafla, udhaifu mkubwa, maumivu ya misuli na koo.
Dalili zinazofuata zinaweza kujumuisha kutapika, kuhara na katika hali nyingine  kutokwa na damu ndani na nje, inayojulikana kama haemorrhaging
Kipindi cha kati ya kuambukizwa na vijidudu na kuonekana kwa dalili za ugonjwa kinaweza kudumu kutoka siku mbili hadi wiki tatu. Ebola inaweza kuhusishwa na magonjwa mengine kama vile malaria na typhoid.
Ukweli kwamba ilikuwa wiki tatu kabla ya kesi ya kwanza kugunduliwa mnamo 20 Septemba imesababisha wasiwasi.
Ebola huenea kati ya binadamu mmoja hadi mwingine kwa kugusana moja kwa moja na maji maji ya mwili na mazingira machafu. Mazishi yanaweza kuwa hatari hasa ikiwa waombolezaji wanawasiliana moja kwa moja na mwili.
Kesi nyingi kati ya 31 zilizotambuliwa ziko katika wilaya ya kati nchini Uganda ya Mubende, ambapo watu sita wamefariki.
Hata hivyo, huenda idadi ya waliofariki ikawa juu kwani wizara ya afya inasema kulikuwa na vifo 18, vinavyohusishwa na visa vilivyothibitishwa, ambapo sampuli hazikuchukuliwa kwani walizikwa kabla ya kupimwa.
Shirika la Afya Ulimwenguni (WHO) linakadiria kiwango cha vifo vya kesi ni kati ya 41% na 100%.
Wasiwasi mwingine ni kwamba hii ni Ebola aina ya  Sudan, ambayo hakuna chanjo iliyoidhinishwa, tofauti na aina ya kawaida ya Zaire.
Hii inamaanisha kuwa hakujakuwa na chanjo ya wafanyikazi wa afya, ambao walishughulikia kesi sita kati ya zilizothibitishwa.
Chanzo cha picha, Getty Images
Ugonjwa aina ya  Zaire ulisababisha mlipuko mkubwa zaidi kuwahi kutokea wa Ebola Afrika Magharibi kuanzia Desemba 2013 hadi 2016. Zaidi ya watu 11,000 walifariki.
Huku kukiwa na visa zaidi ya 28,000 nchini Guinea, Liberia na Sierra Leone, wanasayansi walifanya utafiti wa kina kuhusu chanjo ya Ebola.
Miaka miwili baada ya janga hilo kuisha, chanjo ya Ervebo ambayo wakati huo haikuwa na leseni, iliyotengenezwa na Merck, ilitumiwa wakati wa kuzuka kwa aina ya Zaire, magharibi mwa Jamhuri ya Kidemokrasia ya Kongo.
Ilipewa kibali na WHO, ambayo ilisema ilikupungiuza maambukizi na kuokoa maisha.
Chanjo ya pili ya Johnson & Johnson imeidhinishwa kutumiwa na Wakala wa Dawa wa Ulaya (European Medicines Agency).
Lakini hakuna chanjo yoyote kati ya hizi ambayo imejaribiwa dhidi ya aina ya Sudan.
Hata hivyo Rais wa Uganda Yoweri Museveni alisema serikali yake inachunguza kama inafaa kuwajaribu.
Lengo ni kufuatilia mawasiliano - kutafuta wale ambao wamekuwa karibu na wagonjwa, haswa wale waliohudhuria mazishi katika jamii.
Kituo cha afya chenye vitanda 51 kinafanya kazi katika wilaya ya Mubende, kitovu cha mlipuko huo, na kituo cha pili kinatarajiwa kuanzishwa hivi karibuni.
Rais Museveni alisema maabara mbili zinazohamishika zitatumwa Mubende kufikia Ijumaa, ili watu wasisafiri kwa uchunguzi na hivyo kuhatarisha kueneza virusi.
Madaktari wameelezea wasiwasi wao juu ya ukosefu wa vifaa vya kutosha vya kinga binafsi (PPE) kama vile glavu na barakoa. Pia wametaka eneo lililoathiriwa liwekwe chini ya karantini.
Hata hivyo, Rais Museveni alipuuzilia mbali vikwazo vya aina hiyo, akisema: ""Ebola haienei kama corona[virusi]"" kwani sio ugonjwa wa hewa.
Alisema masoko, shule na maeneo ya ibada yataendelea kuwa wazi, lakini aliwataka watu kuzingatia usafi binafsi na kuepuka kukaa karibu karibu.
Ebola imefika kwa binadamu kutoka kwa wanyama walioambukizwa, kama vile sokwe, popo na swala wa msituni.
Nyama ya msituni - wanyama wa porini wanaowindwa kwa ajili ya matumizi ya binadamu  inadhaniwa kuwa hifadhi ya asili ya virusi.
Kisha huenea kati ya binadamu kwa kugusana moja kwa moja na maji ya mwili wa mtu mwenye virusi kama vile damu, mate, matapishi, shahawa, uchafu ukeni, mkojo, kinyesi na jasho.
Wanaume ambao wamepona Ebola pia wamekutwa na virusi kwenye shahawa zao kwa muda baada ya kupona.
Ili kuzuia maambukizo, wataalamu wa afya wanashauri kuepuka kugusana na walioambukizwa, ikiwa ni pamoja na kuacha kupeana mikono, kunawa mikono kwa sabuni na maji na kusafisha nyuso kwa maji ya klorini.
Pia ni muhimu kutenganisha wagonjwa na watu wanaokutana nao walio kwenye mawasiliano. Kwa kawaida nchi huweka vituo kwa ajili ya kesi zinazoshukiwa na vituo vya matibabu kwa kesi zilizothibitishwa kimaabara.
Chanzo cha picha, EPA
Mashariki mwa Jamhuri ya Kidemokrasia ya Kongo, ambayo inapakana na Uganda, walionusurika na Ebola walikuwa na jukumu kubwa katika kutoa huduma kwa wagonjwa walioambukizwa kwani imethibitishwa kuwa hawawezi kuambukizwa tena.
Ingawa, timu za matibabu lazima zivae PPE kamili wakati wa kuhudumia wagonjwa ili kuzuia maambukizi.
Miili, kwenye mifuko ya kubebea miili lazima izikwe na wale waliovaa PPE vizuri. Ubunifu wa hivi karibuni zaidi umejumuisha kuwa na mifuko ya miili yenye vifuniko vilivyo wazi usoni ili kuwezesha familia kuutazama mwili kwa usalama kabla ya kuzikwa."
Faida 5 za kiafya za nyanya  - bbc news swahili,"Chanzo cha picha, EDWIN REMSBERG/VWPICS/UNIVERSAL IMAGES GROUP VIA GETTY IMAGES
Ingawa mara nyingi hufikiriwa kuwa mboga, nyanya kwa kweli ni tunda la familia , pamoja na biringanya, pilipili, na viazi.
Inakuja kwa ukubwa na aina kadhaa, nyama, nyanya kubwa ambayo sura yake ni kukumbusha moyo wa ng'ombe. Kijadi nyekundu katika rangi, nyanya pia inaweza kuwa njano, kijani, zambarau na ya rangi ya chungwa.
Chanzo cha picha, ANJELIKA GRETSKAIA/REDA&CO/UNIVERSAL IMAGES GROUP VIA GETTY IMAGES
Gramu 80 za nyanya hutoa karibu 5% ya mahitaji ya kila siku ya potasiamu ya mtu mzima.
Ulaji wa vyakula vyenye potasiamu husaidia mtumiaji dhidi ya ugonjwa wa kiharusi na inaweza kuhusishwa na kiwango cha chini cha ugonjwa wa moyo.
Nyanya pia zina ina lycopene, ambacho hutoa rangi nyekundu. Kuna kundi kubwa la utafiti unaofanywa kuhusu lycopene na sifa zake za kiafya, ikiwa ni pamoja na uwezo wake wa kupunguza hatari ya ugonjwa wa moyo na mishipa.
Nyanya ni kundi la phytochemicals inayoitwa carotenoids, ikiwa ni pamoja na lycopene, lutein, na beta-carotene. Michanganyiko huu ni muhimu kwa kudumisha afya ya macho na inaweza kulinda dhidi ya maradhi mengine ya macho na yanayohusiana na umri.
Carotenoids inayopatikana katika mimea, ikiwa ni pamoja na nyanya, inaweza kusaidia kuzuia uharibifu kwa wanadamu.
Utafiti wa mwaka 2006 uligundua kuwa baada ya wiki 10 hadi 12, kuongezeka kwa carotenoids ya chakula ilisababisha kupungua kwa thamani. Hata hivyo, hiyo haimaanishi kuwa huwezi kuchoma ikiwa unakula nyanya nyingi - bado ni muhimu kufuata mapendekezo na kuwa salama ili kuepuka uharibifu.
Utafiti unapendekeza kwamba usindikaji na kupikia nyanya inaweza kuongeza thamani yao ya lishe, hasa sifa zao za antioxidant.
Kula nyanya zenye chanzo cha mafuta, kama vile mafuta ya mizeituni, hutusaidia kunyonya carotenoids hizi za kinga. Inapaswa pia kukumbushwa kwamba sehemu kubwa ya carotenoids hupatikana kwenye ngozi ya matunda na kwa hiyo ni bora kuliwa nzima.
Nyanya ni chanzo kizuri cha vitamini K, ambayo inahitajika kwa kuganda kwa damu na uponyaji wa jeraha.
Kuna ushahidi unaoongezeka kwamba vitamini K inaweza pia kusaidia afya ya mifupa na moyo na mishipa.
Utafiti wa mwaka  2015 uliofanywa na jarida la lishe,  Nutrition Journal uligundua kuwa unywaji wa sharobati ya nyanya ulionekana kusaidia kuboresha baadhi ya dalili za kukoma hedhi kama vile wasiwasi na mapigo ya moyo.
Utafiti huu ulifanyika kwa wanawake 95 wenye umri wa miaka 40 hadi 60 ambao walitumia ujazo wa 200ml wa sharobati ya nyanya isiyo na chumvi, mara mbili kwa siku, kwa wiki nane.
Ingawa hili ni jaribio dogo, matokeo yanatia moyo na yanathibitisha utafiti zaidi.
Mchanganyiko katika familia ya matunda na mboga ya nightshade, inayoitwa solanine, inaaminika sana kusababisha matatizo ya (yabisi) arthritis na maumivu ya viungo kuwa mabaya zaidi.
Hatahivyo, hadi sasa, hakuna tafiti zilizounga mkono dhana hii, ushahidi ukiwa ni wa hadithi tu.
Mzio wa nyanya ni nadra, lakini ikiwa una mzio, unaweza vyakula vingine katika kundi hili kama biringanya na viazi. Ikiwa unatumia dawa fulani, kama vile beta-blockers kwa shinikizo la damu, unapaswa kufuata ushauri wa daktari wako au mtaalamu wa afya."
Ule nini na nini cha kuepuka kula wakati wa kuharisha?  - bbc news swahili,"Chanzo cha picha, Getty Images
Ni vyakula gani ni bora na ambavyo vina madhara? Je, nimeze dawa ili kuizuia?
Haya ni baadhi tu ya maswali ambayo hujitokeza pale unapoharisha, hali inayoweza kusababishwa na kitu chochote kuanzia maradhi sugu au saratani hadi msongo wa mawazo au hali mbaya ya ulaji.
Kila kesi ni tofauti na watu wanaweza kujibu tofauti kwa vyakula vingi tofauti.
Jambo la kwanza ambalo wataalamu wanapendekeza ni kuhakikisha kuwa mtu huyo ana maji mengi, haswa linapokuja suala la watoto na wazee.
""Kunywa maji na lishe ni nguzo za matibabu ya kuhara katika umri wote, haswa kwa watoto wachanga na watoto wadogo,"" daktari wa watoto Luciana Rodrigues Silva, makamu wa rais wa Chama cha Madaktari cha Brazil (AMB) na profesa, aliiambia BBC News Brazil.
Kuna vyakula vinavyopendekezwa kwa watu kwa ujumla, lakini ""menyu"" hii itategemea sifa za kila mtu, kama vile historia ya afya, umri na ukubwa wa wa tatizo la kuhara, inaonesha mfululizo wa tafiti na wataalamu walioshauriwa na Cristiane Martins kwa BBC.
Chanzo cha picha, Getty Images
Pia, ni muhimu kuelewa kwamba sio tu kuhusu vyakula vinavyopendekezwa au la, lakini pia jinsi vinavyohifadhiwa, vinavyotayarishwa na kutumiwa.
Kila kesi ni ya kipekee na ni juu ya mtaalamu maalumu kutoa muongozo kuhusu nini kifanyike.
Lakini, kwa ujumla, wataalamu hawapendekeza aina fulani za vyakula ambazo huwa zinazidisha kuhara kwa baadhi ya watu.
Hizo ni pamoja na vyakula vya mafuta, vilivyotiwa viungo, vilivyokaangwa na vitamu, pamoja na juisi, vinywaji vyenye kileo, na vyakula ambavyo ni vya nafaka nzima au vyenye nyuzi za lishe zisizoweza kuyeyuka (kama vile maharagwe na ngano nzima).
Chanzo cha picha, Getty Images
Kuna sababu nyingi zinazowezekana za kuhara, ikiwa ni pamoja na maambukizi, kuvimba, sumu ya chakula, mizio ya chakula, lishe isiyo na usawa, covid, athari za dawa, mkazo, au hali sugu kama saratani, ugonjwa wa Crohn, ugonjwa wa vidonda vya tumbo.
Ugonjwa wa kuhara unaweza kuwa wa kawaida, lakini ni hali mbaya ya kiafya ambayo inaweza hata kuua ikiwa haitatibiwa vizuri.
Wataalamu na mamlaka za afya wanapendekeza utafute matibabu kwa ajili ya kuhara kwa zaidi ya wiki moja, damu, usaha, au ute wa kuteleza kwenye kinyesi, kutapika mara kwa mara, maumivu ya tumbo yanayoendelea au makali, kupungua uzito, mapigo ya moyo, dalili za upungufu wa maji mwilini, au mabadiliko ya rangi ya kinyesi.
Wataalam wanapendekeza si kukomesha kuhara, kwa sababu ni udhihirisho wa ulinzi wa mwili na kujaribu kuzuia inaweza kuathiri mapambano dhidi ya sumu kutoka kwa bakteria ambayo husababisha kuvimba ndani ya utumbo, kwa mfano.
Lakini kuna vyakula ambavyo kwa ujumla vinapendekezwa kwa kila mtu ili kupunguza au kutoongeza dalili, kama vile kuku ambaye hajanona, samaki (sio mafuta), nyama isiyo na mafuta, wali mweupe, tufaa ambazo hazijachujwa, karoti, mchuzi wa maharagwe na ndizi .
Chanzo cha picha, Getty Images
Hivi ni vyakula vinavyoitwa vyenye kusabisha kufunga choo , ambavyo kwa ujumla husababisha kupunguzwa kwa kiasi cha kinyesi na kuongezeka kwa muda wa ""kasi ya usafiri wa kinyesi kwenye utumbo"", ambayo husaidia kupunguza dalili na kuzuia matatizo kama vile upungufu wa maji mwilini na kupoteza uzito, unaelezea mwongozo wa Chuo Kikuu cha Shirikisho cha Triangulo Mineiro (UFTM).
Kadhalika, wale wanaougua magonjwa kama vile ugonjwa wa Crohn wanashauriwa kuweka kumbukumbu ya kile wanachokula na athari za vyakula hivi kwenye utumbo ili udhibiti huu uwe sahihi zaidi na binafsi.
Inastahili kusisitiza kwamba kufikiri juu ya chakula cha mgonjwa wa kuhara haipaswi kuzingatia tu aina ya chakula, bali pia kuzingatia namna kinavyohifadhiwa, kutayarishwa na kutumiwa.
Kila kesi ni ya kipekee na watu wanaweza kujibu tofauti kwa vyakula vingi tofauti.
Lakini kuna idadi ya vyakula ambavyo havipendekezwi kwa watu wanaougua kuhara.
Baadhi ya vyakula hivi huchukuliwa kuwa huongeza hali ya kuharisha.
Orodha ya vyakula visivyopendekezwa kwa ujumla ni pamoja na:
Sharubati ina kiwango cha juu cha fructose, ambayo huharakisha usafirishaji wa utumbo, kwa hivyo inapaswa kuepukwa.
Bidhaa za maziwa ""Bidhaa za maziwa zinaweza kusababisha kuhara,"" mtaalamu wa lishe Durval Ribas Filho, rais wa Chama cha Brazili cha Nutrology, aliiambia BBC News Brazil."
S﻿iri ya hali ya kiafya ilivyomtesa mwanamichezo huyu wa kitanzania - bbc news swahili,"Chanzo cha picha, Magdalena Moshi
""Kwetu hapa Tanzania, ungekuwa mwisho wa dunia."" Baba wa muogeleaji wa kwanza wa Tanzania wa Olimpiki akiongea na bintiye akikiri ukweli, huku akijaribu kueleza kwa nini alimficha hali iliyowaua jamaa zake watano hivi.
Hali ambayo - baada ya kuachwa bila kudhibitiwa - ilisababisha kukimbizwa hospitali mwishoni mwa mwaka jana, ambapo karibu kilo 4 za uvimbe zilitolewa kwenye mwili wa Magdalena Moshi kufuatia upasuaji wa dharura.
Wiki za maumivu zilifuata miaka na miongo kadhaa ya usumbufu aliokuwa nao tangu ujana wake, akipatwa na hali ambayo bila shaka ilizuia kazi yake ya kuogelea.
Kwa nini Alex, baba yake, hakuwahi kusema chochote kuhusu historia ya familia ya uvimbe? ""Watu wanaweza kudhaniwa kuwa hawana uwezo wa kuzaa,"" alikiri waziwazi, kabla ya kuongeza.
""Ni mitazamo hiyo ya Kiafrika ambayo tunapaswa kujenga ufahamu kuhusu kuweza kuondoa.""
Kwa kujibu, Magdalena anafanya dhamira yake kukomesha ukimya unaochochewa na utamaduni kuhusu masuala ya afya ya uzazi katika taifa lake la Afrika mashariki.
Kwani ni wakati tu anapata nafuu kutokana na upasuaji wake, huko Australia ambako ameenda kusoma, ndipo alipojifunza kwamba hali hiyo, ambayo inaweza kuwa ya urithi, imeendelea kwa muda mrefu katika familia yake.
Licha ya kupelekwa mara kwa mara katika hospitali katika mji mkuu wa Tanzania Dar-es-Salaam na masuala ya afya ya uzazi wakati wa ukuaji, unyanyapaa ulimaanisha uwezekano wa Magdalena kuwa nao haikumzuia.
""Sidhani kama kuna sehemu yangu ambayo itawahi kusamehe utamaduni kwa kufanya hivyo,"" mwanadada huyo mwenye umri wa miaka 32 aliiambia BBC Sport Africa kutoka nyumbani kwake huko Adelaide, Australia.
Magdalena alikimbizwa hospitalini mnamo Septemba 2021 baada ya kupata maumivu katika sehemu yake ya chini ya tumbo la kushoto alipokuwa kwenye ukumbi wa mazoezi.
""Nakumbuka jambo la kwanza nililosikia nilipoamka ni daktari wa ganzi akisema 'uvimbe huo ulikuwa mkubwa - ulipanda kwenye mbavu zako!'"" alikumbuka mwanamke aliyekuwa akisomea Shahada ya Uzamivu katika sayansi ya afya.
Alipokuwa akijifunza mwenyewe, uvimbe ni viota visivyokuwa na saratani ambavyo hukua ndani au karibu na uterasi na kwa kawaida hukua wakati wa miaka ya uzazi ya wanawake.
Hali hiyo inawaathiri sana wanawake wa Kiafrika, huku daktari wa Magdalena akisema asili yake ya Kiafrika inamaanisha kuwa uvimbe uligunduliwa akiwa amechelewa'.
""Wanawake wenye asili ya Kiafrika wana hatari ya kuongezeka kwa uvimbe mara mbili hadi tatu ikilinganishwa na wenzao wenye asili ya weupe,"" Dk Tran Nguyen aliiambia BBC Sport Africa.
Baada ya kuruhusiwa kutoka hospitalini, Moshi alipokea simu kutoka kwa baba yake Alex, nchini Tanzania, ikionesha kwamba ugonjwa wa fibroids ni ugonjwa unaoendelea katika familia.
""Kuelewa kwa nini familia ya baba yangu haikujadili mada hiyo ilikuwa ni kwa sababu fibroids inahusishwa na kusababisha utasa, kuharibika kwa mimba na kuzaliwa kwa watoto waliokufa - na kuamini kuwa mambo kama hayo kungezuia fursa za ndoa,"" aliongeza.
""Wazo ni kukaa kimya, kukuozesha na kisha unaweza kukabiliana nayo baadaye."" Leo, Moshi anapitia awamu ya pili ya IVF huku akihangaika kupata ujauzito na mpenzi wake.
Chanzo cha picha, Magdalena Moshi
Moshi alikua mwana Olimpiki mwenye umri mdogo zaidi Tanzania alipofuzu  Michezo ya Beijing 2008 akiwa na umri wa miaka 16.
Pia alishindana katika matoleo ya 2012 na 2016 lakini hakufanikiwa kupita  kwani alikuwa akipambana mara kwa mara sio tu na wapinzani wake lakini pia maumivu sugu ya mgongo.
""Baada ya hali nzima nilijifunza kuwa dalili kubwa ya fibroids ni matatizo ya mgongo,"" alisema. Jinsi iliathiri kazi yangu ya kuogelea, siwezi kurudi nyuma kiakili kwa sababu itakuwa ya kufadhaisha sana.""
Alipokuwa akipata nafuu kutokana na upasuaji, Magdalena - ambaye bado anaogelea kwa ushindani - alipanga simu ya video na baba yake ili kujadili suala hilo.
Akiwa amekatishwa tamaa na matukio, alitamani sana kugundua ni muda gani baba yake alikuwa amejua kwamba ugonjwa wa uvimbe ulienea katika familia, kwa nini aliendelea kuficha licha ya Magdalena kuonesha dalili wakati alipovunja ungo na ni funzo gani familia inajifunza kwa siku za usoni.
Huku BBC Sport Africa ikiruhusiwa kuketi kwenye mazungumzo, ilibainika kwamba Alex alikuwa amefahamu kwa muda mrefu watu kadhaa wa karibu wa familia ambao walikuwa wametibiwa uvimbe, wakiwemo wawili ambao walihitaji kufanyiwa upasuaji sawa na Magdalena. ""Nilipokuwa mtoto, nilipoteza binamu yangu mmoja,"" Alex alisema.
Chanzo cha picha, Magdalena Moshi
""Kwa hiyo nimejua kuhusu suala hili, na kila mara nililiunganisha [hili] na uzazi. Kisha nikapoteza binamu zaidi kwa muda, na hatimaye nikagundua kuwa mama yangu alikuwa na matatizo kama hayo.""
Alipoulizwa kwa nini masuala ya afya ya uzazi ya Magdalena wakati wa balehe na kutembelea hospitali mara kwa mara haikuwa sababu ya kutosha kufichua jambo hilo, Alex alijibu: ""Mambo mengine hayajadiliwi tu kati ya baba na binti."" ""Katika tamaduni zetu, linapokuja suala la ndoa, watu huwa na tabia ya kujaribu kuficha udhaifu wao.
''Katika jamii yetu, zamani ilikuwa sheria ya kuishi - ambayo inamaanisha kila wakati unatafuta aina ya mwenzi mwenye afya zaidi. “Kwa hiyo kwa sababu hizo, mambo mengi haya yamefichwa kiutamaduni. ""Kwa upande wangu, ilikuwa ugonjwa wa mbuni - wakati mbuni ana shida, huficha kichwa chake mahali penye giza, akitumaini sehemu nyingine za mwili ziko salama. Nilitarajia tutakuwa sawa.""
Uzoefu huo umemfanya Alex kutafakari upya uhusiano wake na utamaduni wa muda mrefu wa kukataa na kunyamaza nchini Tanzania.
Anavunja mwiko na amezungumza na wanawake vijana wote katika familia yake ili waende kuchunguzwa ikiwa wako katika hatari ya kupata fibroids au hali zingine za afya ya uzazi.
Chanzo cha picha, Magdalena Moshi
Hata amepeleka kampeni yake katika kijiji cha familia hiyo, kilicho chini ya Mlima Kilimanjaro kaskazini mwa Tanzania. Wakati wa mazingumzo yao ya simu, Alex alimwambia Magdalena kwamba kifo chake kutokana na fibroids kingekuwa ""matokeo mabaya zaidi"" - lakini kutoweza kupata watoto kungekuwa ""janga kubwa"".
Magdalena hata hivyo anasema ataendelea kutetea mazungumzo ya wazi kuhusu afya ya uzazi kote Afrika. Baada ya shida zake mwenyewe, aliwasiliana haraka na jamaa ambao wanaweza kuteseka vivyo hivyo.
“Niliwapigia simu binamu zangu wa kike, nikawaambia nina hali hii na kwamba wote wanahitaji kuchunguzwa,” alieleza.
""Ujumbe wangu kwa wanawake vijana kote Afrika Mashariki na bara ni: kama una matatizo ya afya ya uzazi, haikuzuii wewe kuwa mwanamke - kwa hivyo zungumza na upate usaidizi."" Baada ya kufanikiwa kuepuka hali iliyowapata wanafamilia wake wasiobahatika, Magdalena anapiga mbizi kwa kina huku akitumai kuwa kuhamasisha watu kuhusu ugonjwa wa fibroids nchini Tanzania na kwingineko kunaweza kuwasaidia wengine kwa kuvunja unyanyapaa.
Unyanyapaa ambao ulimaanisha kwamba mara nyingi alikuwa akiogelea na mkono mmoja nyuma ya mgongo wake, katika michezo na maishani. ""Iliweka afya yangu ya muda mrefu, maisha yangu na uwezo wangu wa kupata watoto katika hatari kubwa."""
Afya: n﻿amna za kukaa zinavyoathiri maumbo na misuli yetu - bbc news swahili,"Chanzo cha picha, Getty Images
Kuna mambo mengi ambayo tunasahau baada ya muda!
Tunapozeeka, tunaanza kugundua kuwa hatuwezi kukumbuka majina ya watu, tulichofanya jana, au kile tulichookota jikoni ... na tunahangaika.
Lakini muda mrefu kabla ya hapo, wengi wetu tayari tumepoteza kitu kingine, karibu bila kutambua: kumbukumbu zetu za kimwili.
Tazama watoto wadogo na utaona kwamba migongo yao ina mkunjo mzuri wa ""S"" na miondoko yao mithili ya maji.
Bado hawana tabia mbaya ambayo husababisha uchovu na mvutano wa misuli na hatimaye kusababisha mkao mbaya.
Matatizo ya mkao mbaya ni mengi na yanaweza kuumiza, lakini yote yanaweza kuboreshwa kwa mabadiliko machache ya maisha.
Ni vyema kushauriana na daktari wako, mtaalamu wa tiba ya mwili, tabibu au mtaalamu mwingine aliyehitimu kwa ushauri, lakini kwa sasa inaweza kuwa vyema kuzingatia baadhi ya makosa ya kawaida ya mkao yaliyofafanuliwa na mtaalamu wa tiba ya viungo Nick Sinfield.
Chanzo cha picha, Getty Images
Kuketi ukiegemea mbele mara nyingi ni vizuri. Lakini baada ya muda, kukaa namna hii inaweza kuweka shinikizo kwenye misuli na kusababisha maumivu.
Fanya mazoea ya kukaa vizuri. Mara ya kwanza unaweza usijisikie vizuri kwani misuli yako haijazoeshwa kukaa namna sahihi, lakini utaizoea.
Unapofanya kazi kwenye kompyuta yako kwenye dawati lako, kichwa chako kinaweza kuelekea mbele, ambayo inaweza kuchangia kukuza mgongo wako wa juu, na kwa hivyo mabega kukaza.
Jambo hilo hilo hutokea unapotumia simu yako, ambayo inaweza kusababisha matatizo kama vile ugonjwa wa shingo , ambayo inaweza kusababisha maumivu na ukakamavu kwenye shingo, mgongo na maumivu ya kichwa.
Chanzo cha picha, Getty Images
Pamoja na kuzingatia kurekebisha mkao wako, Sinfield inapendekeza eneo la mgongo la juu, shingo kupatiwa mazoezi ya kuimarisha bega, kunyoosha kifua, na mazoezi ya shingo.
Kama vile kichwa chako kinaweza kuelekea mbele unapoketi kazini, shingo yako inaweza kupinda upande mwingine. Ili kuepuka hili...
Mazoezi kuondoa maumivu ya shingo na shingo iliyokakamaa:
Kunyoosha shingo: Shusha polepole upande wa sikio la kushoto kuelekea bega la kushoto; shikilia pumzi yako na kuachia mara 10 hadi 15, kisha rudia kwa upande mwingine.
Mzunguko wa shingo : Polepole mzunguko wa kidevu kuelekea bega moja; shikilia pumzi ukivuta na kuachia mara 10-15, rudia kwa upande mwingine.
Ni jambo tunalofanya ili kupumzika tunapolazimika kusimama kwa muda mrefu.
Lakini badala ya kutumia misuli husika ya kukuwezesha wewe  kuwa wima, unakuweka shinikizo kupita kiasi upande mmoja wa nyuma yako na nyonga.
Pata mazoea ya kusimama wima kila wakati na uzito wako ukiwa umesambazwa sawasawa kwa miguu yote miwili.
Na wakati wa kufanya hivyo, hakikisha ...
Kuvaa viatu vya visigino virefu  na uzito kupita kiasi kuzunguka tumbo kunaweza kusababisha mkao unaojulikana kama ""Donald Duck"".
Ili kurekebisha hili, fikiria una kamba iliyofungwa kichwani mwako na kuvutwa juu. Wazo ni kuweka mwili wako katika mpangilio kamili, na mkunjo wa asili wa mgongo wako, shingo yako moja kwa moja, na mabega yako sambamba na nyonga yako.
Chanzo cha picha, Getty Images
Wakati mfupa wa nyonga umepinda huku mgongo wako ukiwa bapa - bila mkunjo wa asili wa chini - mwili wako unainama mbele.
Mkao huu mara nyingi husababishwa na kutokuwepo kwa usawa wa misuli, lakini muda mrefu wa kukaa pia unaweza kuchangia .
Ili kuiboresha, Sinfield inapendekeza mazoezi yenye lengo la kuimarisha misuli ya kiwiliwili, makalio, shingo na nyuma ya mabega."
Tiba ya homoni kwa wanawake waliokoma hedhi ni nini?  hatari na faida zake - bbc news swahili,"Chanzo cha picha, Getty Images
Kuanzia hali ya joto na ukungu wa akili hadi maumivu ya viungo na kukosa usingizi. Kuna dalili nyingi zinazoambatana na ukoma wa hedhi na kipindi cha mpito hadi hatua hii ya maisha ya uzazi ya mwanamke.
Lakini kwa wanawake ambao wanakabiliwa na baadhi ya dalili hizi na wanaona kuwa inasababisha kuzorota kwa ubora wa maisha yao, kuna chaguo la tiba ya uingizwaji wa homoni (pia inaitwa tiba ya homoni au tiba ya uingizwaji wa homoni).
Ikiwa unazingatia mbadala huu, hapa kuna mwongozo wa baadhi ya maswali ya msingi ili kukusaidia kuelewa ni mambo gani ya kuzingatia.
Wakati hedhi inapokaribia kukoma, viwango vya estrojeni hubadilika-badilika na kupungua kwa baadhi ya wanawake.
Estrojeni zina kazi nyingi: husaidia kudhibiti mzunguko wa hedhi, huchangia kutengeneza mifupa yenye nguvu na huathiri joto la ngozi.
Chanzo cha picha, Getty Images
Viwango vya estrojeni vinapoyumba, dalili mbalimbali kama vile mwili kupata joto kali, kutokwa na jasho usiku, wasiwasi, na maumivu ya viungo vinaweza kutokea.
Tiba ya homoni huongeza viwango vya estrojeni katika mwili wa mwanamke na inaweza kusaidia kupunguza dalili hizi.
Wanawake wanaofanya tiba hii kwa kawaida haiwachukui milele, ili tu kupunguza dalili hizo katika kipindi cha mpito wa kukoma hedhi na wengi wanasema imefanya tofauti kubwa kwa ustawi wao.
Tiba ya uingizwaji wa homoni pia inaweza kuwa na faida zingine, kama vile kuzuia udhaifu wa mfupa na kuvunjika. Kwa wanawake walio chini ya miaka 60, inaweza pia kutoa ulinzi fulani dhidi ya ugonjwa wa moyo.
Huenda umesikia kuhusu manufaa mengine yanayoweza kutokea, kama vile kulinda afya ya ubongo na kuboresha ngozi na nywele, lakini hadi sasa ushahidi wa faida hizo ni mdogo.
Matibabu huja katika maumbo na ukubwa tofautitofauti, kuanzia vidonge na hadi jeli na pete.
Kiambatanisho kikuu ni estrojeni, lakini moja ya aina za kawaida ni tiba ya mchanganyiko, ambayo estrojeni hutolewa pamoja na toleo la synthetic la progesterone ya homoni.
Kuongeza progesterone husaidia kulinda ukuta wa tumbo la uzazi, kwani estrojeni pekee inaweza wakati mwingine kuongeza hatari ya saratani ya mfuko wa uzazi.
Aina bora ya tiba hutofautiana kati ya mtu na mtu na inategemea dalili na mtindo wa maisha. Kwa ujumla, anza na kipimo cha chini kabisa.
Tiba nyingi za homoni huathiri mwili mzima. Lakini baadhi kama Gina 10, inapatikana kwenye maduka ya dawa nchini Uingereza hutumiwa katika uke tu, ili kupunguza dalili katika sehemu hiyo ya mwili.
Chanzo cha picha, Getty Images
Hii inapunguza kiwango cha estrojeni kufyonzwa na sehemu nyingine za mwili, lakini inamaanisha kuwa matibabu haya hayaondoi dalili zingine kama vile mwili kuwaka moto.
Inaweza kuchukua hadi miezi mitatu kabla yakuhisi  athari kamili na kipimo na aina ya tiba ya homoni inaweza kuhitaji kurekebishwa au kubadilishwa.
Wataalamu wengi wanapendekeza kuanza tiba ya uingizwaji wa homoni kwa dalili ya kwanza za kukoma hedhi.
Ushahidi ni mdogo linapokuja suala la kuanza baada ya miaka 60, ingawa baadhi ya wanawake hupata nafuu kutokana na dalili zinazoendelea.
Hakuna kikomo kwa muda wa kuitumia. Baadhi wanaunga mkono wazo la kuendelea na matibabu kwa miaka mingi, lakini Wakala wa Udhibiti wa Dawa na Bidhaa za Afya wa Uingereza unapendekeza itumike kwa kipimo cha chini kabisa na kwa muda mfupi iwezekanavyo.
Ingawa tiba hii imekuwa na habari vibaya hapo awali, faida zake zinadhaniwa kuzidi hatari zake.
Tafiti mbili zilizochapishwa mwanzoni mwa miaka ya 2000 zilisema kuwa na madhara zaidi kuliko faida. Hii ilipata matangazo mkubwa na matumizi yake yalipunguzwa.
Chanzo cha picha, Getty Images
Wengine huendelea kuwa waangalifu, licha ya uthibitisho unaoongezeka kwamba matibabu yanaweza kusaidia.
Aina fulani za matibabu yamehusishwa na hatari iliyoongezeka kidogo ya saratani. Mchanganyiko, kwa mfano, unaweza kuhusishwa na hatari ndogo ya kuongezeka kwa saratani ya matiti.
Kuna hatari ndogo ya kuganda kwa damu wakati wa kutumia dawa hii. Walakini, pia inategemea mambo mengine, kama vile sigara, uzito na umri.
Hatari ni ndogo ikiwa unatumia vipande vya kwenye ngozi au jeli badala ya vidonge.
Hatari ya kuganda kwa damu ni ndogo sana kuliko ile ya kuchukua vidonge vya kudhibiti uzazi au kupata mimba.
Madhara mengi yanaonekana ndani ya miezi mitatu baada ya kuanza matibabu. 

-  Matiti kuuma

- maumivu ya kichwa

- kichefuchefu

- Ugumu wa kusaga chakula

- maumivu ya tumbo

- kutokwa na damu ukeni
Ni kawaida kuongezeka uzito unapokaribia kukoma hedhi, lakini hakuna ushahidi kwamba tiba ya homoni ndiyo sababu.
Inaweza kuwa haifai katika kesi hizi:

- Ikiwa umekuwa na saratani ya matiti, saratani ya mfuko wa uzazi

- Shinikizo la damu lisilotibiwa

- Ugonjwa wa ini

- Au wewe ni mjamzito
Mazoezi ya mara kwa mara yanaweza kukusaidia kulala vizuri, kupunguza mwili kuwaka moto na kuboresha hisia zako.
Kula lishe bora, kupunguza unywaji wa kahawa, pombe, vyakula vyenye viungo, na kuacha kuvuta sigara kunaweza pia kusaidia kupunguza joto.
Chanzo cha picha, Getty Images
Mazoezi ya viungo, kupanda mlima, kutembea haraka haraka au kucheza tenisi pia huchangia kuimarisha mifupa.
Dawa zingine kama Tibolone, ambayo hufanya kazi kwa kuiga shughuli ya estrojeni na progesterone, au dawamfadhaiko fulani zinaweza kusaidia. Lakini pia zinaweza kuwa na madhara.
Huenda umesikia kuhusu homoni zinazofanana kibiolojia. Huduma ya Kitaifa ya Afya ya Uingereza, kwa mfano, haipendekezi kwa sababu hazijadhibitiwa na usalama wake hauko wazi."
Fahamu muongozo mpya wa afya kuhusu uhusiano wa pombe na saratani  - bbc news swahili,"Chanzo cha picha, Getty Images
Wahudumu wa afya nchini Scotland wamepewa mwongozo mpya unaoangazia uhusiano kati ya pombe na saratani.
Mwongozo huo uliochapishwa na Scottish Health Action on Alcohol Problems (SHAAP), unabainisha kuwa unywaji pombe ni sababu ya hatari kwa saratani kadhaa.
Inapendekeza wataalamu wanaweza kupunguza hatari za saratani zinazohusiana na pombe kwa kusaidia wagonjwa kupunguza ulaji wao.
Mwenyekiti wa SHAAP Dk Alastair MacGilchrist alisema madhara ya pombe ni mojawapo ya masuala makubwa ya afya ya Scotland.
Mnamo mwaka 2015, karibu 6.5% ya vifo nchini Scotland vilitokana na unywaji pombe, na 28% ya vifo hivyo vilitokana na saratani. Hii ilikuwa mara ya mwisho kwa takwimu hizi kuhesabiwa.
Multiple myeloma: Aina ya saratani ambayo dalili yake kuu ni maumivu ya mgongo
Mwongozo huo pia unabainisha kuwa wanywaji wa kiume wana uwezekano wa mara mbili wa kunywa zaidi ya kiwango kilichopendekezwa cha uniti 14 kwa wiki kuliko wanywaji wa kike.
Mnamo mwaka 2019, 32% ya wanaume walizidi kikomo kilichopendekezwa cha kila wiki ikilinganishwa na 16% ya wanawake, ilisema.
Pia iliangazia kwamba viwango vya wastani vya kila wiki vya unywaji pombe unaoripotiwa binafsi huwa juu katika vikundi vya watu matajiri zaidi.
Katika mwaka huo huo, kiwango cha unywaji pombe hatarishi kilikuwa cha juu zaidi kati ya wale wanaoishi katika maeneo duni zaidi ya Uskoti (30%) na kilikuwa cha chini zaidi kati ya wale wanaoishi katika maeneo yenye watu wengi zaidi (17%).
Hata hivyo viwango vya juu zaidi vya kulazwa hospitalini vinavyohusiana na pombe na vifo mahususi vya pombe vilionekana katika maeneo yenye hali mbaya zaidi ya kijamii na kiuchumi.
Kulingana na miongozo ya Madaktari Wakuu wa Uingereza ya  mwaka 2016 ya hatari ya chini ya unywaji pombe, kuhusiana na hatari ya saratani hakuna kiwango salama cha unywaji pombe.
Hatari zinazohusiana na saratani huanza kutoka kwa kiwango chochote cha unywaji wa kawaida na kuongezeka kwa kiwango cha pombe kinachotumiwa, mwongozo ulisema.
Dk MacGilchrist alisema mwongozo wa hivi karibuni unawapa wataalamu wa afya muhtasari wa uhusiano kati ya pombe na saratani.
Pia inaweka wazi mifumo ya matumizi ya pombe na madhara nchini Scotland kulingana na umri, jinsia na hali ya kijamii na kiuchumi.
Na inaelezea njia tofauti za matibabu na kuzuia matumizi mabaya ya pombe au hatari Dk MacGilchrist aliongeza: ""Kuna ushahidi wazi kwamba pombe huongeza hatari ya kuendeleza aina nyingi za saratani.
""Wataalamu wa afya wana fursa ya kuwafahamisha wagonjwa wao kuhusu hatari kati ya pombe na saratani na hivyo kupunguza hatari ya wagonjwa hao kupata saratani zinazohusiana na pombe na madhara mengine ya pombe.
""Tunatumai kuwa chapisho hili linaweza kutumika kama zana ya kusaidia kuelimisha wataalamu wa afya, kupunguza hatari ya saratani inayotokana na pombe, na kusaidia wale walio na shida zinazohusiana na pombe."""
Upandikizaji viungo uganda unavyoleta matumaini kwa maelfu ya watu  - bbc news swahili,"Na Patience Atuhaire
BBC News, Kampala
Bunge la Uganda linachunguza sheria iliyopendekezwa ambayo itawezesha upandikizaji wa viungo kufanyika nchini humo kwa mara ya kwanza, na kubadilisha maisha ya maelfu ya watu wanaotarajia operesheni.
Annita Twongyeirwe alikuwa amejiwekea picha ya maisha tofauti ya baadaye.
Lakini tangu kugundulika kuwa figo yake haifanyi kazi miaka mitatu iliyopita, mwanamke huyo mwenye umri wa miaka 28 aidha amekuwa akifanyiwa dialysis.
""Imeyachukua maisha yangu,"" anasema, akiwa katika hali ya kukata tamaa. Wakati wa dialysis mashine kimsingi hufanya kazi ya figo na kusafisha damu yenye taka na maji ya ziada.
Kila kipindi hiki huchukua muda wa saa nne na analazimika kwenda hospitali mara mbili kwa wiki. Katikati ya vipindi yeye hutumia muda wake mwingi nyumbani - nyumba ya jamaa - kusaidia kazi za nyumbani pale anapoweza, na kujishughulisha na kikundi cha WhatsApp alichoanzisha ambacho marafiki na watu wanaomtakia mema wanaweza kuchangia pesa.
""Nilikuwa msichana huyu mwenye shauku. Nilitaka kuendelea zaidi na masomo. Pengine ningekuwa rafiki wa kike au mke wa mtu, kwa hivyo maisha yote yamekatizwa.
Iliondoa ndoto zote nilizokuwa nazo,"" anaongeza. Kupandikizwa kwa figo kunaweza kuwarudisha. Lakini operesheni nje ya nchi, kwa sasa ndiyo chaguo pekee, inakuja na bei ya takribani $30,000 (£26,000) - watu wengi hawamudu gharama.
Mamia ya Waganda, ambao kama Bi Twongyeirwe hawawezi kumudu gharama hii, wanaishi kwa kutumia dialysis kwa muda mrefu iwezekanavyo.
Lakini hata kwa bei ya ruzuku ya karibu dola 100 kwa wiki kwa matibabu na dawa, hiyo ni zaidi ya mara tano ya wastani wa mapato yote nchini Uganda na hivyo ni chaguo kwa sehemu ndogo ya wakazi.
Wadi katika Hospitali ya Rufaa ya Kitaifa ya Kiruddu kwenye ukingo wa mji mkuu, Kampala, ndiyo kituo pekee cha afya cha umma nchini ambacho kinachotoa huduma hii.
Takribani wagonjwa 200 huhudhuria kliniki mara kwa mara, wengi wao wakisafiri umbali mrefu. Lakini wanawakilisha sehemu ndogo tu ya wale wanaoishi na tatizo hili nchini kote na wanaohitaji huduma maalumu.
""Wanaacha familia zao na maisha yao ili kuishi karibu na hospitali. Hii ni hali isiyo ya kawaida,"" Dk Daniel Kiggundu, mtaalamu pekee wa figo anayefanya kazi katika kitengo hicho, anaiambia BBC.
Wadi hiyo ni sehemu ya mashine za kupiga kelele, huku wauguzi wakiwa kwenye vituo vya kusafisha damu kuhudumia wagonjwa. Baadhi ya wanaopata matibabu wanaonekana kuwa dhaifu sana, wakiingia na kutoka usingizini, huku wengine wakiketi na kuzungumza na walezi wao.
Kliniki huendesha zamu mbili kila siku, kila moja ikichukua wagonjwa 30 hivi.
Bi Twongyeirwe anapokaribia kupata huduma, yeye hulala hospitalini ili kuwa tayari kwa wakati. Aligundua kwa mara ya kwanza alikuwa mgonjwa wakati mwili wake wote ulipoanza kuvimba mnamo 2018 na alitumia miezi 18 kutoka kliniki hadi kliniki kabla ya kupata kutambua kilichomsumbua.
Maisha yake yaligeuka juu chini. Ilibidi aache chuo kikuu alikokuwa akisomea sheria na akapoteza kazi. Pia alihama kutoka nyumbani kwa familia yake magharibi mwa Uganda hadi Kampala, kuishi karibu na hospitali.
""Ninaporudi kutoka hospitali huwa ninapumzika kwa sababu mwili mzima unadhoofika. Baadaye, nafanya kazi fulani kuzunguka nyumba ili kuendelea kufanya kazi,"" anaeleza.
Bi Twongyeirwe huchangisha pesa zinazohitajika kila wiki kutoka kwa marafiki na familia. ""Ninahisi kama mzigo kwa watu wanaonisaidia kulipia dialysis. Kila mtu anapoona simu yako, anajua unataka pesa kutoka kwake.""
Pia amegeukia wanafamilia kuona kama kuna mtu angetaka kutoa figo. Anasema binamu alikuwa tayari lakini akabadili mawazo yao. Hata kama ofa hiyo ingesalia, Bi Twongyeirwe bado angelazimika kutafuta pesa zaidi na kupata kibali kutoka kwa mamlaka ya matibabu kusafiri nje ya nchi kwa ajili ya upasuaji huo. Ikiwa sheria mpya itapitishwa basi moja ya vikwazo ingeondolewa.
Uganda itajiunga na orodha fupi ya nchi za Kiafrika, zikiwemo Afrika Kusini, Tunisia na Kenya, ambazo zina kanuni na vituo vya afya vya upandikizaji wa viungo ndani ya mipaka yao.
Kwa sasa India na Uturuki ndizo sehemu maarufu zaidi za wagonjwa wa figo wa Uganda.
Ni ndugu wa karibu pekee wanaoruhusiwa kuwa wafadhili na safari zinapaswa kuidhinishwa na Bodi ya Madaktari ya Uganda - kuzuia usafirishaji wa viungo au watu kushurutishwa kutoa viungo vyao.
Lakini ikiwa bunge litaidhinisha hatua hiyo mpya, basi mchakato unapaswa kuwa wa moja kwa moja na gharama ya upasuaji na huduma ya kupona inaweza kushuka hadi dola 8,000.
Wanaounga mkono wanasema Uganda inahitaji sheria maalumu kuunda mfumo salama chini ya udhibiti mkali kuhakikisha hakuna unyanyasaji. Pendekezo hilo linajumuisha kuundwa kwa orodha ya kitaifa ya kusubiri ya wapokeaji wa viungo pamoja na kuanzishwa kwa vituo maalum vya kupandikiza nchini kote.
Chumba cha upasuaji tayari kimeanzishwa katika hospitali kuu ya kitaifa ya Mulago, Kampala.
Benki za chombo pia zitaundwa kwa wale wanaotaka kuchangia - na sio tu kwa figo ""Pia tunafikiria juu ya upandikizaji wa konea kwenye macho [na] ngozi kwa wagonjwa walioungua,"" anasema Dk Fualal Jane Odubu, mwenyekiti wa Bodi ya Matibabu ya Uganda.
Takribani wafanyakazi 100 wa afya wa Uganda, wakiwemo madaktari wa upasuaji, wauguzi na wataalamu wa baada ya upasuaji tayari wamepewa mafunzo nje ya nchi, hasa ya upandikizaji wa figo.
Licha ya matumaini hayo, bado kutakuwa na orodha ya kusubiri na haja ya kuongeza fedha.
Bi Twongyeirwe anasema kuwa kukata tamaa hakuko mbali kamwe. ""Mimi na wagonjwa wengine tumekuwa familia, siku ngumu zaidi ni wakati unapofika kliniki na kukuta mtu amekufa.
Tumepoteza mvulana mdogo hivi karibuni na ilikuwa ngumu sana kuvumilia,"" anasema na kuzuia machozi.
Lakini kwake sheria mpya inaweza kuwa ya mabadiliko. ""Itasaidia wagonjwa kama sisi kuweza kupandikizwa. Kutoa figo ni kumpa mtu maisha mengine.
""Baadhi ya watu wanahofia kuingia gharama zote za kusafiri nje ya nchi, na unaweza kufika huko, na mtoaji akabadili mawazo. Kwa hivyo ikiwa upandikizaji unafanywa hapa nyumbani, hofu hiyo huondoka ."""
Talaq tatu: wanawake wa kiislamu india wabaki na sintofahamu baada ya uamuzi wa talaka ya papo hapo - bbc news swahili,"Chanzo cha picha, Getty Images
Kwa kawaida, tunachukulia machozi kama umajimaji unaofanya macho kuwa na unyevu na kuwasilisha hisia. Hivyo, tunaweza kulia kunapokuwa na baridi kali, Kitu kinapoingia machoni mwetu au tukiwa na huzuni au furaha sana.
Yanaweza pia kukosekana ikiwa unakabiliwa na ugonjwa wa jicho kavu.
Haya ni baadhi ya mazingira ambayo machozi yanatupa taarifa bila ya haja ya kuyachunguza.
Walakini, tunapochunguza kwa undani kwa kutumia teknolojia zote tulizo nazo, kama vile uchambuzi wa protini (proteomics) au mafuta ambayo huyeyushwa ndani yao (lipidomics), hutupatia takwimu muhimu sana kuhusu utendajikazi wetu.
Yanaweza hata kutusaidia kutambua magonjwa mapema.
Kikundi cha utafiti, kinachofanya kazi kwenye mfumo wa macho, kimekuwa kikichunguza machozi kwa zaidi ya miaka 20. Sasa tunajua mengi kuhusu machozi, mbinu mbalimbali zimetajwa
Ingawa sehemu ya msingi ya machozi ni maji ya chumvi chumvi, ina vitu vingine vingi vya majimaji;  safu ya mafuta iliyofichwa chini ya kope na kinachojulikana kama tezi za Meibomian, ambazo ziko ndani ya kope na hushuka hadi kwenye uso wa macho.
Kipengele hiki huchanganyika na maji, yanayotolewa na tezi za machozi na, wakati wa kupepesa macho, hujipanga kwa namna ambayo mafuta hubakia katika eneo la juu.
Vivyo hivyo, machozi hugusana na uso wa macho kwa sababu ya molekuli zinazoitwa mucins, ambazo hushikilia machozi kwenye konea (sehemu ya uwazi ya jicho). Kwa usahihi, Konea ndio sehemu isiyo na kumbukumbu zaidi ya mwili ambayo ndio mwisho wa neva hufika, kwa hivyo machozi yana ukaribu wa moja kwa moja na mfumo wa neva.
Na, hatimaye, conjunctiva (sehemu nyeupe ya jicho) ni mishipa mingi, ina wingi wa mishipa ya damu. Kwa hiyo, ikiwa vitu vinatolewa kutoka katika mfumo wa mishipa, unaweza pia kugundua katika machozi, ambayo huosha sehemu hii ya kiungo kinachoona.
Kwa muhtasari, tunaweza kusema kwamba machozi yanawasiliana na mifumo ya mishipa ya neva na ya tezi. Chanzo kikubwa cha taarifa, lakini kwa kiasi kidogo sana.
Biomarker ni molekuli za kibayolojia zinazopatikana katika damu au majimaji mengine katika mwili au tishu, na kuwepo kwake kunatoa dalili ya iwapo mwili unafanya kazi ipasavyo au la. Kwa hiyo, hutumiwa kutabiri magonjwa.
Kadiri tunavyopata maelezo kuhusu mabadiliko ya viashiria vyovyote, ndivyo tunavyoweza kusahihisha au kuponya kwa haraka kinachosababisha.
Sote tunaelewa kuwa viwango vya juu vya sukari kwenye damu vinaweza kuwa dalili ya ugonjwa wa kisukari; wale wa cholesterol ni magonjwa ya moyo na mishipa na wale wa PSA, matatizo ya tezi dume.
Kipimo hiki, ambacho ni cha kawaida sana leo, kinaweza kufanywa katika siku zijazo kwa kutumia mbinu rahisi zaidi kuliko kutoa damu, kama vile kuchunguza machozi.
Chanzo cha picha, Getty Images
Hivi sasa, mojawapo ya malengo ya utafiti wa kimatibabu ni kugundua Biomarker mpya na kutafuta njia za kuzigundua haraka na kwa uhakika.
Lazima tukumbuke kwamba kutabiri ugonjwa hakutegemei uwepo au kutokuwepo kwa ishara hizi za kibaolojia, lakini kwa idadi ambayo hupatikana, kama ilivyo kwa sukari, cholesterol, viwango vya PSA, nk.
Kwa hivyo, vifaa vinavyoweza kugundua lazima pia vitofautishe kwa uhakika idadi ambayo hutokea.
Jibu ni ndiyo. Viashiria zaidi na zaidi vya utabiri vinatambuliwa ndani yao, na uwezo wa kuamua kiasi cha molekuli iliyopo kwenye mwili.
Kwa wakati huu, uchanganuzi wa machozi unaendelea  ili kuwa na kile kinachoitwa uchunguzi wa haraka, vifaa vinavyoruhusu uchambuzi rahisi na wa haraka wa baadhi ya biomarkers hizi.
Sote tumeona maendeleo ya haraka ya vipimo vya covid. aina hiyo ya teknolojia ilikuwa tayari inapatikana; kilichofanywa wakati wa janga hilo ni kuirekebisha alama maalum za virusi ambazo ilitakiwa kugunduliwa.
Katika kesi ya machozi, labda ni muhimu kuchanganua biomarkers  zaidi ya moja kwa wakati mmoja na kuhesabu uwepo wao ili kuhakikisha kuwa tunashughulikia viashiria vya kweli vya ugonjwa.
Pia itakuwa muhimu kuwa makini sana na njia ambayo machozi hukusanywa na kuhamishiwa kwenye kifaa cha uchambuzi.
Nakala kadhaa zimechapishwa hivi karibuni juu ya uwezekano wa kutabiri au utambuzi wa mapema wa magonjwa kwa kuchambua maji yaliyofichwa na macho.
Kwa hivyo, watafiti wamechapisha nakala ambayo wamegundua molekuli kadhaa za watahiniwa kuwa biomarkers za Parkinson's. Matarajio ni kuchunguza mengine ambayo huruhusu kutambua magonjwa zaidi ya mfumo wa neva mapema, kama vile Alzheimers.
Kwa kuongezea, utambuzi wa sababu ya ukuaji (G-CSF), kutoka kwenye damu, inaweza kusaidia kutabiri ugonjwa wa mishipa ya moyo, pamoja na alama zingine za kawaida za shida ya moyo na mishipa na mchanganyiko wa vigezo kama vile umri, jinsia au unene wa kiunganishi cha sikio.
Na katika sehemu ya oncology, machapisho kadhaa ya hivi karibuni yanaonyesha uwezekano wa kuchambua machozi ili kutambua saratani ya matiti.
Hatua muhimu katika Eneo hili imekuwa muundo wa aina ya lenzi ya mawasiliano ambayo ingewekwa kwenye iris (sehemu ya jicho yenye rangi) kwa mtu. Wana darubini yenye vishimo ambapo majimaji yanawekwa na kuruhusu kipimo cha uchunguzi kifanyike moja kwa moja kwenye jicho.
Baada ya machozi kutoka kwa wagonjwa kupimwa katika maabara, watafiti wamebaini  viashiria vinavyohusiana na saratani ya matiti, ingawa hazijapimwa moja kwa moja kwa watu.
Utambuzi wa mapema wa magonjwa kupitia ishara za kibayolojia unaweza kuashiria mustakabali wa biomedicine  na machozi yanaweza kutupa funguo za kutabiri magonjwa, lakini bado tunahitaji utafiti zaidi."
"Mpango wa matumizi ya dawa za  vvu unakiuka uhuru wa kidini, hakimu asema - bbc news swahili","Chanzo cha picha, Getty Images
Mipango ya afya ya Marekani ambayo inajumuisha dawa ya kuzuia virusi vya ukimwi (VVU) inayojulikana kama (PrEP)  katika bima inakiuka haki ya uhuru wa kidini, jaji ameamua.
Waajiri wanatakiwa kulipia huduma fulani za kinga na dawa katika bima zao chini ya sheria za Marekani.
Lakini kundi la Wakristo wa Texas lilishtaki mwaka wa 2020 juu ya dawa za kuzuia kuambukizwa VVU (PrEP).
Walisema kuwa dawa hiyo inaweza ‘’kuchochea tabia ya mapenzi ya jinsia moja’’.
PrEP inapendekezwa kwa watu wazima walio katika hatari kubwa ya kuambukizwa VVU.
Inaweza kupunguza hatari ya kupata maambukizi kwa hadi 99% inapotumiwa kama ilivyoagizwa, kulingana na Vituo vya Marekani vya Kudhibiti na Kuzuia Magonjwa.
Kituo cha kudhibiti na kuzuia magonjwa (CDC) kimetaja kuongezeka kwa matumizi ya dawa hiyo kama sababu muhimu katika kupunguza maambukizi ya VVU.
Dawa hiyo inayotumiwa kwa kunywa imetumiwa na zaidi ya watu 600,000 katika nchi 76, kulingana na Shirika la Afya Ulimwenguni.
Walalamishi huko Texas walisema kuwa mfumo ambao serikali kuu huamua ni huduma zipi za uzuiaji zinazopaswa kulipwa na mwajiri  katika mipango ya bima ni kinyume cha sheria.
Kesi iliyowasilishwa na wakili Jonathan Mitchell anayeishi Austin - ambaye anasifiwa kwa kupanga utekelezaji wa marufuku ya utoaji mimba ya wiki sita nchini humo - inawaleta pamoja wafanyabiashara na waajiri wanaojiita Wakristo.
Mshitaki mmoja katika kesi hiyo, Dk Steven Hotze, alidai kuwa kulipia dawa za PrEP katika bima ya wafanyakazi wake itakuwa kinyume na ‘’imani zake za kweli za kidini’’.
Daktari huyo, ambaye ni mfadhili mkubwa wa chama cha Republican alidai dawa za kawaida ambazo zinanunuliwa dukani zinaweza ‘’kuchochea tabia ya mapenzi ya jinsia moja’’.
Waliowasilisha malalamishi pia waliandika kwamba ‘’hawahitaji au kutaka’’ kugharamia dawa hiyo katika mipango ya bima ‘’kwa sababu wako katika uhusiano wa mke mmoja na wenzi wao’’ na ‘’kwa sababu wao au wanafamilia wao hawashiriki katika tabia inayoendeleza maambukiza ya VVU’’.
Takwimu za CDC zinaonyesha kuwa karibu kesi moja kati ya watano wapya wa VVU nchini Marekani sasa ni miongoni mwa wanawake, huku wengi wao wakiwa na mahusiano na watu wa jinsia tofauti.
Lakini Jaji wa Wilaya ya Reed O'Connor alitoa uamuzi Jumatano kwamba, serikali haiwezi kuhitaji ‘’mashirika ya kibinafsi, ya kidini’’ kugharamia dawa hiyo ‘’bila kugawana gharama na bila kusamehewa sheria fulani kwa misingi ya kidini’’.
Aliandika kuwa PrEP inakiuka haswa haki za kikatiba za walalamikaji chini ya Sheria ya Marejesho ya Uhuru wa Kidini.
RFRA hutumiwa mara kwa mara katika kesi za upatikanaji huduma za uavyaji mimba na huduma ya kuthibitisha jinsia kwa watu waliobadili jinsia.
Wataalamu wa matibabu hapo awali walikuwa wamekashifu kesi hiyo kama tishio kwa mfumo mzima wa utoaji huduma za kinga.
Jumuiya ya Madaktari ya Marekani na muungano wa mashirika 60 ya matibabu waliandika mnamo Julai kwamba uamuzi mmoja mbaya unaweza kumaanisha ‘’wagonjwa watapoteza uwezo wa ufikiaji wa huduma muhimu za afya ya kinga, kama vile uchunguzi wa saratani ya matiti, saratani ya utumbo mpana, saratani ya shingo ya kizazi, ugonjwa wa moyo, unene na kisukari’’.
Serikali kuu inatarajiwa kukata rufaa dhidi ya uamuzi huo wa Jumatano."
Je! unajua kuwa kuna siri nyingi katika damu yako? - bbc news swahili,"Chanzo cha picha, Getty Images
Kila dakika, kila chembe nyekundu ya damu husafiri kutoka kichwani hadi katika vidole kwenye miili yetu na kukamilisha safari yake kupitia mfumo wa mzunguko wa damu.
Mwili wako hutoa chembe nyekundu za damu milioni mbili kila sekunde. Inachukua nafasi ya seli nyekundu za damu ambazo tayari zimekufa katika mwili wetu. Inaitwa erthosiaties.
Moja kati ya ripoti zilizokusanywa kwa BBC na mtaalamu wa hisabati Hannah Frey na mtaalamu wa vinasaba Adam Rutherford na kugundua siri 12 za damu.
Seli nyekundu za damu ndio seli nyingi zaidi katika mwili wetu. Zipo nyingi zaidi katika mwili wa mwanaume na kidogo  katika mwili wa mwanawake
Pia ina chembe za damu zaidi lakini, idadi yake ni ndogo sana. Kati ya chembe zote za mwili wetu, asilimia 90 ziko kwenye damu yako.
Huzunguka mara 1,50,000 katika mwili wetu
Inapita katika miili yetu kwa kasi ya kilomita 2 kwa saa, katika mapigo ya moyo na mishipa yetu.
Chanzo cha picha, Getty Images
Mwili wetu hautoi seli nyekundu za damu za zamani kwa sababu kuna chuma inayosaidia kutengeneza seli nyekundu za damu.
Kinyume chake, huaribu chuma iliyopo katika seli na kuzalisha kemikali inayoitwa bilirubin. Ikifika kwenye ini. Kiungo hiki hupeleka kwenye mfumo wa utumbo.
Aina pekee za damu zinazojulikana ni A, B, AB na O. Lakini, kuna aina nyingi za damu.
""Kwa kweli, kuna makundi 30 tofauti ya damu na aina 300 tofauti,"" asema Profesa Robert Flahr wa Chuo Kikuu cha Sydney, Australia, ambaye anafanya kazi katika Benki ya Damu ya Msalaba Mwekundu.
Chanzo cha picha, Getty Images
""Zote zina sifa ya 'antijeni' zinazopatikana kwenye uso wa seli zetu nyekundu za damu.""

""Antijeni ni molekuli (zaidi ya protini, lakini pia wanga) ambayo ina uwezo wa kushambulia mfumo wetu wa kinga,"" aliongeza.
Kipimo cha ABO kinaonyesha kama una aina yoyote kati ya hizo nne za damu: A, B, AB, au O.
Kipimo cha Rh hupima uwepo wa antijeni ya Rh.
Hivi vina vipengele vidogo.
Utiaji-damu mishipani uliofanikiwa wa kwanza ulifanywa na daktari wa uzazi Mwingereza James Blundell mnamo 1818.
Uhamisho huu wa damu ulifanywa kwa mwanamke aliyejifungua mtoto.
Blundell alichukua damu kutoka katika mkono wa mume wa mwanamke huyo na kutumia sindano kumdunga mwanamke huyo. Alinusurika. Wale wanaofariki katika kuongezewa damu hii wanachukuliwa kuwa hufariki kutokana na kutofanana kwa aina ya kundi la damu.
Baada ya kufanya kipimo cha ABO, aina yako ya damu inaweza kuwa A, B au O.
Ikiwa mtu aliye na aina ya damu A atapokea damu kutoka kwa aina ya damu 'B', mwili wake utajaribu kushambulia protini za kigeni kutoka kwa aina ya damu B.
Chanzo cha picha, Getty Images
Kwa sababu una A na B, mwili wako utakubali aina zozote za damu ambazo zina A na B katika kuongezewa damu mishipani.
Kundi la damu  'O' halina antijeni zozote ambazo hazikubaliwi na kundi lingine lolote la damu. Kwa hivyo, wanaweza kutoa damu kwa watu wa kundi lolote la damu.
Ni kitengo cha damu ambacho huwekwa katika vyumba vya dharura vya hospitali na magari ya kubeba wagonjwa. Hii ni kwa sababu hakuna muda wa kuangalia aina ya damu kabla ya kuongezewa.
Chanzo cha picha, Getty Images
Protini ya 'Rh Factor' hurithiwa kupitia jeni. Ikiwa una hii katika mwili wako, una Rh chanya. Ikiwa mwili wako hauna, wewe ni Rh hasi

Kwa ujumla, wanawake wajawazito hupimwa kwa Rh hasi. Ikiwa mtoto wako ana Rh chanya na aina zozote za damu zimechanganyika wakati wa kujifungua, mama anaweza kusababisha athari ya kinga ambayo inaweza kudhuru mimba inayofuata.
Rh factor inapaswa kupimwa wakati wa ujauzito.
Uwepo wa 'Rh factor' hugunduliwa na ikiwa ni lazima, mama anaweza kupewa dawa za viuasumu antibiotics ili kuzuia kinga kudhurika na kulinda viinitete vya siku zijazo.
Kwa mfano, ikiwa una damu ya ""Duffy Negative"", unastahimili malaria zaidi.
Katika Afrika Magharibi, zaidi ya 95% ya watu wamefaidika nayo."
Je! ni ugonjwa gani hatari ambao wanaume hupata kwa kunywa maziwa? - bbc news swahili,"Chanzo cha picha, Getty Images

Wanaume wanaotumia bidhaa za wanyama mara kwa mara, haswa maziwa, wana hatari kubwa ya asilimia 60 ya kupata saratani ya kibofu kuliko wale ambao hawatumii, kulingana na utafiti mpya.
Utafiti huu, uliochapishwa katika Jarida la Marekani la Lishe, ulifanywa na watafiti katika Chuo Kikuu cha Loma Linda, ambao walikuwa na nia ya kuchunguza uhusiano kati ya chakula na saratani ya kibofu.
Tangu 2001, watafiti wamekuwa wakifuatilia afya ya wanaume nchini Marekani na Canada.
Utafiti huo uliangalia lishe ya wanaume hao kwa miaka mitano.
Chanzo cha picha, Getty Images
Baadhi ya wanaume hao waligunduliwa kuwa na saratani ya kibofu cha mkojo, na utafiti huo uliwalinganisha wale ambao hawakutumia bidhaa za wanyama na wale waliotumia.
Watafiti hao waligundua kuwa ulaji wa kalsiamu kutoka kwa vyanzo visivyo vya wanyama haukuwa na athari kwa hatari ya saratani ya kibofu cha mkojo.
‘’Matokeo yetu yanatoa ushahidi zaidi wa uhusiano kati ya bidhaa zitokanazo na wanyama na saratani ya kibofu,’’ alisema Gary Fraser, ambaye aliongoza utafiti huo.
Fraser alisema sababu moja ya uhusiano kati ya maziwa ya wanyama na saratani ya kibofu cha mkojo ni kwamba ugonjwa huo unajibu kwa homoni.
Kwa ngombe wa maziwa wajawazito, homoni katika maziwa inaweza kuongeza hatari ya saratani ya kibofu.
Utafiti huo pia uligundua kuwa tafiti za awali zimehusisha unywaji wa maziwa na bidhaa nyingine za wanyama na kuongezeka kwa sukari kwenye damu, ambayo inadhaniwa kusababisha aina fulani za saratani.
Matokeo ya utafiti huu ni sawa na yale ya utafiti mwingine uliofanyika mwaka 2020 ambapo watafiti walisema kuwa wanawake wanaokunywa maziwa ya wanyama mara kwa mara wako katika hatari ya kupata saratani ya matiti.
Kinyume chake, tafiti nyingi zimegundua kuwa lishe inayotokana na mimea ni kinga dhidi ya aina fulani za saratani, pamoja na saratani ya kibofu.
Utafiti uliochapishwa mwaka jana katika Jarida la Urology ulifuatilia afya ya wanaume 47,243 katika kipindi cha miaka 28.
Lishe inayotokana na mimea inasemekana kupunguza hatari ya saratani ya kibofu.
Chanzo cha picha, Getty Images"
'sikujua kwamba maambukizi katika kifua changu ilikuwa saratani ya damu' - bbc news swahili,"Chanzo cha picha, Sophie Wheldone
Sophie Wheldon, 24, kutoka West Midlands nchini Uingereza, alisema alipuuza ugonjwa wake wa kifua uliokuwa ukimsumbua, maumivu ya kichwa na shingo  vilivyokuwa vikimpa msongo wa mawazo alipokuwa akisoma.
Lakini baada ya kuonana na daktari wake na kisha kwenda hospitalini, aligunduliwa kuwa ana ugonjwa wa damu mwaka 2018.
Kwa mujibu wa taasisi ya Lukemia UK inasema chini ya 1% ya watu wanaweza kutambua dalili za Saratani ya damu (Leukemia), wakati watu 28 hugunduliwa kila siku nchini humo.
Takriban watu laki tano waligunduliwa kuwa na saratani ya damu kote ulimwenguni mnamo 2020, kwa mujibu wa Mfuko wa Kimataifa wa Utafiti wa Saratani.
Dalili nne kati ya zilizoripotiwa sana ni pamoja na
Chanzo cha picha, Sophie Wheldon
Leukemia UK imeungana na shirika la kutoa misaada la Leukemia Care kuwataka watu kufahamu dalili zinazowezekana, wakisema kutambua mapema kunaweza kuokoa maisha.
Wheldon alikuwa akisomea biolojia mwaka 2018 alipokuwa akiumwa na daktari wake akamshauri aende hospitali kwa uchunguzi, akimuonya kuwa maumivu ya shingo yake yanaweza kuwa homa ya uti wa mgongo.
Alisema aliishia kuonana na  kidtengo cha dharura A&E hadi kuhamishwa mara moja  kwenye wodi ""kuu"" na vipimo vya damu kila saa, CT scan ya mwili mzima na ""ninachojua sasa ni ilikuwa uchunguzi wa uboho"".
Baada ya uchunguzi wa biopsy, dalili zake ziliendelea na alirudi kuonana na daktari kwa ushauri ambapo alijigundua kuwa ""aliwekwa kwenye kundi la wagonjwa mahututi"" hadi pale alipoambiwa kuwa anaweza kustahili aina fulani ya matibabu - tiba ya CAR-T.
Mchakato huo unahusisha kuchukua sehemu ya mfumo wa kinga ya mtu na seli nyeupe za damu na kuzitengeneza ili kutambua na kulenga seli za saratani, Bi Wheldon alisema.
Chanzo cha picha, Sophie Wheldone
Wheldon alisema alikuwa mtu wa kwanza katika eneo lake kupata matibabu hayo, ambayo ilikuwa siku moja baada ya siku yake ya kuzaliwa kutimiza miaka 21Juni 2019.
""Wakati [seli] ziliporudi, kulikuwa na mfuko huu mdogo - huo ndio ungeokoa maisha yangu,"" alisema. ""Kuwekwa kwa sekunde 20 - unaweza ukapata wazimu sana kufikiria kwamba inawezekana.""
Baada ya kuchunguzwa damu yake mara kwa mara, alisema aliambiwa mnamo Julai 2019 ""imeondolewa kabisa"", ambayo alisema ilikuwa ""siku bora zaidi kuwahi kutokea"".
Mfumo wake wa kinga umeathiriwa na matibabu, lakini alisema ""anashukuru kuwa hapa"" na akawataka watu kufahamu ishara za dalili.
""Dalili za saratani ya damu zinaweza kuwa zisizoeleweka na kupuuzwa kwa urahisi, lakini daima amini hisia zako,"" aliongeza."
Je tabia ya kushindwa kudhibiti hisia zako za kufanya ngono ni ugonjwa gani? - bbc news swahili,"Chanzo cha picha, Getty Images
Kwa miaka mingi tumesikia maneno kama ""nymphomania"" yaani ""Uraibu wa kufanya ngono"" au ""kujamiiana"", miongoni mwa maneno mengine ambayo huzungumzia kuhusu wale watu ambao wana matatizo ya kuwa na ""hamu ya ngono iliyozidi au iliyopitiliza"" au ukosefu wa udhibiti wa tabia zao za ngono.
Shirika la Afya Duniani (WHO) baada ya tafiti nyingi mwaka 2018 ilitambua ""Ugonjwa wa kutoweza kudhibiti hisia za ngono"".
Vigezo vya uainishaji ugonjwa huu ni pamoja na watu ambao:
- Wamepoteza udhibiti wa tabia zao.
- Wafanya jitihada za kuachana na tabia za ngono lakini hawawezi kuziacha.
- Hawapati furaha yoyote kutokana na uzoefu huu.
- Wana madhara makubwa katika maeneo mbalimbali ya maisha yao kwa zaidi ya miezi 6.
Shirika la Afya Duniani (WHO) linaelezea kwamba tatizo hili haliwezi kuelezwa na hukumu ya maadili, yaani, ukweli wa kwamba mtu haoni kama hii ni tabia nzuri au si nzuri kimaadili, hilo haliwezi kueleza kuwa kuna tatizo.
Chanzo cha picha, Getty Images
""Ngono imekuwa kama wasiwasi kwangu. Kila wakati nateseka na siwezi kuendelea tena na hali hii, kufanya ngono kumekuwa kimbilio langu "", mgonjwa mwenye umri wa miaka 45 alizungumza na BBC.
Ni kawaida kuchunguza jinsi wagonjwa wa tabia ya ngono wanavyokuwa (picha za ngono, ukahaba, kuwa na mazungumzo ya ngono kila wakati ama na mtu moja kwa moja au kwenye mitandao ya kijamii) ili kudhibiti ulimwengu wao wa mapenzi.
Wakati wagonjwa walio na matatizo haya hawajui jinsi ya kusimamia hisia zao, wao huenda kupata ngono ili kuwa na utulivu. Ingawa utafiti zaidi bado unahitajika, ugonjwa huu unaathiri karibu 10.3% ya wanaume na 7% ya wanawake katika jumla ya watu, kulingana na kitabu ""compulible Sexual Behavior: A Comprehensive Look. A Guide for Professionals.""
Watu walio na matatizo haya wanaweza kuathiriwa katika maeneo yafuatayo:
- Mtu binafsi: Njia ya kufikiri na kuelewa ngono ni potofu na kuna kupoteza heshima binafsi na kujiamini, hisia ya kutokuwa na uwezo, mabadiliko ya ustawi wa kiroho, adha binafsi, udhalilishaji au dharau, aibu, kujihisi kuwa na hatia na ukosefu wa maendeleo ya utambulisho binafsi.
- Kiuchumi: ukosefu wa ajira, matumizi mabaya ya fedha, ulaghai na udanganyifu.
- Uhusiano na wengine: Kutokuwa na hisia, kupoteza imani kwa wengine, matatizo katika mahusiano ya watu binafsi, uharibifu wa kihisia kwa wengine, kutengwa na jamii, kushindwa kuwa na upendo na wengine, kuvunjika kwa ndoa au mpenzi na kupoteza urafiki.
- Kitabibu: Magonjwa ya zinaa, mahusiano ya kimwili yasiyo na afya,  magonjwa ya akili, kutokuwa nah amu ya kufanya ngono na hali mbaya ya afya.
- Wengine: Matatizo ya kisheria (malalamiko, kukamatwa), tabia ya kutowajibika, mkengeuko wa malengo muhimu, kufukuzwa kutoka kwa mashirika, vyama, n.k. na kuzorota kwa taswira ya umma.
Chanzo cha picha, Getty Images

Tafiti maarufu zaidi za mfumo wa neva na jinsi ubongo unavyofanya kazi zimeonesha kwamba matatizo ya tabia ya ngono yanayoshurutisha yanaonyesha mabadiliko yanayofanana katika ubongo na yale yanayosababishwa na uraibu wa vitu vingine au tabia.
Vitovu vya ubongo vinavyohusiana na hisia za kukupa furaha vinaweza kukosa nguvu kwa kukosekana kwa udhibiti wa ngono.
Zaidi ya hayo, maeneo ya ubongo ambayo yanadhibiti kujidhibiti, kupanga, makini, na kujali kunaweza kubadilishwa kama inavyoonekana katika tafiti za hivi karibuni.
Baadhi ya vidokezo ambavyo vinaweza kutusaidia kushuku kwamba mtu anaugua tatizo hili ni:
- Kuwepo kwa msukumo, kutokuwa na uwezo wa kujidhibiti - Mabadiliko katika hisia kama vile kuwa na hasira, dalili kali na wasiwasi  - Kuwepo kwa magonjwa ya zinaa
- Utegemezi wa teknolojia - Utendaji kazi wa kiwango cha chini au masomo na kukosa kwenda mara kwa mara
- Matumizi ya vilevi kama (pombe, tumbaku, bangi na vitu vingine) - Kushindwa kudhibiti kihisia zako - Upendeleo mkubwa wa kutafuta mambo mapya  - Ugumu wa kujieleza kihisia. - Matumizi ya lugha ya mambo ya ngono kupita kiasi. - Matatizo ya utulivu kwa wanandoa, ukosefu wa uaminifu na kadhalika
- Hamu kidogo sana kingono na mpenzi wako - Kujihisi kuwa na hatia kweli kweli kuhusu vitendo vyako vya ngono.
- Kujihisi kuwa na hatia kweli kweli kuhusu vitendo vyako vya ngono.
Chanzo cha picha, Getty Images
Lakini kuna njia ya kupata suluhu ingawa ni ndefu na inahitaji uelewa, motisha, nguvu, msaada, uvumilivu, mapenzi, msaada na kujitolea, njia ya nje haipo.
Katika miaka ya hivi karibuni, matibabu tofauti yenye ufanisi yameonyeshwa kuwasaidia watu hawa, ikiwa ni pamoja na matibabu ya mtu binafsi (matibabu mbalimbali ingawa afya ya utambuzi yamejitokeza kuwa bora), matibabu yanayotolewa mukiwa kama kundi na wakati mwingine dawa.
Matibabu haya husaidia kudhibiti tabia na msukumo, pamoja na kujali afya ya uzazi na kuishi maisha huru. Pia kuna baadhi ya mafunzo ambayo yanaweza kusaidia kukuongoza kufanya maamuzi mema."
'ukimwi ulinipokonya  uwezo wa kuona wa jicho langu la kulia na kunizuia kutembea' - bbc news swahili,"Chanzo cha picha, PERSONAL ARCHIVE
Mwaka 2015, Vitor Ramos, wakati huo akiwa mwanafunzi wa masomo ya utawala, alianza kupata dalili sawa na za homa ya mafua. ""Alikuwa tu anahisi kuwa na muwasho kooni na kuhisi maumivu kiasi. Lakini  nani angehusisha hali hii na  maambukizi ya HIV ?"", anauliza, Victor ambaye alipatikana na virusi hivyo miaka mitatu tu iliyopita.
Vitor anasema ilimchukua muda mrefu kuweza kukubali akilini mwake kwamba alipatikana HIV. ""Nilidhani sikuwahi kufanya tendo la ngono na mtu ambaye alikuwa na virusi vya ukimwi, kwasabu katika fikra zangu  nilidhani mtu yule angekuwa anaumwa mahututi kitandani na  mdhaifu sana ,"" anasema.
Miaka mitatu baadaye dalili za kawaida za virusi vya HIV zilijitokeza, katika mwaka 2017, Victor alikuwa ameanza kuhara mara kwa mara jambo lililomfanya apoteze uzito wa mwili  wa kila zipatazo 20 na kutembelea  hospitali nane katika mji wa  Araçariguama ambako aliishi, katika mji wa São Paulo, na  katika wilaya za karibu na mji huo akitaka kujua ni ugonjwa gani unaomsumbua ,
""Daktari alifanya vipimo vya tumbo na kubaini kuwa nilikuwa maradhi ya Crohn  maradhi yanayosababisha majera kwenye mfumo watumbo la chakula (gastrointestinal tract], ndio maradhi aliyoyashuku daktar. Hatahivyo, aliamua kunitibu kama mtu ambaye ana maradhi hayo "", anakumbuka.
Maambukizi ya virusi, yanaweza kumpata yeyote, bila kujali mtu anashiriki ngono ya aina gani. HIV hupatikana katika majimaji, kama vile damu, maji maji ya uke na maziwa ya mama.
Hii ndio maana inashauriwa kutumia mipira ya kondomu wakati wa kufanya ngono, na kwamba akina mama wenye HIV wanapaswa kuwalisha watoto wao maziwa maalumu ya kopo.
Zaidi ya kutobaini maradhi, daktari aliyemhudumia Victor alimpatia dawa ya kuzuia utendaji wa kinga mwilini, tiba inayofaa kwa maradhi ya Crohn, lakini ambayo ni ina madhara makubwa kwa watu wanaoishi na virusi vya HIV.
""Dawa za kuzuia tendaji wa kinga (Immunosuppressive drugs) zinaweza kudhoofisha sehemu tofauti za mfumo wa kinga inategemea na dawa iliyotolewa.
Ukitegemea mgonjwa  ambaye alikuwa na seli chache za kinga, iwapo alitumia  dawa ambayo iliufanya mfumo kuwa dhaifu sana, kuna hatari ya kumuacha na magobjwa nyemelezi, ambayo wakati mwingine HIV pekee haiwezi kutosha kusababisha"", anasema mtaalamu wa magonjwa ya maambukizi  kutoka Acre Dyemison Pinheiro,  ambaye hakufuatilii kisa cha Vitor.
""Kuanzia siku ambayo nilianza matibabu, hali yangu ilikuwa mbaya kwa haraka zaidi. Ninasema kwamba nilishuka kiafya mithili ya mtu anayeanguka kutoka juu ya kilima  na kuporomoka chini bondeni . Nilianza kutembea pole pole, kuendesha hakukusimama, niliketi nyumbani tuu kwasababu nilikuw anahitaji kwenda msalama wakati wowote. Nililazimika kuondoka chuoni"", anakumbuka Vitor.
Kutokana na hali yake kuendelea kuwa mbaya, familia yake ilisisitiza kuwa atafute chumba cha dharura. ""Nilijaribu kupinga hilo kwa kusema kuwa nilikuwa salama. Lakini siku moja, dada yangu aliwasili akiwa amepania kunichukua.
Nilitembea kuelekea kwenye gari, na wakati tulipofika hospitali, sikuweza kuhisi miguu yangu tena. Ilibidi nitolewe ndani ya gari na mlinzi wa uslama na nikaketi pale kwenye kiti  cha magurudumu. Nilihisi kuwa kitu fulani hakikuwa sahihi kabisa mwilini mwangu.""
Ilikuwa ni tarehe 8 Aprili, 2018, ambapo  Vitor  alipatikana na HIV.
Chanzo cha picha, PERSONAL ARCHIVE
Kiwango cha seli za kinga ya mwili (CD4)  katika mwili wake kilikuwa cha chini sana. Kwa kulinganisha, kiwango cha kawaida cha mtu mwenye afya kinapaswa kuwa juu ya 500. Kinaposhuka na kuwa 350, huonyesha kuwa mtu huyo ana UKIMWI. Kiwango cha Victor cha CD4 wakati ule kilikuwa ni 2.
""Kwa matibabu, inawezekana kuboresha numba, lakini kiwango hakizingatii kurejea kwa mfumo wa kinga ya mwali . Baadhi ya watu huw ana seli za kinga ya mwili ambazo ni bora zaidi, na kwahiyo, kuna watafiti ambao husema kuwa, wakati idadi inapokuwa chini  350, bila shaka mtu huwa na ana UKIMWI  "", anafafanua  Pinheiro.
Zaidi ya virusi vya UKIMWI, Victor alibainika kuwa maambukizi ya mfumo wa kati wa neva (neurotoxoplasmosis) Kaposi's sarcoma (au saratani ambayo huathiri sehemu ya ndani zaidi ya mishipa ya damu na maradhi ya zinaa ya Kaswende na HPV.
Chanzo cha picha, PERSONAL ARCHIVE
""Ingawa HIV ni hatari, inaweza kuwa sio hali iayosababisha kifo. Kutokana na dawa za ziada, kutokana na kisa cha maambukizi nyemelezi, inashauriwa kuangazia zaidi kile ambacho ni hatari zaidi "", anasema Pinheiro.
Kwa ujumla, Victor alikaa miezi minne hospitalini, vikiwemo vpindi viwili katiika kitengo cha dharura  (ICU).
""Nilipoteza uwezo wa kutembea wa miguu yangu na mikono haikuweza kusonga na ilibidi niwategemee watu wengine. Mwili wangu ulikuwa unaniuma sana, na sehemu moja ya paja langu nilianza kuona kila kitu ni chekundu. Hapo ndipo nilipopelekwa katika chumba cha matibabu ya dharura ICU kwa mara ya pili.
Chanzo cha picha, Personal Archive
""Katika miezi nilitumia pesa nyingi hospitalii, nIlipoteza mwili, uhusu na usiri. Baba yangu aliniuliza: 'Ni kitu gani cha kwanza ambacho ungependa kufanya ukitoka hapa? Kusafiri, kwenda kwenye duka kubwa la jumla...' Na nilijibu ninataka kuoga. Kusimama peke yangu.  Alishangaa.""
Victor anasema familia yake nzima ilimuonyesha upendo sana katika kipindi cha matibabu. ""Iwapo leo nitazungumza wazi kuhusu kuishi na virusi vya HIV kwenye mitandao ya kijamii na kuwatia moyo watu wengine kupimwa, ni kwasababu nilikuwa na uunganji mkono mkubwa wa familia yangu.""
Mazoezi ya kimwili ya kuniwezesha kutembea tena yalikuwa ya maumivu. ""Wakati wauguzi walipoingia. Nilikuwa ninajifanya nimesinzia, sikutaka kufanyishwa mazoezi , ambayo nisikudhani kwamba yalinisaidia kabisa. Ilikuwa mpaka pale nilipoona ghafla kidole change kinaweza kujigeuza chenyewe ndipo nilipopata motisha.""
Kutoka kwenye kiti kile cha magurudumu, Victor alianza kutembea kwa magongo, hatimaye, alianza kutembea kwa mkongojo – mageuzi ambayo yalimchukua mwaka mmoja.
Chanzo cha picha, Personal Archive
Wakati aliporusiwa kuondoka hospitalini,  kiwango cha  CD4 cha Victor kilikuwa ni  40, idadi ambayo bado inachukuliwa kuwa ni ya chini. Kwahivyo, sharti la kurejea nyumbani lilikuwa ni kwamba arejee hospitalini kila siku kuchomwa dawa kwenye mishipa.
""Walisema nisingeweza kupita kiwango cha kinga 200, kwamba hali yangu ilikuwa mbaya sana. Hizo zilikuwa ni siku ngumu sana. Dawa zilinifanya niwe dhaifu ."" Katika vipimo vya mwisho viwili,  CD4 yake ilikuwa zaidi ya  470.
Ingawa kiwango hakimaanishi kuwa alipona, kinaonyesha ishara nzuri ya kwamba matibabu yalifanikiwa, jambo ambalo Victor anasema lilliwezekana kwasababu alitekeleza na kufuata matibabu kama alivyoambia kila siku hadi leo, kama alivyoelekezwa hospitalini.
Zaidi ya hayo, musa mfupi baada ya matibabu, Victor aliweza kufikia kiwango cha kutobainika kwa virusi vya HIV, hiyo ikimaanisha kuwa hawezi kusambaza virusi kwa njia ya ngono hata  bila kutumia mpira wa kinga.
Kulingana na mtaalamu wa magonjwa ya maambukizi Dyemison Pinheiro, hilo linawezekana kabisa, hata kwa hali mbaya sawa a aliyokuwa nayo Victor, ambapo watu waliopoteza kabisa kinga ya mwili na kuirudishiwa, kiwango cha kutobainika kwa HIV kinaweza kufikiwa kadri tiba inavyoendelea.
Hufanya mazoezi ya mara kwa mara, katika chumba cha mazoezi (gym) au kucheza mpira wa mikono na familia yake, alimaliza shule na hivi karibuni alipata kazi.
""Kwasababu ya ugonjwa niliopatikana nao  hivi karibuni, ambao ulinichukua takriban miaka mitatu, UKIMWI ulinifanya nipoteze uwezo wangu wa kuona  wa jicho moja, shemu ya usikivu wangu na kufanya mguu wangu wa kushoto uchelewe kupiga hatua kiasi. Lakini ninahisi vyema, ninanaweza kusema nimepona vizuri sana, na leo ninaishi vyema.""
Katika mitandao ya kijamii, Victor huwatia moyo wanaume wengine na wanawake kupimwa mapema kabla virusi havijasambaa mwilini kote. Ningewaambia pia watafute wenyewe kuelewa taarifa kuhusu virusi badala ya kushawishiwa na anachosema mtu mwingine. Kuna maisha baada ya kupatikana na ugonwa"", anasema.
Chanzo cha picha, PERSONAL ARCHIVE"
Njia 7 za kuishi maisha kwa ukamilifu  : wanawake wawili 'waliofufuka' wazungumza   - bbc news swahili,"Chanzo cha picha, Getty Images
Iwapo utaonyeshwa maisha yako yote kama filamu halisi machoni mwako, je utakachokishuhudia kitakufurahisha? Je kuna wakati tunahisi kujuta?
Mwandishi wa BBC Emma Barnett amezungumza na wanawake wawili waandishi wa vitabu ambao wamepitia uzoefu wa kukaribia kifo na kuwauliza iwapo mtazamo wao kuhusu maisha umebadilika.
Georgina Scull na Tanya Shadrick wanasema kwamba kipindi cha mpito kuelekea ""maisha yao ya pili"" sio cha haraka sana, walitathimini kwa subira na kwa uvasiri maisha yao na kujaribu kufanya maamuzi mapya.
Tanya alipatwa na tatizo la kuvuja damu kupindukia baada ya kujifungua  akiwa na umri wa miaka 33.
Baada ya kutoka kwenye kipindi cha kupoteza fahamu (coma) Tanya  aliamua kwamba anataka  kuishi ‘’maisha ya pili’’ kwa njia tofauti.
''Ilitokea ghafla sana. Kuvuja damu kulianza mara moja. Nilifahamu kuwa ninakwenda kufa, ilitisha sana,"" Tanya anaongeza kuwa: Nilijutia uoga wangu katika ‘’Maisha ya kwanza’’. Kwenye karatasi, nilionekana mwenye mafanikio, lakini katika uhalisia nilikuwa ninayakimbia maisha.""
""Katika maisha, mambo yanayobadilisha maisha yako huwa ya ghafla, hasa katika hali kama hizo mbaya. Inachukua muda kutambua umuhimu wa miito hii kwa njia iliyobora.""
Georgina na Tanya wanashirikisha njia 7 za kuishi maisha kwa ukamilifu
Chanzo cha picha, Getty Images
Georgina anasema kuwa maisha yetu yameundwa na sehemu tofauti kama vile marafiki, familia, kazi, na matamainio yetu katika kubadili maisha  yetu katika nyakati tofauti.
Alitathmini maeneo mengi ya maisha kutoka nyakati tofauti  na kutushauri kuachana na mambo ambayo hayatufurahishi advises , na kuzingatia zaidi vitu vingi ambavyo vinatufurahisha.
Tanya anasema kwamba wakati  hatuhisi kuwa huru kwa sababu tofauti, ni kawaida sana kuhisi  kujuta au kutaka kuanza mambo mapya.
Kuhusu hilo, Tanya anasisitizia kuhusu umuhimu wa kusikiliza sauti yetu ya ndani au hisia zetu za ndan, kujiamini na kuwa wenye subira.
Georgina nusura afariki akiwa na umri wa miaka 37 wakati mirija yake ya uzazi (fallopian tube) ilipopasuka kutokana na mimba iliyotungwa katika mirija hiyo nje ya kizazi.
Georgina anaelezea kuwa kila mtu maisha huwa na mipango kwa ajili ya maisha yake ya baadaye, lakini wakati mwingine tunapoangazia sana hali ya usoni, kile kilichofanyika au ni nini kinaweza huwa kinasahaulika.
Georgina anasema: ""Nenda kwenye hiyo safari ambayo umekuwa ukitamani kwenda, kutana na marafiki ambao umekuwa ukitaka kukutana nao, anza upya  kufanya mambo unayoyapendelea. Furahia  wakati ulionao sasa.""
""Sio lazima kila wakati uwe na malengo fulani maishani mwako, lakini kila muda wa maisha yako unafaa kuuishi  vyema. Kuwa wazi kwa uzoefu mpya ,"" anasema  Tanya.
Georgina anasema baadhi ya maamuzi tunayoyafanya maishani ni jaribio la kubadili maisha yetu ya nyuma.
Georgina anatumia kujieleza huku: ""Iwapo ulikulia katika familia yenye uwezo wa chini kifedha, kipaumbele chako maishani huenda kikawa kupata pesa. Kama hukukulia katika familia yenye upendo wakati wote utakuwa unatafuta upendo.
Lakini kumbuka kuwa haiwezekani kubadilisha kipindi chako kilichopita. Kile tunachoweza kufanya ni kuishi sasa maisha kamilifu na jinsi "".
Tanya anasema, ""Jamii yetu inaangalia utatuzi wa haraka wa kila tatizo. Tuna malengo kama jisi gani ninaweza kupunguza kilo 10 za mwili au ni jinsi gani ninaweza kukimbia kilomita 5 katika wiki sita. Ukweli ni kwamba, wakati tunapojipatia malengo ya muda mrefu, mamo mazuri zaidi huweza kutokea .""
Anaendelea kusema kuwa: ""Uanafunzi nchini Uingereza kwa ujumla huchukua miaka 7. Kwanini tusitumie muda mwingi zaidi katika kufanya mambo tunayotaka kuyafanya? Unaweza kujiuliza binafsi maswali haya, iwapo unaweza kuhakikishiwa kuwa katika ajira katika somo moja kati ya miaka 10 au 20, ni somo gani ungelichagua?""
Georgina anasema: ""Ni rahisi sana  kukwama katika shuguli zisizo badilika. Jaribu kubadilisha kule unakokwenda na kile unachokifanya. Kutana na watu wapya. Kama hufanyi vitu hivi, dunia yako itasinyaa.""
Na Tanya anashauri : ""Ni vipi unaweza kufurahi kuhusu maisha? Unaweza kuangalia orodha ya vitu 100 unavyovipenda, kwa mfano. Fanya haya kwa siku au wiki. Mwisho wa muda ule utagundua mambo ambayo yanaweza kukusisimua na kukufurahisha.""
Chanzo cha picha, Getty Images
""...Na sizungumzii tu kuhusu mahaba. Tambua  upendo wa rafiki zako, familia, upendo wako binafsi, ya  kazi,"" Georgina anaendelea kusema kuwa ‘’Mara nyingine hatujui thamani ya upendo ulio mbele yetu.
Lakini moja ya vitu vyenye ufanisi zaidi tunavyoweza kuvifanya vichangie furaha  katika maisha yetu ni kutambua na kushukuru upendo katika maisha yetu.""
""Jaribu kutozingatia  ni kwa jinsi gani watu wangapi wanapenda jumbe unazozituma kwenye mitandao yako ya kijamii au ni nini watu wanachokizungumzia kuhusu mambo uliyoyachagua wewe kuyafanya’’, anasema Tanya.
Tanya anaendelea kusema: ""Badiliko kubwa unaloweza kulifanya maishani mwako ni kusema ndio kwa uzoefu mwingi, kwenda kwenye mikutano, kutojificha maisha .
Vitu ambavyo tunavifanya vigumu zaidi na baadaye haviji kutufaya tujute baadaye maishani."" "" Zinatia kuonyesha ujasiri kwa kile unachokithamini""."
Kerala: kwa nini wanaume wa kihindi wanalalamika kupata maumivu ya hedhi?  - bbc news swahili,"Hedhi na usumbufu unaokuja nao bado ni mada inayooneka kama mwiko katika sehemu nyingi za India. Lakini kampeni katika jimbo la kusini la Kerala nchini humo inalenga kubadilisha hilo.
Waandaaji wa mpango huo wanapeleka vifaa vya mfano vya kusisimua hedhi kwenye maduka makubwa na vyuo vikuu katika wilaya ya Ernakulam ili kutumiwa na wanaume na kupitia uzoefu wa maumivu ya hedhi wanayopata wanawake. Lengo ni kuhalalisha mazungumzo na mjadala kuhusu mada hiyo.
Video ya hivi majuzi ya kampeni hiyo ilionesha wanaume wakipepesuka na kupiga mayowe kwa maumivu huku wanawake wakitazama, na kuburudika.
""Inaleta uchungu (maumivu) sana. Sitaki kamwe kushuhudia hilo tena,"" anasema Sharan Nair, mshawishi wa mitandao ya kijamii ambaye alijaribu kutumia vifaa hivyo vya mfano vya kusisimua hedhi kwenye moja ya maduka makubwa.
Vifaa hivyo ni sehemu ya mradi unaoitwa Cup of Life ambao unalenga kusambaza vikombe vya hedhi bure na kupinga dhana potofu kuhusu hedhi.
Umezinduliwa na mbunge wa eneo hilo, Hibi Eden kutoka chama cha Congress pamoja na Indian Medical Association (IMA), ambayo inawakilisha madaktari.
Chanzo cha picha, Cup of Life
Afya ya wanawake, hasa masuala yanayohusiana na hedhi, ni mada ambayo haijajadiliwa sana nchini India. Katika maeneo mengi, wanawake bado wanachukuliwa kuwa wachafu wanapopata hedhi, na kuwekwa mbali na matukio ya kijamii na kidini, na hata jikoni.
Ingawa mtazamo huu umebadilika kidogo katika maeneo ya mijini, wanawake wengi bado hawajisikii vizuri na huru kujadili na waajiri wao au hata wanafamilia wa kiume kuhusu kipindi chao au maumivu makali ambayo wanapitia wakati wa hedhi.
Ingawa baadhi ya makampuni duniani ikiwemo kiasi India wameanza kutoa likizo ya muda kwa wanawake walio katika hedhi, ingawa bado mara nyingi ni mada yenye mgawanyiko.
Lakini waandaaji wa kampeni wana matumaini wanaweza kuibua mabadiliko katika eneo la Kerala, inayochukuliwa kuwa mojawapo ya majimbo yanayoendelea zaidi nchini India.
Chanzo cha picha, CUP OF LIFE
Vifaa hivyo vya kusisimu vina nyaya mbili ambazo zinaweza kuunganishwa kwa watu wawili kwa wakati mmoja na unapobonyeza namba kubwa kutoka moja mpaka 10 ndivyo inavyoongeza kiwango cha maumivu. Moja kiwango kidogo, 10 kiwango kikubwa.
Bw. Nair anakumbuka kwamba wasichana waliojaribu kuwekewa kifaa hicho ""hawakuhisi chochote"" huku ""wavulana, ikiwa ni pamoja na mimi, tukipiga kelele kwa maumivu makali"".
Waandaaji wanasema kuwa simulizi hiyo iliibua mijadala ya uwazi katika vyuo vya wilaya ya Ernakulam.
Chanzo cha picha, CUP OF LIFE
Wazo hili si la kwanza. Mnamo Julai, kampuni moja yenye makao yake nchini Marekani, iliwahi kuhimiza wanaume kutumia vifaa kama hivyo kama zoezi la kujenga huruma dhidi ya wanawake wawapo kwenye hedhi.
Video za Tiktok kutoka kwa matukio haya ya kutumia vifaa hivi tangu wakati huo zimepata mamilioni ya maoni. Bw Eden anasema wazo la kampeni ya wilaya nzima lilikuja baada ya kuanzisha mpango wa kutoa maelfu ya vikombe vya hedhi bure kwa wanawake katika kijiji kiitwacho Kumbalangi.
Mapema mwaka huu, gavana wa Kerala alitangaza kijiji cha kwanza cha Kumbalangi India kisicho na pedi.
Kampeni hiyo iliyoanza miezi minne iliyopita na kuandaa shughuli kadhaa, imekamilika leo kwa usambazaji wa vikombe 100,000 vya hedhi katika harakati za kutengeneza rekodi ya ulimwengu."
"Chupa za maji za plastiki zinaweza kusababisha saratani? 
  - bbc news swahili","Chanzo cha picha, Getty Images
Kumekuwa na mjadala mkubwa kuhusu chupa na vifungashio vya chakula vya plastiki kusababisha saratani. Yapo madai yanayozunguka kuhusu kemikali hatari katika vifungashio vya plastiki vinavyotumika kwa baadhi ya vyakula na vinywaji.
Inadaiwa Wakati chupa za maji ya kunywa zikiwekwa kwenye jua, miale ya jua inasababisha vitu vilivyo kwenye plastiki kuyeyuka ndani ya maji, na kisha kemikali zinazotengenezwa kutoka kwa plastiki zitafyonzwa na maji ya kunywa ya mtu. Hii inasababisha saratani.
Mjadala huu umechochewa zaidi na barua pepe iliyoandikwa na mtafiti wa chuo kikuu ambayo ilisambaa mitandaoni. Barua pepe hii imekuwa ikitajwa sana kwenye tafiti kadhaa.
Chanzo cha picha, Getty Images
Hata hivyo, wanasayansi wa afya wamepinga hoja hiyo ya mtafiti na kumekuwa na wasiwasi kuhusu ukweli wa kisayansi kuhusu  kemikali inayoitwa bisphenol A, au BPA.
Wanasayansi wanasema mifuko, chupa ama vifungashio vya plastiki vinakuja na kemikali hii na inaweza kuwa na madhara kwa afya. Uchunguzi unaonyesha kuwa kemikali ya BPA inaweza kuathiri mfumo wa homoni za kike.
Chanzo cha picha, Getty Images
Lakini swali ni je, kuna ushahidi wowote kwamba kemikali hizi ni hatari?
Kemikali hizi zinaweza kuathiri panya wadogo iwapo watapew akemikali hiyo kwa wingi.
Ingawa mfumo wa usagaji chakula wa binadamu hushughulika na kemikali hizi tofauti na viungo vingine.
Plastiki iliyotengenezwa na kemikali ya BPA imekuwa ikitumika kwa miaka mingi. Bado hakuna ushahidi dhabiti unaoonyesha jinsi BPA inavyoathiri miili yetu kila siku na jinsi inavyoathiri afya yetu kwa ujumla.
Utafiti mwingine unaonyesha kuwa BPA hupatikana kwenye mkojo wa watu wazima wengi katika nchi zilizoendelea.
Athari za kemikali hizi zinaweza kuzuiwa kwa kutotumia BPA kwenye mifuko ya plastiki au vyombo. Plastiki au mifuko mingi huwa na nambari iliyochapishwa inayoonyesha ni kiasi gani cha kemikali hiyo kilichomo.
Chanzo cha picha, Getty Images"
Unaujua ugonjwa wa homa ya mafua ya nyanya ulioanza kuivamia dunia? - bbc news swahili,"Chanzo cha picha, Getty Images
Wakati dunia ikiwa bado na makovu ya ugonjwa wa Covid_19 ulioishambulia na kuua watu milioni 6.4, na ule wa MonkeyPox ulioua karibu watu 100 Afrika mwaka huu, kumeibuka homa ya mafua ya nyanya.
Kumeripotiwa kuweko kwa visa vipya nchini India na kuanza kuibua hofu ya kuenea katika maeneo mengine duniani. Lakini unaufahamu ugonjwa huu vyema? kama dalili zake, madhara na tiba?
Chanzo cha picha, Getty Images
Homa ya Nyanya iligunduliwa kwa mara ya kwanza nchini India. Mnamo Mei 6, 2022, Wizara ya Afya ya India ilithibitisha kisa cha kwanza katika wilaya ya Kollam.
Kitivo cha Tiba cha Hospitali ya Ramathibodi kinatoa taarifa kuhusu homa ya nyanya kupitia ukurasa wake wa Facebook.
Iligundua maambukizo kwa mtoto wa mwaka mmoja na kaka yake mwenye miaka 5 kutoka Uingereza, ambao wazazi wao waliwapeleka watoto  hao kutembelea ndugu huko India na kukaa kwa mwezi mmoja. Lakini wiki moja baada ya kurudi kutoka Kerala mwezi uliopita, wakabainika kuwa na homa hiyo. May alikuwa na vipele kwenye mikono na miguu yake, kama homa ya mafua ya nyanya.
Wazazi wa watoto hao waliviambia vyombo va habari kwamba, waliona vipele na watoto wakishikwa homa, na kwamba wakiwa India walikuwa wakicheza na mtoto mmoja ambaye anaelezwa kuwa na ugonjwa huo.
Wataalam wanasema, dalili zote zinaonyesha ni homa ya mafua ya nyanya.
Hivi sasa, wanasayansi bado wanajaribu kujua sababu ya ugonjwa huo. Hata hivyo, nakala iliyochapishwa kupitia The Lancet, jarida kuhusu masuala ya tiba la Uingereza, inasema kwamba ugonjwa huo hauna uhusiano na virusi vya COVID-19 (SARS-CoV-2). Hata kama mgonjwa anaonyesha dalili zinazofanana.
Watu walioambukizwa na homa ya nyanya wanakumbwa na malengelenge makubwa mekundu ya mfanano wa nyanya na vipele. Vikiguswa vinaleta maumivu. Dalili nyingine za ugonjwa huo ni uchovu, kichefuchefu, kutapika, kuhara, homa, maumivu ya viungo, na mwili kuumwa, sawa na dalili za kawaida za mafua.
Chanzo cha picha, Getty Images
Watoto walio chini ya umri wa miaka 5 wako katika hatari ya kuambukizwa kwa sababu virusi vinaweza kuenea haraka kwa kugusana kwa karibu, kama vile kugusa sehemu chafu au kinyesi cha watu walioambukizwa, au kula vitu vilivyo na virusi.
Hadi sasa, kuna angalau kesi 100 za homa ya nyanya nchini India, ambapo 82 ni watoto chini ya umri wa miaka 5. Eneo lililo na mlipuko mkubwa zaidi ni Kerala, ikifuatiwa na Tamil Nadu.
Orissa na Haryana Wakati Wizara ya Afya ya India imethibitisha kuwa ugonjwa huo sio hatari kwa maisha. Na kwa sasa madaktari wanatiba dalili zake tu.
Mapema wiki hii ilitoa miongozo ya kuzuia, kupima na matibabu ya magonjwa kwa majimbo yote. Ikiwa mtu yeyote anashukiwa kuambukizwa, anawekwa karantini kwa siku 5-7 baada ya dalili, na wazazi pia wanahimizwa kuwa waangalifu haswa kwa kufuatilia dalili za watoto wao."
"Imani kuhusu kahawa na divai nyekundu ambazo unafikiri ni za kweli, kumbe sivyo  - bbc news swahili","Chanzo cha picha, Getty Images
Mara nyingi tunajawa na habari kuhusu vyakula na vitu ambavyo vinapaswa kuwa na athari za kingakwa kiafya na umuhimu kilishe.
Lakini ushauri wa lishe na maoni tunayosikia juu ya vyakula vingi hubadilika kila wakati.
Vyakula viwili vilivyochunguzwa zaidi kwa athari zake kwa afya ya binadamu ni kahawa na divai nyekundu.
Na tunapewa maoni yanayopingana juu yao.
Wakati mwingine vinasemekana kuwa na madhara kwenye miili yetu na wakati mwingine vinasemekana kuwa na manufaa.
Tafiti za hivi punde za kisayansi zinasema nini kuvihusu?
Tulizungumza na wanasayansi wawili ambao wamekuwa wakitafiti athari za kahawa na divai nyekundu kwa afya ya binadamu.
Kwamba kikombe cha kahawa cha asubuhi kama sehemu ya utaratibu wetu wa kila siku ni kusongeza mbele siku za maisha yetu.
Utafiti uliochapishwa Julai katika jarida la The Annals of Internal Medicine unasema hivyo.
Takriban watu laki mbili wamefanyiwa utafiti kwa miaka 10.
Watafiti waligundua kuwa watu ambao walikunywa kati ya kikombe kimoja na nusu hadi vitatu na nusu vya kahawa kwa siku, hata kwa kuongeza kijiko cha sukari, walikuwa na uwezekano mdogo wa kufa katika kipindi cha muongo mmoja wa utafiti wao kuliko wale ambao hawakunywa kahawa.
Uwezekano huo ulionekana kuwa chini kama asilimia 30.
Wale waliokunywa kahawa isiyo na sukari walikuwa na hatari ya chini ya kifo kwa asilimia 16 hadi 21.
Na wale ambao walikuwa na hatari ndogo zaidi ya kifo wakati wa utafiti walikuwa wale ambao walikunywa hadi vikombe vitatu vya kahawa kwa siku.
Chanzo cha picha, Getty Images
Huu sio utafiti wa kwanza kuripoti kupunguza hatari ya kifo kwa wanywaji kahawa.
Mnamo mwaka wa 2018, utafiti mwingine ambao ulikusanya data kwa zaidi ya watu 500,000 kwa miaka 10 pia ulipata kupunguzwa kwa asilimia 16 kwa hatari ya kifo cha mapema.
Na katika tafiti kadhaa, upunguzaji huu pia ulionekana kwa wanywaji kahawa ya decaf, ambayo inaweza pia kumaanisha kuwa baadhi ya maelfu ya michanganyiko katika kahawa ni ya manufaa.
Hata hivyo, watu wengi wanaendelea kufikiri kwamba kahawa ni hatari na kwamba tunapaswa kupunguza matumizi yetu ya kinywaji hiki.
Dk Esther López García, profesa wa dawa za kinga na afya ya umma katika Chuo Kikuu cha Autonomous Madrid, aliiambia BBC: Kwa muda, mtazamo wetu kuhusu madhara ya kiafya ya kahawa umebadilika sana.
Utafiti mkubwa ulianza mwaka wa 2003 ambao uliangalia unywaji wa kahawa mara kwa mara kwa miaka mingi na kuangalia jinsi unavyoathiri hatari ya kifo cha mapema, ugonjwa wa moyo au kisukari cha aina ya 2, Lopez anasema.
Baada ya kurekebisha vizuri mambo yanayoathiri afya, kama vile matumizi ya tumbaku na pombe, hakuna madhara ya matumizi ya kahawa ya kawaida yalizingatiwa.
Imepatikana hata kusaidia kuzuia kisukari cha aina ya 2 na kiharusi.
‘’Pia imeonekana kuwa madhara ya kafeini hayaendelei kwa watumiaji wa kawaida, na huendeleza uvumilivu kwa kwa kinywaji hiki na athari za manufaa za vipengele vingine vya kahawa kwa afya zao,’’ Lopez anasema.
Tafiti nyingi kuhusu kahawa zimeonyesha ushahidi kuwa ina athari za kinga dhidi ya ugonjwa wa Parkinson.
Pia inasemekana kulinda dhidi ya kuzorota kwa utambuzi, magonjwa ya moyo na mishipa, saratani, kisukari cha aina ya 2 na aina fulani za kisukari kwa ujumla.
Lakini Profesa López Garcia anasisitiza kwamba ushahidi thabiti zaidi ni wa kisukari cha aina ya 2.
Kwa magonjwa mengine, bado haijulikani.
Inafikiriwa kuwa haina madhara kwa ugonjwa wa moyo na pia haina madhara kwa saratani ya matiti.
Na kafeini inafikiriwa kupunguza hatari ya magonjwa ya mfumo wa neva, lakini matokeo yake bado hayako wazi.
Chanzo cha picha, Getty Images
Kuna zaidi ya misombo elfu ya kemikali katika kahawa, na mingi yao inachunguzwa kwa kina.
Kwa mfano, ina kiasi kikubwa cha vitu vinavyozuia ongezeko la oksijeni ambayo utafiti mwingine unapendekeza inaweza kuzuia au kuchelewesha uharibifu wa seli.
Profesa Garcia anaeleza kwamba athari za manufaa za kahawa ni hasa kutokana na mojawapo ya vitu hivi vinavyozuia ongezeko la oksijeni, ni asidi ya klorojeni.
Kulingana na wao, vitu vinavyozuia ongezeko la oksijeni hii ina athari nyingi za manufaa kwenye kimetaboliki ya glucose.
Pia ina vitu vingine, kama vile magnesiamu, ambayo ni madini ambayo yana athari nyingi kwa afya.
Labda kahawa imekuwa na sifa mbaya hapo awali kwa sababu kafeini inaweza kusababisha wasiwasi au kukosa usingizi kwa watu wengine.
Ndiyo maana Prof. Garcia anasema kuwa kwa watu wenye afya njema, ulaji wa kila siku wa vikombe 3 hadi 5 vya kahawa huenda ukawa na manufaa.
Kahawa isiyo na sukari sasa inapendekezwa kama kinywaji cha afya katika miongozo mingi ya vyakula.
Lakini iliongeza kuwa watu wote walio na matatizo ya kiafya ambayo yanaweza kuwa mabaya zaidi kutokana na kahawa wanapaswa kutafuta ushauri wa kibinafsi kuhusu kutumia kinywaji hicho.
Divai nyekundu mara nyingi huwasilishwa kama kitu chenye manufaa katika pombe.
Tafiti kadhaa katika miongo michache iliyopita zimetushawishi kuwa glasi ya mvinyo ya mara kwa mara ni nzuri kwa afya ya moyo na mishipa.
Kwa mfano, utafiti uliochapishwa mwaka wa 2019 katika jarida la Molecules unapendekeza kwamba aina mbalimbali za misombo ya polyphenol katika divai nyekundu inaweza kupunguza hatari ya ugonjwa wa moyo.
Lakini Januari mwaka huu, Shirikisho la Moyo Duniani (WHF) lilichapisha hakiki ya utafiti inayoonyesha kwamba pombe kwa hakika si nzuri kwa afya ya moyo na mishipa.
Ripoti ya WHF inasema kwamba ugonjwa wa moyo na mishipa (CVD) umeongezeka karibu mara mbili katika miongo ya hivi karibuni na pombe imekuwa na jukumu kubwa katika visa hivi vingi.
Kulingana na WHF, kwa zaidi ya miaka 30 uwongo umeenezwa kwamba pombe huongeza maisha hasa kwa kupunguza hatari ya ugonjwa wa moyo.
Lakini ripoti hiyo inasema kwamba unywaji pombe huongeza hatari ya CVD na magonjwa mengine.
Chanzo cha picha, Getty Images
Tuliuliza swali hili kwa Dk. Miguel Marcos Martín, mtafiti katika Taasisi ya Utafiti wa Tiba ya Biolojia ya Salamanca na profesa katika Chuo Kikuu cha Salamanca.
Ameshiriki katika tafiti kadhaa kuhusu madhara ya pombe kwa afya.
‘’Ni kweli kwamba kuna tafiti zinazohusisha unywaji wa pombe na manufaa ya kiafya yanayowezekana na matokeo yenye utata na yasiyoeleweka, lakini hatuwezi kusahau kwamba tafiti nyingine nyingi zinaonyesha wazi kuwa ni dutu yenye madhara mengi, hata katika kidogo tu’’.
Kulingana na yeye, Kwa sababu hizi zote, kiasi chochote cha pombe au vinywaji vingine vile haviwezi kupendekezwa kwa sababu za afya kwa wakati huu.
Dk Marcus Martin anathibitisha kwamba ujumbe kwamba mvinyo mwekundu una madhara ya kinga kwa moyo ni wazi hautokani na ushahidi wa kisayansi kwani hii haijathibitishwa kikamilifu.
Kwa upande mwingine, hata kama ni kweli kwamba divai ina athari ya kinga dhidi ya magonjwa fulani, hatuwezi kupuuza madhara ambayo inaweza kusababisha.
Vinywaji vya pombe husababisha utegemezi, na kusababisha ugonjwa wa ini na kongosho na kadhalika."
Je ni vyema kula ngozi ya nyama ya kuku? na maswali mengine kuhusu nyama inayopendwa sana duniani - bbc news swahili,"Kuku ni miongoni mwa nyama ambayo hupendwa sana duniani.
Shirika la Chakula na Kilimo la Umoja wa Mataifa (FAO) linakadiria kuwa mwaka 2021 tani milioni 133 za nyama ya kuku ililiwa duniani.
Ulaji wa nyama kuku ni maarufu kwa sababu ni wa bei nafuu, ina mafuta kidogo, na inakabiliwa na vikwazo vichache vya kitamaduni au kidini.
Aidha, ni nyama yenye protini nyingi na chanzo muhimu cha vitamini na madini. Na pia ina viwango muhimu vya mafuta yenye faida, ambayo yanaweza kusaidia afya ya moyo na mishipa.
Lakini, chakula hiki maarufu sana pia kinaonekana kuzungukwa na mashaka na idhana tofauti.
Kwa mfano, ngozi ya kuku inajulikana kuwa na kiwango kikubwa cha mafuta. Kwa hivyo, ni vizuri kula kuku na ngozi au tunapaswa kuiondoa kabla ya kuanda kitoweu murua?
""Ngozi ya kuku ina asilimia 32 ya mafuta yaani, kwa kila gramu 100 za ngozi tunayokula, gramu 32 ni mafuta,"" María Dolores Fernández Pazos, mtaalamu wa lishe katika Kituo cha Taarifa za Lishe ya Nyama, aliambia BBC Mundo.
Kati ya mafuta haya yaliyomo kwenye ngozi ya kuku, anaelezea mtaamu, theluthi mbili ni mafuta yasiyo na madhara, kile kinachoitwa ""mafuta mazuri"", ambayo husaidia kuboresha viwango vya damu.
Na theluthi moja ya mafuta  ndio ambayo huchangia kuongeza viwango vya mafuta ""mbaya"" katika mwili wa binadamu.
Chanzo cha picha, Getty Images
Hiki ni kiwango sawa cha mafuta kinachopatikana kwenye nyama ya kuku. Kwa hiyo, anasema mtaalam, ""ikiwa tunakula kuku na ngozi, tutaongeza ulaji kiwango cha kalori mwilini kwa takriban 50% "".
Kwa hivyo, kwa mfano, ikiwa tutakula kipande sita vya nyamaya kuku isio na ngozi, tutakuwa tunatumia kalori 284 (kulingana na data ya lishe ya Idara ya Kilimo ya Marekani), huku 80% ya kalori ikitoka kwa protini na 20% kutoka kwa mafuta.
Lakini nambari hizo huongezeka sana ikiwa tunajumuisha ngozi: sehemu ya kifua cha kuku itakuwa na kalori 386, na 50% kutoka kwa protini na 50% ya mafuta.
Kwa hivyo, mtaalamu wa lishe Dolores Fernández anapendekeza,  kuondoa (ngozi) kabla ya kula, ili kutoongeza kalori au mafuta zaidi kwenye sahani.""
""Kwa watu ambao hawana historia ya ugonjwa, na uzito wa kutosha kwa urefu wao, muundo wa mwili, tunaweza kupendekeza kuacha ngozi ya kuku wakati wa kupikia na kuiondoa kabla ya kula, kwa kuwa uwepo wa ngozi wakati wa kupikia utasaidia nyama kukauka kidogo na kuwa na ladha tamu zaidi,"" anasema mtaalam.
Chanzo cha picha, Getty Images
""Hapana. Haipendekezwi kugandisha tena nyama ya kuku ambayo imeyeyushwa,"" anasema mtaalamu wa lishe wa CINCAP.
""Lengo la kugandisha chakula ni kuzuia ukuaji wa vijidudu kwenye chakula. Kwa hivyo kwa kuyeyusha chakula, vijidudu hivyo vinaweza kuanza kukua tena.""
Na huu ni ushauri ambao unatumika kwa nyama zote ambazo zimeyeyushwa.
Njia pekee ambayo ni salama kugandisha tena nyama iliyoyeyushwa barafu ni baada ya kupikwa.
""Kwa kutumia njia hii, tutaondoa uwepo wa vijidud na tunaweza kugandisha tena nyama,"" anasema Dolores Fernández.
Chanzo cha picha, Getty Images
Njia bora ya kuyeyusha kuku, wataalam wanasema, iko kwenye jokofu.
""Kupunguza baridi  hadi joto la kawaida kunaweza kuongeza ukuaji wa vijidudu ambavyo tulitaja hapo awali na kuharibu bidhaa.""
Kwa kuwa kuyeyuka kwenye  okofu kutakuwa polepole, inaweza kuchukua kama masaa 24 kwa kuku mzima. Lazima tupange mapema wakati mzuri wa kutoa nyama ya kuku kutoka kwenye jokofu.
Wataalamu wanasisitiza kwamba nyama ya kuku haipaswi kamwe kuyeyushwa kwenye joto la kawaida au katika maji ya moto.
Kuku, kama tunavyoona, ni moja ya chakula bora zaidi, maarufu na kinachotumiwa sana duniani, lakini pia mara nyingi ni chanzo kikuu cha sumu ya chakula.
Nyama mbichi ina bakteria aina ya Campylobacter na pia, mara kwa mara huwa na Salmonella na Clostridium perfringens.
Ndio maana ukila kuku ambaye hajaiva vizuri au ukichafua vyakula au vinywaji vingine na kuku mbichi au juisi zake unaweza kupata sumu kwenye chakula.
Vituo vya Marekani vya Kudhibiti na Kuzuia Magonjwa (CDC) vinakadiria kwamba kila mwaka nchini Marekani karibu watu milioni moja huugua kutokana na kula nya ya kuku iliyo na vijidudu hatari.
Hivi ni vidokezo vya msingi kutoka kwa mtaalamu katika Kituo cha Taarifa za Lishe ya Nyama ya Kuku:"
Afya ya uzazi:je kuna hatari gani ya kupata mtoto baada ya kutimu  umri wa miaka 40 na zaidi?   - bbc news swahili,"Chanzo cha picha, Getty Images
Shangazi yangu alijifungua mtoto akiwa na umri wa miaka 45, rafiki yangu alijifungua akiwa na umri wa miaka 47, jirani yangu akiwa na umri wa miaka 43, hii ndio misemo inayozunguka miongoni mwa wanawake na katika kanda nchi za kiarabu
Licha ya hili, kauli  hizi haziwezi hazitengani na onyo kwa wanawake dhidi ya kuchelewa kupata ujauzito, "" hawataweza kuwa na uwezo wa kuwa na watoto baada ya umri fulani, lakini wanaume wanawza kupata watoto katika umri wowote .""
Je ni upi usahihi wa  wa onyo hili? Je umri wa miaka arobaini ndio wa mwisho kwa wanawake katika maisha ya wanawake pekee?
Dokta Hind Abdel Salam aliiambia BBC kwamba wanawake wengi wanatarajia kwamba iwapo watafikia  umri huu hawataweza kuwa na uwezo wa kuwa na watoto, na wakati mwingine hutishwa na wale wanaowazingira  kwamba fursa za ujauzito hazipo, na hili sio kweli kabisa , kwani ukweli ni kwamba inategemea mwanamke mwenyewe, kuna wanawake wanaoweza kupata ujauzito katika umri wa miaka arobaini na minane na baadaye .
Kuna tofauti katika uwezo wa kuzaa wa wanawake na wanaume, jambo muhimu  ambalo linahusiana na uwezo wa kuzaa. Kwa wanawake, kuna kupungua taratibu kwa uwezo wake wa kuzaa kuanzia umri wa miaka 35.
Sababu  ya hili ni kwamba mwanamke huzaliwa na mayai yake yote ambayo anaweza kuyatengeneza katika kipindi chake chote cha maisha  na idadi hii hupungua kadri miaka ya umri wake inavyokwenda .
Mwanamke huzaliwa na zaidi ya mayai ya uzazi milioni na hupungua hadi 400,000 katika umri wa kubarehe  na kufikia hadi  25,000 wakati anapofikia umri wa miaka 37, kwani wanawake wengi hupoteza  90% ya mayai ya uzazi katika umri huu, hadi mwanamke anapotimiza umei wa miaka  51 huwa na mayai 1000.
Hivyo basi fursa ya kupata ujauzito hupungua taratibu kila mwezi, na kufikia %5 miongoni mwa wanawake wenye umri wa miaka 40 na zaidi, ikimaanisha kuwa fursa ya mimba bado ipo, lakini kwa kiwango cha chini. Hii pia inatofautiana kwa mwanamke na mwanamke.
kwa upande mwingine, viwango vya uwezo wa kuzalisha kwa wanaume hupungua saw ana inavyotokea kwa wanawake , kinyume na inavyofahamika kwa wengi, lakini hupun gua baadaye na kwa utaratibu zaidi kuliko wanawake. Uwezo wa kuzalisha wa mwanaume hupungua kati ya umri wa miaka  40  na 45.
Tofauti na mayai katika wanawake, mbegu za uzazi za mwanaume hutengenezwa katika kipindi chote cha maisha yake, lakini ubora wa mbegu hizi hupungua kadri mwanaume anapoendelea kuku ana kuwa mtu mzima na uzazi wa mtoto huhusiana na ubora way ai na mbegu ya uzazi kwa pamoja.
Chanzo cha picha, Getty Images
Doaa Al-Saft aliiambia BBC  BBC, ""Baada ya kufikia umri wa miaka 40 yapata miezi sita, nilibaini kuwa ’’ Nilikuwa mjamzito na sikutarajia kabisa  ."" nilipatwa  nilipigwa na  mshangao’’

Doaa alimficha kila mtu taarifa ya ujauzito wake kwasababu aliogopa kauli za maoni ya watu kwamba "" wakati mwingine zinaweza kutofurahisha, ambapo wakati mwingine huwa wanasema bado una nguvu ya kuwa na watoto, au unapaswa kufikiria  kuhusu kuwaoza watoto wako badala ya wewe kufikiria   kupata watoto. Kutokana na hayo Duaa alikuwa akivaa mavazi makubwa katika kipindi chote cha ujauzito.
Familia yake ilimuunga mkono na kumsaidia na kumpatia ushauri na kumwambia kuhusu wanawake wengine waliojifungua wakiwa na umri wa miaka 40 na wana afya njema na watoto wao wana afya njema , lakini baadhi ya marafiki madaktari walichangia katika kumtisha Duaa .

Duaa aliniambia kuhusu safari ndefu na ya kuchosha akili aliyopitia katika kumtafuta daktari ambaye angemsaidia, na anasema:
‘’Daktari niliyemuona  wa kwanza aliniambia kwamba wewe una umri mkubwa na kwamba unapaswa kuzalishwa kabla ya kuingia katika mwei wat isa wa ujauzito kutokana na hofu ya matatizo unayoweza kuyapata.
Mwingine aliniandikia madawa mengi  ya kuimarisha ujauzito wangu, akidai kuwa  mimba yangu una uwezekano wa kuharibika kawababu mimi nina umri mkubwa,na ninapaswa pia kupewa dawa ya kuifanya damu iyeyuke  ""Niliogopa sana. Ninafahamu kwamba baada baada ya miaka arobaini, ubora wa mayai ya uzazi hupungua kwa kiwango kikubwa, jambo linaloweza kuathiri afya ya kijusi , kama vile kuzaliwa kwa mtoto mwenye hali   Down syndrome, kuzaliwa na kasoro za viungo, au kuwa matatizo mengine’’
Hofu kuhusu kijusin haikuwa pekee iliyotawala uzoefu wa  Dua’a, lakini piaalijihofia binafsi, hususan kutokana na msisitizo wa daktari  ambaye ’’alimtisha  kwamba anakabiliwa na uwezekano wa kupata kisukari na shinikizo la damu’’
Doaa alijifungua mtoto wake wa tano, Ammar, mapema mwaka huu, n ani mwenye afya nzuri. Doaa  ana afya njema. Anasema, ""Hakuna umri fulani wa kujifungua, lakini kuna matayarisho mazuri kwa ajili ya kujifungua. Nilijifungua mara nne kabla ya  Ammar, lakini mara hii ni tofauti kabisa.
‘’Ninahisi kukomaa zaidi na mwenye uzoefu kuliko awali . Mara hii licha ya hofu zote, Ninafurahia uzoefu sana’’.""
Wakati mwingine  Doaa huhisi kwamba  Ammar anabahati na uzoefu wake na uzoefu wa awali, lakini wakati mwingine anamhurumia  , ""Ninapokwenda kwake mpangilio wa muda wake unakuwa ni kwenda  kwenye chanjo, ninahisi kuwa nimekuwa mtu mzima zaidi ya wanawake wengine wanaonizingira .
Ninaogopa kumuacha mapema, lakini wakati huo ninihisi kuwa niko katika nafasi bora ya kumtunza kuliko wengine’’.
Tuliwauliza wanawake na wanaume katika nchi kadhaa za kiarabu kuhusu umri unaofaa kupata mtoto , na wote walizungumzia kuhusu miaka 20 na ushee kwa mwanamke . Na wote wakaafiki kuwa mwanamke hawezi kupata mroro akiwa na zaidi ya umri wa miaka thelethini na mitano, jambo ambalo zio kweli.
Daktari Hind Abdel Salam anasema, hakula chochote cha kuhofia  katika umri huu , unayohitaji ni huduma bora za matibabu  , “Iwapo kuna tabia kama vile uvutaji wa sigara au unywaji wa vilevi, mama anapaswa kuzisitisha , pamoja na kuimarisha kiwango cha sukari na uzito ili view vya kawaida.
Dokta Hind anawashauri wanawake wenye umri wa miaka 40 kuendelea na mazoezi ya mwili , kupata virutubisho sahihi vya mwili na wanahitaji kuendelea kutumia vitamini muhimu wakati wa ujauzito , na kumeza  folic acid ili kuepuka matatizo yoyote ya kiafya au kuwa na vijusi vyenye kasoro.
Madaktari wanasisistiza kuwa wanaweke wenye umri wa zaidi ya miaka 40 wana uwezekano mkubwa wa mimba zao kuharibika baada ya  kupata uzazi kwa njia ya IVF wakilingangishwa na wanawake wenzao waliopata watoto wakiwa na umri wa miaka  thelathini na ushee au miaka ishirini na ushee waliopata watoto kwa njia ya upandikizaji au hata kwa njia ya kawaida.
Hayo pia hutokea inapokuja katika uwezo wa kunyonyesha, ambao wanawake wanaendelea kuwa nao, sawa na uwezo wa kuzaa inategemea mwanamke mmoja na mwingine, uwezo wa kutunga mimba unategemea mwanamke na mwanamke."
Vita vya ukraine:putin atia saini amri ya kuongeza idadi ya wanajeshi wa urusi - bbc swahili,
Afya ya ubongo: njia nne zinazoweza kukusaidia kuwa mtu mwenye kumbukumbu bora zaidi  - bbc news swahili,"Chanzo cha picha, Getty Images
Usahaulifu au  amnesia kwa lugha ya kitaalamu ni hali inayosababishwa na mtu kutokuwa na afya ambayo watu wengi huugua bila kujua.
Wakati mwingine hugeuka na kuwa ugonjwa unaofahamika kama  ""Dementia"" na kuwa katika aina tofauti.
Professor Richard Restak, anayefundisha sayansi ya ubongo katika Chuo kikuu cha George Washington nchini Marekani, alisema kuwa sababu kubwa ya watu kusahau ni kutokana na kutomakinika au kufuatilia  jambo vyema.
Restak, ambaye ni rais wa zamani wa  chama cha madaktari wa ubongo nchini Marekani , aliandika makala katika gazeti la Guardian ambapo alisema kuwa kujizoweza  kuwa na kukumbuka ni muhimu.
""Kwa mfano unapoenda kwenye sherehe. Iwapo utakuwa bado unafikiria mambo yanayohusiana na kazi na hausikilizi vyema anachoongea mtu anayezungumza na wewe , baadaye unabaini kuwa kwamba haukumbuki jina la mtu yule uliyekuwa ukiongea naye ."" Kwanza unakariri taarifa. Lakini kama hautakariri jina, taarifa haitabaki akilini mwako.""
Chanzo cha picha, Getty Images
Alisema kuwa yeyote anaweza kukumbuka kwa urahisi mambo ambayo ameyakariri kwa kuyapatia kipaumbele.
Restak anasema kuwa juhusu zinapaswa kufanyika kuboresha kumbukumbu, kwa kuzingatia mambo kadhaa ambayo yanaweza kuimarisha akili na kumbukumbu
ushauri wake unajumuisha:

Vilevi sio vizuri  kwa afya ya ubongo, kulingana na hili, profesa anasema chochote kinaweza kuingilia moja kwa moja utendaji kazi wa ubongo  au kusababisha kupoteza fahamu. Kitu chochote kinachoweza kusababisha kupote kwa fahamu kinapaswa kuepuka, ili kuweza kuimarisha kumbukumbu ya ubongo wako.
Kupata usingizi wa kutosha husaidia ubongo wako kufanya kwazi kwa ubora zaidi.
Chanzo cha picha, Getty Images
Kulala kwa muda mfupi wakati wa mchana kila siku, husaidia sana kuboresha kumbukumbu .""Akina mama waliojifungua na wajawazito hulalamikia kutokuwa na kumbukumbu nzuri , kutokana na kuwa macho kwa muda mrefu, jambo linaloathiri utendaji bora wa ubongo ,"" anasema Restak.
Matatizo ya kuona na kusikua yanapaswa kutafutiwa ufumbuzi mapema iwezekanavyo, na kupoteza kumbukumbu ni mambo ambayo hayapaswi kuchukuliwa kwa uzito mdogo.
Kuwa mtu mwenye kuchangamana na watu katiia jamii, kuepuka upweke na mawazo vinaweza kusaidia kwa kiasi fulani katika kuimarisha kumbukumbu yako.
Lakini,  Restak anasema kwamba kwa kufanya haya yote sio hakikisho kwamba unaweza kuwa na kumbukumbu nzuri .""Hakuna yeyote anayeweza kukuahidi kwamba utakapofuata ushauri huu utapata matokeo sahihi, lakini anasema kufuata ushauri huu kunaweza kupunguza hatari ya kupoteza kabisa kumbukumbu yako ,"" asema."
Afya ya uzazi: hatari zinazoweza kutokea unapoanza kupata watoto baada ya miaka 35 - bbc news swahili,"Chanzo cha picha, Getty Images

Wanaume wanaoamua kuwa wazazi baada ya miaka 35 wanakabiliwa na uwezekano wa hatari ya kupata watoto wanaozaliwa kabla ya muda wao wa kuzaliwa au wenye  hali ya usonji (autism).
Pia kila mwaka unaokwenda, mbegu za uzazi za kiume hupungua kwa kiasi kikubwa kwa wingi na ubora wake, jambo linaloweza kuhatarisha uwezo wao wa kuendeleza kizazi.
Haya yamebainishwa na tafiti kadhaa zilizofanywa katika miaka ya hivi karibuni, ukiwemo utafiti uliofanywa na kitivo cha tiba cha Chuo kikuu cha    Stanford University, nchini Marekiani, ambacho kilitathmini data kutoka kwa uzazi zaidi ya milioni 40.
Kuhusu uzazi na taarifa  ( chache zinazofahamika ) kuhusiana na taarifa hii , habari njema ni kwamba kuna mapendekezo, vipimo na tiba ambayo inaweza kufuatilia kwa karibu na kupunguza hatari kwa mtoto wako mchanga.
Daktari Karla Giusti Zacharias, mtaalamu aliyebobea katika masuala ya uzazi wa binadamu na mjumbe  timu ya tiba katika Rede D'Or - São Luiz Itaim Hospital katika  São Paulo, anaelezea kwamba mara kwa mara hupokea wanaume katika ofisi yake ambao wangependa kuwa na watoto . .
""Ninawapokea wagonjwa wenye miaka 50 na ushee na 60 na ushee ambao wanawaoa wanawake vijana ambao wanataka kupata ujauzito ,"" anasema.  Swali wanalouliza kwa wanaowatibu ni kwamba : ni zipi hatari za baba mwenye umri mkubwa ? Kwa ujumla, mfumo wa uzazi wa mwanaume hutenda tofauti kabisa na ule wa wanawake.
Huku wanawake wakiwa na ukomo wa idadi ya seli za uzazi, kwa wanaume utengenezwaji wa mbegu za uzazi- ambao huanza katika kipindi cha kubalehe - huendelea katika kipindi chote cha maisha yao.
Na hapa ndipo jambo  muhimu hujitokeza: ingawa uzalishaji wa mbegu za uzazi haukomi, ubora wa mchakato huu hauwi sawa baada ya umri fulani.
Kadri miaka inavyokwenda, na jambo halisi kwamba seli hizi hutengenezwa kwa  kiwango  kidogo zaidi na huwa na kasoro zaidi.
Kasoro hizi  , matokeo yake zinaweza kuzuia utungwaji wa mimba . Baadhi ya tafiti zinaonyesha kuwa hata wakati wanapofanikiwa kuwa  na uwezo wa kutungisha mimba, mtoto mchanga anakuwa katika hatari ya kupata matatizo ya mara kwa mara ya kiafya  kuanzia kasoro katika  mfumo wa kupumua hadi  autism.
Chanzo cha picha, Getty Images
Utafiri uliofanywa katika mwaka 2018 na Chuo kikuu cha Stanford cha tiba ulibaini kwamba kwa ujumla, kadri mwanaume anavyoendelea kuwa na umri mkubwa, ndivyo  ndivyo mtoto anavyokuwa na uwezekano wa harari ya kuzaliwa akiwa na kasoro za kiafya.
Wanaume wenye watoto baada ya umri wa miaka 35, wana uwezekano wa juu zaidi  wa watoto wao kuzaliwa wakiwa na uzito wa chini wa mwili, kuwa na  kifafa, au kuhitaji kuongezewa hewa ya kupumua muda mfupi baada ya kuzaliwa.
Watu wenye umri wa zaidi ya miaka 45 wana uwezekano wa 14%  zaidi wa kupata watoto wachanga wanaozaliwa kabla ya muda wao kufika o, na wale wenye zaidi ya umri wa miaka  50 wana uwezekano wa 28% zaidi watoto wao wanaozaliwa kuhitaji kuwekwa katika  kitengo cha matibabu ya dharura (Intensive care unit) kwa muda.
Katika chapisho hilo hilo Michael Eisenberg, profesa wa masuala ya uzazi na mkuu wa utafiti, anabainisha kwamba  idadi hiyo haipaswi kufasiliwa kama kitu cha kutisha. Anasema , matokeo ya utafiti huu yanapqasw akusaidia familia kupanga vyema na kufuatilia afya yao ya uzazi kadri inavyopaswa.
Katika hitimisho, utafiti huo unabainisha kuwa, kwa kila miaka 10 ya ongezeko la umri wa baba, kuna  21%  ya fursa ya ziada kwamba mtoto ataugua kutokana na hitilafu, zinazohusiana na ugumu wa kuwasiliana, maingiliano ya kijamii na kitabia.
Sayansi bado haijajua ni kwanini hili linatokea.
Lakini licha ya kupungua kwa ubora wa mbegu za uzazi za kiume na idadi yake suala ni uimara wa mfumo wa seli za uzazi na moja wapo ni kuweza kutungisha mimba, kupunguza hatari za kiafya. za mtoto, anaeleza  Alfredo Canalini, rais wa chama cha madaktari wa uzazi  cha Brazil.
Mr. Canalini anasisitiza kuwa hakuna uwezekano wa kuepuka athari za kuchelewa kuwa baba.
“Baiolo ya mfumo wa uzazi wa kike unategemea na mtu binafsi wa kiwango cha juu na mwanaume anahitaji ushauri wa daktari kuelewa ni nini kinachoendelea na ni kipi kinapaswa kufanyika ,” anasema.

Chanzo cha picha, Getty Images
Wanaume wanaotaka kuwa mababa wazee wanapaswa kupima uzito wa kumkuza mtoto.
Ushauri huo unahusisha daktari wa kawaida au daktari wa uzazi.
Tathmini hiii inaweza kufanywa mara moja, kila mwaka, wakati panapokuwa na dalili fulani, kama vile kukasirika kusiko kwa kawaida, ugumu katika kupata ari ya kujamiiana au kupatwa na ari hiyo kwa kipindi kifupi pamoja na kushindwa kutungisha mimba.
Zacharia tunapoona mabadiliko fula katika mtindo wetu wa maisha antukumbusha, inawezekana kuanza vipimo fulani na matibabu."
Langya: watu 35  waambukizwa virusi vipya mashariki mwa uchina - bbc news swahili,"Chanzo cha picha, Getty Images
Wanasayansi wanafuatilia virusi vipya vinavyotokana na wanyama mashariki mwa China ambavyo vimeambukiza takriban watu kadhaa.
Virusi hivyo vya Langya henipavirus (LayV) vimekutwa kwa wagonjwa 35 katika mikoa ya Shandong na Henan. Wengi walikuwa na dalili kama vile homa, uchovu na kikohozi.
Wanadhaniwa kuambukizwa virusi kutoka kwa wanyama. Hakuna ushahidi hadi sasa kama LayV inaweza kusambaza miongoni mwa binadamu.
Watafiti wamegundua virusi hiyo mara nyingi kwa wanyama aina ya panya
Ugunduzi huo umeangaziwa katika barua iliyoandikwa na watafiti kutoka China, Singapore na Australia na kuchapishwa katika Jarida la afya la New England la mwezi huu.
Mmoja wa watafiti, Wang Linfa kutoka Singapore, aliliambia gazeti la serikali la China Global Times kwamba kesi za LayV zilizopatikana hadi sasa hazijasababisha vifo au athari  mbaya sana, kwa hivyo ""hakuna haja ya kuogopa"".
Hata hivyo, Bw Wang alisema, bado kuna haja ya kuwa macho kwani virusi vingi vilivyopo kimaumbile huwa na matokeo yasiyotabirika vinapoambukiza binadamu.
Wanasayansi walisema LayV ilipatikana kwa 27% kwa wanyama aina ya shrew waliopimwa, na kupendekeza mamalia kama hao wanaweza kuwa na ""uhifadhi wa asili"" wa virusi. Takriban 5% ya mbwa na 2% ya mbuzi pia walipatikana na ugonjwa huo.
Kituo cha Kudhibiti Magonjwa cha Taiwan kilisema Jumapili kuwa ""kinazingatia sana"" maendeleo ya LayV.
LayV ni aina ya virusi vya henipa, jamii ya virusi vya zoonotic ambavyo vinaweza kuruka kutoka kwa wanyama hadi kwa wanadamu.
Virusi vya Zoonotic ni vya kawaida sana lakini vimevuta umakini zaidi tangu kuanza kwa janga la Covid.
Kituo cha Kudhibiti na Kuzuia Magonjwa cha Marekani  kilisema wanasayansi wanakadiria kuwa magonjwa matatu kati ya manne mapya au yanayoibuka ya kuambukiza kwa watu hutoka kwa wanyama.
Umoja wa Mataifa hapo awali ulikuwa umeonya kwamba dunia itashuhudia magonjwa mengi kama hayo kutokana na kuongezeka kwa unyonyaji wa wanyamapori na mabadiliko ya hali ya hewa.
Baadhi ya virusi vya zoonotic vinaweza kuwa hatari kwa wanadamu. Hizi ni pamoja na virusi vya Nipah ambavyo vina milipuko ya mara kwa mara kati ya wanyama na wanadamu huko Asia, na virusi vya Hendra ambavyo viligunduliwa kwa mara ya kwanza kwa farasi huko Australia.
Virusi vingine vinavyohusiana na henipa pia vimepatikana kwa panya, popo na sungura."
Kwanini sisi hufa? - bbc news swahili,"Kati ya viumbe wote wa ajabu wa majini ambao huzunguka katika bahari na mito yetu,bila shaka ungestaajabu kwa kumtizama sana kiumbe aitwaje hydra.
Alipewa jina hili lililotokana na nyoka wa kale wa Kigiriki wa mitholojia ambaye angeweza kukua tena vichwa vyake, ni jamii ya viumbe wengine kama jellyfish, anemones na matumbawe.
Ni mdogo kama mbegu ya mmea wa dandelion, akiwa na mwili mrefu na kizimba cha hema upande mmoja, hakuna mengi ya kuyaona.
Lakini wana mali ya ajabu ambayo inawafanya kuwa na udadisi wa biolojia, wanaweza kuzaliwa upya. Ikiwa utawahitaji hydra katika vipande vingi, kila kidogo kitakua tena kuwa kiumbe kamili kipya.
Tabia zao za kuzaliwa upya zimevutia shauku ya wanabiolojia kutafuta ushahidi wa kutokufa kwa asili. Kwa nini spishi hizi zinaonekana kutokufa kwa sababu za asili? Na je, kifo hakiepukiki?
Uzee ulielezewa katikati ya Karne ya 20 kama biashara kati ya uzazi na matengenezo ya seli. Kwa kawaida, miili ya viumbe hai hutumia rasilimali zilizopo kwenye miili yao kukua na kutuweka tukiwa na afya njema kudumisha seli zetu.
Kupitia utoto na ujana, mkazo ni juu ya kubaki hai na kuwa na nguvu na afya bora kadri iwezekanavyo. Baada ya ukomavu wa kijinsia, kipaumbele hubadilika kwa kuzaliana. Kwa sababu, kwa viumbe vingi, rasilimali ni ndogo, kutanguliza kuzaa watoto kunaweza kugharimu kudumisha afya.
Chukua samoni ambaye ameogelea juu ya mto ili kuzaa na hufa mara moja baadaye. Kila kitu kinatumiwa ili kutoa nafasi nzuri zaidi ya kuifanya kwenye ardhi ya kuzaa, na mara moja huko hutengeneza fursa zaidi.
Uwezekano wa samoni kuogelea kurudi chini ya mto, kunusurika mwaka mwingine baharini, kufanya safari ile ile ya kurudi na kuzaa tena kwa mafanikio ni mbali sana hivi kwamba uteuzi wa asili hautawapendelea viumbe hawa. Na kwa hali yoyote, tayari wamepitisha jeni zao kwa mafanikio mara moja.
Lakini ufahamu wa sasa wa kwa nini vitu hufa ni maalum zaidi. Viumbe vinapofikia ukomavu wa kijinsia, nguvu ya asili hudhoofika, na mchakato wa kuzeeka huanza, na kusababisha kifo. Lakini sio kuchukua nafasi kwa kizazi kijacho, ambacho kinaweza ""kuvutia kutoka kwa mtazamo wa kujitolea"", anasema Alexei Maklakov, profesa wa biolojia ya mabadiliko na biogerontology katika Chuo Kikuu cha Anglia Mashariki nchini Uingereza.

Chanzo cha picha, NATURAL VISION/ALAMY
Katika kipindi cha maisha yetu, jeni zetu hukusanya mabadiliko. Baadhi hutokea bila mpangilio kabisa, wengine ni matokeo ya milo yetu au mambo ya nje kama vile mwanga wa jua nk. Wengi hawafanyi chochote au wana madhara, wachache sana watakuwa na manufaa.
Kabla ya ukomavu wa kijinsia, ""badiliko lolote la jeni ambalo linapunguza uwezekano wa kiumbe kuzaliana, au hata kuua kiumbe kabla ya kuzaliana, litachaguliwa kwa nguvu dhidi yake,"" anasema Gabriella Kountourides, mwanabiolojia wa mageuzi katika idara ya anthropolojia katika Chuo Kikuu cha Oxford.
Mara tu kiumbe kinapofikia ukomavu wa kijinsia, hata hivyo, kinaweza kupitisha jeni zake kwa kizazi kijacho. Katika hatua hii, nguvu ya uteuzi wa asili hudhoofika.
Kwa kuangalia utaratibu wetu wa kuzaa. Hufanya vizuri sana kuwafanya kuwa watu wazima na kuzaliana. Wazao wake watakuwa na nafasi ya kupigana ya kuzaa pia. Iwapo mabadiliko ya jeni yalitokea kwenye samoni yetu baada ya kuzaa ambayo iliongeza muda wake wa kuishi bila mpangilio na kumaanisha kuwa ilidumu mwaka mwingine (hata hivyo haitawezekana sana), watoto hao hawangekuwa na manufaa makubwa zaidi ya ndugu zao. Samaki wetu tayari ana kizazi kimoja (bila mabadiliko) huko alipo.
Kuna faida kidogo, kutoka kwa mtazamo wa uteuzi wa asili, katika kuendelea na juhudi zinazohitajika ili kuwa na afya baada ya kuzaliana. Kwa hivyo, jeni zozote zinazowezesha suala hili haziko chini ya shinikizo la uteuzi ambalo lingesababisha kuwa kawaida zaidi. ""kwa kawaida mtuu yeyote angependa kubaki hai. Lakini katika hatua hiyo, uteuzi wa asili haufanyi kazi kwa bidii juu yake, kwa sababu hakuna kitu zaidi cha kuendelea kutoa ili kuupa mwili uwezo wa kuendelea kuishi,"" anasema Kountourides.
Mabadiliko mengi ya DNA yetu yatakuwa na matokeo mabaya au hayana matokeo yoyote. Miili yetu inaweza kurekebisha baadhi ya uharibifu huu wa DNA, lakini uwezo wetu wa kufanya hivyo huzorota kadiri umri unavyoongezeka kwa sababu ya kupungua nguvu ya asili.
Lakini kuzeeka na kifo hutokea kwa njia mbili - mkusanyiko wa mabadiliko hasi kwa sababu ya uteuzi dhaifu wa asili na mabadiliko ambayo yanaweza kuwa ya manufaa kwa uzazi lakini ambayo yanakuwa mabaya kwa maisha marefu.
Mfano mmoja wa mwisho unaweza kuwa mabadiliko ya jeni ya BRCA. Hizi zinajulikana kuongeza kwa kiasi kikubwa hatari ya saratani ya matiti na ovari, lakini pia zimehusishwa na uzazi wa juu kwa wanawake wanaobeba mabadiliko. Kwa hivyo, inaweza kuwa kwamba mabadiliko ya jeni ya BRCA hutoa faida ya uzazi mapema maishani, ikifuatiwa na hatari kubwa ya afya baadaye maishani. Lakini kwa sababu uteuzi wa asili hudhoofisha baada ya ukomavu wa kijinsia, faida ya uzazi inazidi hasara.
Pale ambapo seli huacha kugawanyika, kunaweza kuwa mfano mwingine wa faida ya maisha ya mapema ambayo ina hasara mwishoni. Senescence hutulinda dhidi ya saratani kwa sababu inaweza kuzuia seli iliyo na uharibifu wa DNA kuendelea kufanya kazi. Hata hivyo, seli za senescent zinaweza kujilimbikiza katika tishu, na kusababisha uharibifu na kuvimba, na ni watangulizi wa magonjwa yanayohusiana na umri.

Chanzo cha picha, ARCH WHITE/ALAMY
Pia kuna maelezo kwamba baadhi ya spishi hufaulu zaidi kadiri umri unavyosonga - inajulikana kama ""senescence hasi"" - lakini ushahidi wa hili ni hafifu sana, anasema Maklakov.
""Kama ikolojia ya spishi ni kwamba uzazi kwa sababu fulani kwa ujumla ni mdogo au huwezi kuzaliana mapema maishani hata kidogo, hii inabadilisha jinsi uteuzi unavyofanya kazi,"" anasema Maklakov. Mifano inaweza kupatikana kwa wanyama wanaozaa katika nyumba za wanyama - kwa mfano walrus au kulungu. Mwanaume mmoja anaweza kudhibiti kundi zima la wanawake. Ukubwa wa kundi hilo, na kwa hiyo idadi ya watoto anayoweza kuwa nayo, inaweza kuongezeka kwa umri na ukubwa wake. Kwa hiyo, uzazi unaendelea kuongezeka.
Ingawa ni kweli kwamba baadhi ya spishi zinaweza kuhifadhi uwezo wao wa uzazi kulingana na umri, sio mifano ya kweli wakati mwingine, na tafiti ambazo zimedai kuwa nyingi zinaweza kuwa na dosari, anasema Maklakov.
Lakini ngono inaweza kuchukua jukumu la kujua jinsi tunavyozeeka. Wanawake wanaofanya mapenzi mara kwa mara hucelewa kukoma hedhi, kulingana na utafiti wa Megan Arnot na Ruth Mace kutoka Chuo Kikuu cha London London. Wanapendekeza kwamba hii ni mfano wa biashara kwamba nguvu inayotumiwa wakati wa hedhi inaweza kutumika vyema na mwili wote ikiwa hakuna nafasi ya mimba.
Kisha kuna aina ambazo muda wa maisha hutofautiana sana kati ya jinsia. Kwa kawaida, mchwa, nyuki na mchwa wana mfalme au malkia ambaye anaweza kuwa na nguvu nyingi na kuishi muda mrefu ikilinganishwa na wafanyakazi wao tasa. Kwa upande wao, kwa nini gharama ya uzazi haipunguzi maisha yao? Jibu linaweza kuwa kwamba mfalme au malkia amekingwa dhidi ya vitisho vingi vinavyowakabili wafanyakazi, na kuna tofauti kubwa katika mitindo yao miwili ya maisha hivi kwamba nadharia za kuzeeka hazitumiki kwao kwa usawa.
Kwa hiyo ikiwa uzazi una uvutano mkubwa sana juu ya muda wetu wa kuishi, kwa nini wanadamu huishi kwa muda mrefu baada ya wengi wetu kuacha kuzaa?
Dhana ya kuwa bibi inapendekeza kwamba ni muhimu kwa jamaa wakubwa kusalia hai kwa sababu uzazi ni biashara ya gharama kubwa na hatari. Bibi anaweza kuhakikisha uhai wa baadhi ya vizazi vyake mwenyewe kwa kuwekeza kwa wajukuu zake, na hivyo maisha marefu yanaweza kuleta manufaa kutokana na mtazamo wa uteuzi wa asili. ""Familia ambazo zina bibi karibu zina uwezo wa juu zaidi wa uzazi, labda kwa sababu mama anaweza kuzingatia kupata watoto zaidi na bibi husaidia kulea watoto ambao tayari wapo,"" anasema Kountourides.
Lakini kwa vile wajukuu wanashiriki 25% tu ya jeni zao na bibi yao, wana uhusiano naye sawa na yeye na wapwa zake.
""Inaweza pia kuwa katika siku za nyuma wanawake hawakuwa wa kutosha kuweza kuzaa wakiwa na umri wa miaka 50. Na hivyo uteuzi wa kile kinachotokea kwa uzazi wa wanawake katika umri wa miaka 50 ulikuwa mdogo sana,"" anasema Maklakov. kurudi kwenye kanuni ya msingi ya kuzeeka ni kwamba baada ya kuzaliana nguvu ama uwezo wa asili huanza kudhoofu. Mengi ya yanayotokia katika maisha ya baadaye yanaweza yasiwe ya kufurahisha, lakini hakuna nguvu yoyote ya mageuzi kusaidia kutulinda dhidi yake."
Njia iliyotumika kuwatenganisha mapacha walioungana ubongo - bbc news swahili,"Chanzo cha picha, PA Media
Jozi ya mapacha ambao walikuwa wameungana kichwani  walitenganishwa kwa ufanisi kwa msaada picha halisi (virtual reality )  kutoka kwa madaktari wa nchi nyingine.
Upasuaji wa watoto Bernardo na Arthur Lima wenye umri wa miaka 3, ulifanyika Rio de Janeiro, kwa maelekezo kutoka Hospitali ya Great Ormond Street huko London ambayo waliyapata moja kwa moja kupitia picha  katika chumba kilichowekwa vifaa vya teknolojia hiyo.
Kwa miezi kadhaa, timu za madakrati wa upasuaji zilijaribu aina tofauti za mbinu kwa kutumia picha za mapacha hao katika teknolojia ya picha ambayo ilitegemea uchunguzi wa CT na MRI.
Daktari wa upasuaji Noor ul Owase Jeelani alielezea kuwa ni kama ""kitu kutoka katika anga za juu"".
Bernardo na Arthur ni moja ya michakato mgumu zaidi ya utengano ambao umefanikiwa, kulingana na taasisi ya Jeelani, Gemini Untwined.
Alisema kuwa kwa mara ya kwanza, kikundi cha madaktari wa upasuaji kutoka nchi tofauti walivaa vifaa vya sauti na kufanya kazi ya upasuaji pamoja katika ‘chumba kilichowekwa teknolojia inayoonesha uhalisia wa upasuaji huo ‘
Mapacha hao wa Siamese walifanyiwa upasuaji mara 7: wa mwisho alihitaji upasuaji wa zaidi ya saa 27 na timu ya zaidi ya wataalamu 100 wa afya.
Chanzo cha picha, PA Media
""Ni kama kuishi kwenye sayari ya Mars""
Akielezea kipengele cha video wakati wa upasuaji huo, Jeelanie aliliambia shirika la habari la PA: ""Inashangaza. Inapendeza sana kuona zoezi zima na kufanya upasuaji na kutowaweka watoto katika hatari ya aina yoyote.""
""Unaweza kufikiria jinsi hii inavyotia moyo kwa madaktari wa upasuaji.""
""Kwa njia fulani, shughuli hizi zinachukuliwa kuwa ngumu zaidi kwa wakati wetu na baada ya kuifanya katika hali halisi ya picha ni kama suala la kuishi kwenye Mars.""
Alisema uchunguzi wa mwili wa watoto hao wakiume mapacha ilikuwa ngumu kutokana na ukuaji wa kovu baada ya majaribio ya awali kushindwa kuwatenganisha na kwamba ""anaogopa sana"" kuhusu upasuaji huo mgumu.
Jeelani alisema ""alihuzunishwa sana"" lakini baada ya upasuaji huo wa saa 27, ambapo alichukua mapumziko mara nne tu ya dakika 15 kula na kunywa maji, ilikuwa ""ajabu"" kuona familia nzima ikiwa na furaha baadaye.
Aliongeza kuwa, kama inavyotokea katika kesi zote za mapacha walioungana, shinikizo la damu la watoto na mapigo ya moyo ""yalipigwa shoti"" hadi walipounganishwa siku 4 baadaye na kushikana mikono.
Mapacha hao walikuwa wakiendelea vyema hospitalini na wataendelea kupata matibabu kwa miezi sita.
Chanzo cha picha, PA Media
Huu ni upasuaji wa sita kwa Jeelani akiwa na Gemini Untwined, baada ya kufanya upasuaji wa mapacha nchini Pakistan, Sudan, Israel na Uturuki.
Aliongoza utaratibu huo pamoja na Dk. Gabriel Mufarrej, mkuu wa upasuaji wa watoto katika Taasisi ya Ubongo ya Jimbo la Paulo Niemeyer nchini Brazili.
Mufarrej alisema hospitali anayofanyia kazi imekuwa ikiwahudumia watoto hao kwa miaka miwili na nusu. Aliongeza kuwa kutenganishwa kutabadilisha maisha yao.
""Tangu walipofika Rio miaka miwili na nusu iliyopita kutoka nyumbani kwao katika mkoa wa Roraima, wazazi wa watoto hao wamekuwa sehemu ya familia hapa hospitalini. Tunafurahi kwamba upasuaji ulikwenda vizuri.
Bernardo na Arthur, karibu umri wa miaka minne, ndio mapacha wakubwa zaidi wa waliungana kichwani katika ubongo kutenganishwa.
Kulingana na shirika hilo, mtoto mmoja kati ya watoto 60,000 wanaozaliwa kama mapacha walioungana na ni asilimia 5 tu kati yao wana wmeunga sehemu za kichwani."
Afya: kwanini watoto wengi wana unene wa kupindukia? - bbc news swahili,"Chanzo cha picha, Getty Images
India imekuwa ikiongoza kwa muda mrefu katika orodha ya nchi zenye idadi kubwa zaidi ya watoto wenye utapiamlo duniani.
Sasa inazidi pia kuripoti viwango vya kutisha vya kunenepa kwa watoto ambavyo, wataalam wanasema, vinaweza kuwa   janga ikiwa suala hilo halitashughulikiwa kwa haraka.
Wakati Mihir Jain mwenye umri wa miaka 14 alipoingia kwa mara ya kwanza katika Hospitali ya Max ya Delhi mwaka 2017 kwenye kiti chake cha magurudumu ili kushauriana na Dk Pradeep Chowbey, daktari wa upasuaji alisema "" sikuamini  macho yangu"".
""Mihir alikuwa na unene uliopitiliza, hakuweza kusimama ipasavyo na hakuweza kufungua macho yake kwani uso wake ulikuwa mnene sana. Alikuwa na uzito wa 237kg .
Baada ya wiki za matibabu na upasuaji wa njia ya utumbo katika msimu wa joto wa 2018, uzito wa Mihir ulipungua hadi kilo 165.
Wakati huo, Mihir alielezewa kama ""kijana mzito zaidi duniani"", ambapo India inakadiriwa kuwa na watoto milioni 18 wenye unene uliopitiliza huku idadi yao ikiongezeka kila uchao.
Utafiti wa hivi karibuni wa Kitaifa wa Afya ya Familia (NFHS-5, uliofanyika mwaka wa 2019-21), ukifanya uchunguzi wa kina kwa kaya mbalimbali wa viashiria vya afya na kijamii uliofanywa na serikali, uligundua kuwa 3.4% ya watoto chini ya miaka mitano sasa wana uzito mkubwa ikilinganishwa na 2.1% mwaka 2015- 16.
Kwa mtazamo wake, idadi inaonekana ndogo, lakini Dk Arjan de Wagt, mkuu wa lishe katika shirika la Unicef ​​nchini India, anasema kwamba ""hata asilimia ndogo sana inaweza kumaanisha idadi kubwa sana"" kwa sababu ya wingi wa wakazi wa India.
Kwa mujibu wa takwimu za Unicef ​​ya World Obesity Atlas ya 2022, India inatabiriwa kuwa na zaidi ya watoto milioni 27 wanene, ikiwakilisha mtoto mmoja kati ya 10 duniani, ifikapo mwaka 2030. Inashika nafasi ya 99 katika orodha ya nchi 183 kwa kuzingatia utayari wa kukabiliana na ugonjwa wa kunenepa sana. Athari za kiuchumi za unene uliopitiliza na unene unatarajiwa kuongezeka kutoka $23bn mwaka 2019 hadi $479bn ifikapo 2060.
""Tunaangalia tatizo kubwa la kunenepa kwa watoto nchini India,"" anasema Dk de Wagt. ""Na kwa sababu tabia ambayo huanza kunenepa kwa ujumla huanzia utotoni, watoto wanene hukua na kuwa watu wazima wanene.""

Na huo ndio wasiwasi mkubwa kwa wataalam wa afya. Kwa mujibu wa shirika la afya duniani WHO, mafuta mengi mwilini huongeza hatari ya kupata magonjwa yasiyoambukiza, ikiwa ni pamoja na aina 13 za saratani, kisukari cha aina ya pili, matatizo ya moyo na mapafu, hivyo kusababisha vifo vya mapema.
Mwaka jana, ugonjwa wa unene uliopitiliza ulisababisha vifo milioni 2.8 ulimwenguni kote.
India tayari imeingia katika nchi tano za juu kwa suala la unene wa watu wazima katika miaka michache iliyopita.
Takwimu za mwaka 2016 ziliwaweka  Wahindi milioni 135 katika kundi la watu wanene zaidi huku idadi yao ikiongezeka.
Dkt. de Wagt anasema kwamba nchini India - ambapo 36% ya watoto chini ya miaka mitano bado wamedumaa - mafanikio ambayo tumekuwa tukiyapata katika kupambana na utapiamlo yanakabiliwa na lishe kupita kiasi.
""Watu wana lishe duni na lishe zaidi kwa wakati mmoja. Uzito kupita kiasi na unene ni matokeo ya lishe iliyozidi, lakini hiyo haimaanishi kwamba mtu anapata lishe yote anayohitaji.""
Tatizo kubwa, anasema, ""ni kutojua na ufahamu wa kutosha  kuhusu lishe"".
""Ikiwa watoto watapewa milo yenye usawa ambayo ni pamoja na wanga, protini, vitamini, matunda na mboga mboga, basi itazuia utapiamlo na kunenepa kupita kiasi.
Lakini watu hawajui ni chakula gani kizuri, wanakula kujaza matumbo yao kwa wanga zaidi, chakula cha urahisi zaidi.""


Chanzo cha picha, Getty Images
Dk de Wagt anasema takwimu zinaonyesha kuwa ingawa unene wa kupindukia wa utotoni ni tatizo miongoni mwa tabaka zote za kijamii, hutokea zaidi katika familia tajiri za mijini ambapo watoto wanalishwa mlo wa vyakula na vinywaji vyenye mafuta mengi, sukari na chumvi nyingi.
Uchunguzi wa mwaka 2019 wa Max Healthcare huko Delhi na vitongoji vyake ulifichua ya kwamba takriban 40% ya watoto (miaka 5-9), vijana (wenye umri wa miaka 10-14) na vijana (wenye umri wa miaka 15-17) walikuwa na uzito wa kupindukia.
""Vijana hulala wakiwa wamechelewa na mara nyingi hukimbilia kula usiku wa manane, haswa kwa vitafunwa visivyofaa,"" anasema Dk Chowbey.
""Hawachomi kalori yoyote baada ya kula usiku sana kwani wanalala baada ya hapo na wakati wa mchana, wana uchovu, jambo ambalo linamaanisha kuwa wanachoma kalori chache sana.
Isitoshe, watoto wanatumia wakati mwingi kwenye kompyuta na simu badala ya kukimbia ama kucheza."" ""Unene kupita kiasi,"" anaonya pia, ""athari si za kimatibabu tu, bali kila nyanja ya maisha, ikiwa ni pamoja na kisaikolojia na kijamii.
Watoto wanene mara nyingi wanakabiliwa na chuki na kutengwa na jamii.
Dk Ravindran Kumeran, daktari wa upasuaji katika mji wa kusini wa Chennai (Madras) na mwanzilishi wa Taasisi ya Obesity ya India, anasema tusipoingilia kati watoto sasa, hatutaweza kukabiliana na tatizo la unene nchini.
""Ukitazama TV sasa kwa muda wa nusu saa, utaona matangazo mengi kuhusu vyakula vya hovyo na vile vinavyotukuza vinywaji baridi. Ujumbe huu wa uongo wa mara kwa mara kuhusu faida za vyakula visivyo na afya lazima ukomeshwe, na inaweza kufanywa na serikali pekee.""
Pia, anasema, tunahitaji kupata watoto wengi zaidi wakicheza nje. ""Kama nchi hatuwekezi katika utimamu wa mwili. Miji yetu haina njia za miguu, hakuna njia salama za baisikeli, na kuna viwanja vichache vya michezo ambapo watoto wanaweza kucheza.""
Hivyo ndivyo shirika la Sportz Village, ambalo ni shirika la michezo ya vijana, linavyojaribu kubadilisha, mwanzilishi mwenza na Mkurugenzi Mtendaji Saumil Majumdar aliambia BBC.
“Katika nchi yetu shule ndiyo sehemu pekee inayotoa sehemu salama kwa watoto kucheza, hivyo shule lazima zitoe mchango wake katika kupambana na unene,” anasema.
Uchunguzi wao wa watoto zaidi ya  Watoto 254,000 ulionesha kuwa mtoto mmoja kati ya wawili hakuwa na afya inayoridhisha; idadi kubwa ya watoto walikosa kunyumbulika, walikuwa na nguvu duni.
Sio shida ya sera. Shule zote zina madarasa ya elimu ya viungo, lakini kwa ujumla ni watoto walio vizuri tu ndio hupata uangalizi wa kutosha.
Kwa hivyo si jambo la kufurahisha kwa watoto ambao hawafurahii kucheza,"" Bw Majumdar anasema.   ""Tunaamini kuwa shuleni kama vile watoto wanapaswa kujifunza kiwango cha msingi cha somo lolote, kwa namna hiyo hiyo lazima wafundishwe viwango vya msingi vya usawa.""
Kwa miaka mingi, anasema, shule ambazo wamefanya nazo kazi zimeonesha maboresho kadhaa.
""Katika baadhi ya matukio tumeona viwango vya usawa huku  baadhi ya vigezo vikiwa vimeboreshwa kutoka 5% hadi 17% na pia tumeweza kupata wasichana wengi zaidi wa kucheza. Nadhani kucheza kunaweza kutatua matatizo yote ya dunia,"" anaongeza."
Kwanini dawa ya asili ya ‘mkongo’ imepigwa marufuku tanzania - bbc news swahili,"Na Veronica Mapunda
BBC Swahili ,Dar es Salaam
Chanzo cha picha, Getty Images
Julai tarehe  27 Baraza la Tiba Asili na Tiba Mbadala nchini Tanzania lilipiga marufuku matumizi na kuifutia usajili dawa ya Hensha maarufu kama ‘mkongo’ ambayo iliuzwa kwa msingi wa kusaidia kuboresha nguvu za kiume.
Baraza hilo limeitaka kampuni inayotoa dawa hiyo  kuhakikisha inaondolewa  sokoni mara moja  vinginevyo hatua kali za kisheria zitachukuliwa dhidi ya watengenezaji wa dawa hiyo.
Ni dawa ya asili inayotengenezwa na kituo cha Nyasosi Traditional Clinic cha jijini Dar es Salaam ambacho hutengeneza dawa mbalimbali za asili
Ilijipatia umaarufu nchini Tanzania, wengi waliitumia hata kuleta mzaha katika mitandao ya kijami huku baadhi wakiipa jina la ‘Vumbi la Kongo’
Dawa hii kawaida hutengenezwa kutokana na mchanganyiko wa majani, mizizi na magome ya mti wa Mkongo unaosemekana kupatikana katika Jamhuri ya Kidemokrasia ya Kongo.
Inauzwa na wazalishaji wengine chini ya majina tofauti ya chapa
Na iliyopigwa marufuku yenye usajili namba TZ17TM0027
Kupigwa kwake marufuku kumezua maoni mchanganyiko katika mitandao ya kijamii huku wengine wakiendeleza mzaha juu ya dawa hiyo.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 2
Haipatikani tena
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 3
Haipatikani tena
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 4
Haipatikani tena
Mwenyekiti wa Baraza la Tiba Asili na Tiba Mbadala nchini humo Profesa Hamis Malepo alitoa sababu za dawa hiyo kupigwa marufuku ambazo zilizingatia uchunguzi waliofanya hivi karibuni wa dawa za tiba asilia zilizo sokoni.
Ambapo baadhi ya vitu walivyogundua ni
•     Kubainika kwa uwepo kwa mapungufu madogo hasa kwenye uandishi wa lebo na vifungashio.
•     Pia dawa hiyo imegunduliwa kuwa imechanganywa na dawa ya kisasa ya nguvu za kiume iitwayo sildenafil, kwa jina maarufu la biashara Viagra ama Erector kitendo ambacho ni kinyume cha sheria na miongozo ya usajili wa dawa za tiba asili na tiba mbadala.
•     Kuchanganywa kwa dawa mbili na vimelea ambavyo ni kiashiria cha hali duni ya usafi wa mazingira ya kutengenezea dawa.
Baraza linasema kuwa kwa mujibu wa kifungu cha 15(1) cha kanuni ya dawa asili ya mwaka 2008,” kinabainisha kuwa ni kosa kutangaza dawa na huduma ya tiba asili na tiba mbadala bila kuwa na usajili na ithibati ya bara.
Mkongo ni dawa iliyojipatia umaarufu katika mitandao ya kijami lakini pia kituo kinachotengeneza dawa hiyo kimekuwa kikifanya matangazo na kutengeneza maudhui mbali mbali kuhusu dawa inazotengeneza katika mtandao wa Youtube.
Mwenyekiti wa baraza anasema mtu anayehitaji kutangaza dawa yake ni lazima afuate utaratibu wa kusajili dawa kwa kupima ubora, usalama na baadae kuomba kibali cha matangazo kutoka katika baraza hilo.
Kifungu cha 13(1) kinasema kuwa baraza lina wajibu wa kuziondoa dawa ambazo usalama na ubora wake haupo katika viwango sahihi kama ambavyo limefanya kupitia dawa ya mkongo
Wananchi wanahimizwa kutumia tiba lishe zinazoboresha afya ili kujikinga na maradhi ya aina mbalimbali.
Tanzania inahimiza matumizi ya dawa za asili na mwaka 2020 iliidhinisha uuzaji na utumiaji wa dawa tano za kienyeji sokoni za kuongeza nguvu za kiume."
Matabibu waripoti kupona kwa mgonjwa wa nne wa vvu - bbc news swahili,"Chanzo cha picha, Getty Images
Mwanaume ambaye ameishi na virusi vya Ukimwi  tangu miaka ya 1980 amepona, madaktari wake wamesema.
Ili kutibu saratani ya damu , mgonjwa alipokea upandikizaji wa uboho kutoka kwa wafadhili ambaye kwa asili alikuwa sugu kwa virusi hivyo.
Mzee ambaye hapendi kutambulika aliacha kutumia dawa za kupunguza makali ya VVU. Hiki ni kisa cha nne kuripotiwa na wanasayansi.
Mgonjwa alisema ""  anashukuru sana ” kwamba virusi haviko tena mwilini mwake.
Mwanaume huyo alipokea huduma ya matibabu katika Kituo cha Tiba ya Saratani ya Jiji la Hope huko Duarte, California.
Marafiki zake wengi walikufa kutokana na HIV kabla ya dawa za kurefusha maisha kuwapa wagonjwa muda wa kawaida wa kuishi.
VVU huharibu mfumo wa kinga. Hii inaweza kusababisha ugonjwa wa upungufu wa kinga mwilini (UKIMWI) kwani mwili una wakati mgumu kupambana na maambukizi.
Chanzo cha picha, Getty Images
""Nilipogundulika kuwa na VVU mwaka 1988, kama wengine wengi, nilifikiri kuwa ni hukumu ya kifo.
Sikuwahi kufikiria ningeishi kuona siku ambayo sitakuwa na VVU tena,""  alisema katika taarifa yake.
Hata hivyo, hakupata tiba hii kwa sababu ya VVU, bali kutibu saratani ya damu ambayo amekuwa akiugua tangu akiwa na umri wa miaka 63.
Timu ya matibabu iliamua kwamba mgonjwa alihitaji upandikizaji wa uboho ili kuchukua nafasi ya chembe zake za damu zenye saratani.
Kwa bahati mbaya, mtoaji alikuwa sugu kwa VVU.
Virusi huingia kwenye chembechembe nyeupe za damu kupitia mlango mdogo sana: protini inayoitwa CCR5.
Hata hivyo, baadhi ya watu, ikiwa ni pamoja na wafadhili, wana mabadiliko katika CCR5 ambayo hufunga mlango na kuzuia kuingia kwa VVU.
Mgonjwa alifuatiliwa kwa ukaribu baada ya kupandikizwa na viwango vya VVU havikuonekana mwilini mwake.
Amekuwa katika uangalizi kwa zaidi ya miezi 17 . ""Tunafuraha kukujulisha kwamba VVU yako imepungua na huhitaji tena kutumia tiba ya kurefusha maisha ambayo umekuwa ukitumia kwa zaidi ya miaka 30,"" alisema Dk. Jana Dickter, mtaalamu wa magonjwa ya kuambukiza katika City of Hope.
Hii ilitokea kwa mara ya kwanza mnamo 2011, wakati Timothy Ray Brown, anayejulikana kama ""mgonjwa wa Berlin"", alikua mtu wa kwanza ulimwenguni kuponywa VVU.
Brown aliishia kufa kwa saratani mnamo Septemba 2020.
Chanzo cha picha, JAVIER ZAYAS PHOTOGRAPHY
Tayari kumekuwa na kesi tatu sawa katika miaka mitatu iliyopita.
Mgonjwa wa City of Hope ndiye mwenye umri mkubwa zaidi kupata matibabu haya na anaishi muda mrefu zaidi na VVU.
Hata hivyo, upandikizaji wa uboho hautaleta mapinduzi katika matibabu ya VVU kwa watu milioni 38 walioambukizwa duniani.
""Ni utaratibu tata wenye madhara makubwa. Hivyo si chaguo sahihi kwa watu wengi wanaoishi na VVU,"" Dickter alielezea.
Hata hivyo, watafiti wanatafuta njia za kulenga lango la CCR5 , kupitia tiba ya jeni kama tiba inayowezekana.
Kesi hiyo ilifichuliwa katika mkutano wa Ukimwi 2022 huko Montreal, Canada.
""Tiba inasalia kuwa sehemu ya utafiti wa VVU,"" alisema Profesa Sharon Lewin, rais mteule wa Jumuiya ya Kimataifa ya UKIMWI.
Lewin alikumbuka kuwa kumekuwa na ""kesi chache za matibabu hapo awali"", ambazo zilitoa ""matumaini endelevu kwa watu wanaoishi na VVU na msukumo kwa jamii ya wanasayansi""."
Uchaguzi wa kenya 2022: kwa nini huduma ya afya ni suala muhimu sana  - bbc news swahili,"Mpango mahususi wa kifedha wa Herima Mwakima ulisambaratishwa na dharura mbili za kiafya.
Mama huyo anayefanya kazi ya yaya na kuendesha lori mjini Dubai amekuwa akiweka akiba ya kuwasaidia  kuboresha maisha ya watoto wake wawili,
Lakini kaka yake mdogo baadaye alikuwa mgonjwa na miezi michache baadaye yeye mwenyewe akawa mgonjwa.
Alikuwa na ugonjwa mkali wa figo na alihitaji tiba ya dialysis na aligunduliwa na uvimbe (fibroids) wa muda mrefu kati nyumba ya uzazi.
Maisha ni hatari katika nchi ambayo kuna ukosefu wa huduma za afya za bei nafuu.
Ugonjwa unaweza kubadilisha kabisa maisha ya familia endapo maliyote ulipfanyia kazi itaelekezwa kwa matibabu.
Bi Mwakima alikuwa na usumbufu wa kimawazo tulipozungumza katika chumba chenye mwanga hafifu katika nyumba ya dadake huko Likoni - kitongoji cha mji wa pwani wa Kenya wa Mombasa.
Anasema alilazimika kurudi nyumbani kutoka Dubai ili kumsaidia kaka yake, Sylass, kutumia pesa alizohifadhi kwa ajili ya watoto wake.
Ndugu wengine waliingilia kati na ardhi ya familia ikauzwa. Baada ya yote, hivyo ndivyo familia zilivyokuwa, alisema. Tabasamu lake likitoweka alipokuwa akiongea.
Hii ni hali inayowakumba baadhi ya Wakenya ambao hawawezi kupata huduma za afya kwa urahisi.
Sylass Mwakima alikaa pembeni yake na kumsikiliza. Tabasamu lake la shukurani lilitoweka alipokuwa akizungumza.

Takriban wananchi wanne kati ya watano hawana bima ya afya.
Asilimia 20 ya watu wanategemea Mfuko wa Kitaifa wa Bima ya Afya (NHIF) na 1% wanaweza kulipia huduma za afya za kibinafsi.
Asilimia 20 ya watu wanategemea Mfuko wa Kitaifa wa Bima ya Afya (NHIF) na 1% wanaweza kulipia huduma za afya za kibinafsi.
Wengine wanapaswa kujaribu na kuishi na hali mbalimbali za afya au kuchambua pamoja pesa kutoka kwa rasilimali ndogo, ambayo inaweza kuwasukuma zaidi katika umaskini.
Chanzo cha picha, Getty Images
Wasipofanya hivyo, wanategemea wema wa familia, marafiki na wakati mwingine watu wasiowajua katika kampeni zinazojulikana sasa za ufadhili wa watu wengi.
Mpaka sasa haijafanywa kuwa lazima kujiunga na NHIF lakini hiyo inatokana na mabadiliko ifikapo mwishoni mwa mwaka huu, ikiwa rais mpya na serikali - anayetarajiwa kuchaguliwa tarehe 9 Agosti - watashikamana na mipango ya utawala unaoondoka.
Uanachama wa NHIF ni sehemu ya kifurushi cha ajira za kazi nyingi katika sekta rasmi.
Ada ya shilingi 500 ya Kenya ($4.20; £3.50) ya kila mwezi inagharimu matibabu ya hospitali kwa wanachama na wategemezi wao - ingawa dawa zinagharimu zaidi.
Licha ya mpango huo wa kufanya uanachama kuwa wa lazima, serikali haijaeleza jinsi itakavyokuwa nafuu kwa wengi ambao mishahara yao midogo inatafuna kwa kulipia chakula na kodi.
Labda angeweza kupata shilingi 200 kwa mwezi. Lakini alihitaji kurejea kazini kwanza na hiyo haikuwezekana bila upasuaji wa kuondoa fibroids.
""Ni ngumu sana kwangu kwa sababu inauma,[kuna] kutokwa na damu nyingi sana.
Kwa hivyo siwezi kufanya chochote kwa sababu nijihisi mdhaifu,"" alisema kwa sauti nyororo.
Aliamua kuomba msaada wa kifedha kwa jamii.
Wagombea wakuu wa urais, William Ruto na Raila Odinga, wana sera ambazo wanatumai zitashughulikia tatizo la kiafya ambalo Bi Mwakima na wengine wamekumbana nalo.
Bw Ruto amesema atapunguza mchango wa kila mwezi wa NHIF hadi shilingi 300 ($2.50) kwa kila numba.
Bw Odinga ameahidi kuunda kile kinachojulikana kama Babacare - baada ya jina lake la utani ""Baba"". Amesema kuwa hii itamaanisha huduma za afya za bei nafuu, zinazopatikana na bora.
Waziri mkuu huyo wa zamani pia anataka kuanzisha hazina ya matibabu ya dharura.
Lakini mabadiliko yoyote, hata kama angeweza kuyamudu, bila shaka yatakuja kwa kuchelewa sana kwa Bi Mwakima.
""Ninamwamini Mungu tu [kwamba] ningeweza kupata msaada na hali yangu inaweza kuwa ya kawaida. [Kisha] nitaanza kuhangaika au kuhangaika na maisha yangu,"" alisema.
Huku akipunga mkono kwaheri, aliegemea nguzo kwenye duka la familia, akitabasamu kwa maumivu, huku kaka yake akiwa amesimama kando yake.
Wiki moja baadaye, niligundua kuwa alifanikiwa kupata pesa pamoja na kufanyiwa upasuaji.
""Imeenda vizuri. Namshukuru Mungu,"" alisema katika ujumbe mfupi wa WhatsApp.
Sasa, pengine, anaweza kurudi kuwasaidia watoto wake na ndoto zao, kwani maisha yao ya baadaye bado ni kipaumbele chake."
Afya: fahamu jinsi ya kupiga mswaki meno yako vizuri? - bbc news swahili,"Chanzo cha picha, Alamy
Kupiga mswaki vizuri kutaweka meno na ufizi wako katika afya nzuri na kupunguza hatari ya kupata magonjwa sugu. Lakini wengi wetu hatupigi mswaki ipasavyo.
Tumekuwa tukipiga mswaki tangu tukiwa wadodgo, wafupi  kuliko vioo vya kawaida vya bafuni. Lakini wachache wetu wanajua jinsi ya kupiga mswaki meno vizuri.
Kulingana na utafiti kutoka Sweeden, karibu mtu 1 kati ya 10 hupiga mswaki vizuri. Katika uchunguzi wa watu 2,000 wanaoishi nchini Uingereza, kampuni ya bima ya afya ya Uingereza, karibu nusu walisema hawajui jinsi ya kupiga mswaki vizuri
Josephine Hersheyfield, mhadhiri wa udaktari katika Chuo Kikuu cha Birmingham nchini Uingereza, alisema, ""Ikiwa huna mwongozo rasmi kutoka kwa daktari wa meno au usafi wa mazingira, kuna uwezekano kwamba hujui jinsi ya kupiga mswaki vizuri."" ""Kwa uzoefu, nadhani ni hali kama hiyo katika nchi yoyote.""
Walakini, kuna habari nyingi juu ya jinsi ya kusugua meno yako vizuri. Kwa hiyo inaweza kuwa na utata zaidi. Kulingana na utafiti mmoja, kuna  habari nyingi zinazokinzana kati ya ushauri wa wataalam wa kupiga mswaki.
Nigel Carter, mtaalamu wa Afya ya Kinywa nchini Uingereza, alisema: ""Kuna aina nyingi tofauti za habari ambazo zinakinzana na zinachanganya zaidi kwa watumiaji."" Kuchanganyikiwa kunachochewa zaidi na bidhaa zinazotolewa kwa ajili ya afya ya meno, kama vile visafisha ulimi na dawa za kusukutua za maji.
Kwa hivyo unakosea wapi wakat wa kupiga mswaki? Na unasafishaje ipasavyo?
Njia bora
""Wagonjwa wengi wa meno wanajua wanahitaji kuondoa uchafu wa chakula,"" Hersheyfield alisema. ""Lakini hiyo ni nusu ya ukweli. Kuondoa bakteria kwenye meno yako ni muhimu zaidi.""
Bakteria na vijidudu wanaoishi katika kinywa cha kila mtu huunda biofilm nene (utando nyembamba ulio na bakteria au vijidudu) unayoitwa plaque. Plaque ina takriban aina 700 za bakteria na kuifanya kuwa mahali pa kuzaliana kwa fangasi na virusi. ""utando huo wa kunata kwenye meno na tishu laini hautoki kwa urahisi, kwa hivyo inapaswa kusafishwa kwa njia ya bandia,"" Hersheyfield alisema.
Eneo muhimu zaidi la kuondoa plaque ni kwenye mstari wa ufizi na sio meno. Vijidudu vidogo (Microorganisms) hupenya katika tishu za ufizi kupitia eneo hili na kusababisha kuvimba na hatimaye ugonjwa wa periodontitis. Ndiyo maana Hersheyfield alisema, ""fikiria kusugua mstari wa ufizi zaidi "" badala ya ""kufuta meno yako."" ""Kisha meno hujipiga yenyewe moja kwa moja."" Kupitia njia hiyo
Kwa hivyo njia ipi ni bora ya kufanya hivi?
Chanzo cha picha, Alamy
Moja ya njia yenye ufanisi sana ya kuondoa mstari mwembamba wa bakteria (biofilm) ni ""njia ya maji iliyoboreshwa"". Mbinu hii ni ya kazi zaidi kuliko kupiga mswaki ambayo tunatumia sana.
Nilijaribu mbinu hii mwenyewe. Kwanza, nilichukua mswaki wa mianzi na kusimama mbele ya kioo cha bafuni. nikaanza kusugua meno yangu.
Katika njia ya kusafisha iliyoboreshwa, mswaki huwekwa kwa pembe ya digrii 45 kwa uso wa jino. (Kuinamisha chini kwenye meno ya chini na kwenda juu kwenye meno ya juu, kana kwamba ukingo wa mswaki umewekwa chini ya ufizi.) Kisha, hutokeza mitetemo midogo kwenye mstari wa fizi katika mwelekeo wa kurudi  nyuma na nje.
Muda mfupi baadaye, kioo cha bafuni kilipakwa povu la dawa ya meno lililotoka mdomoni mwake. Na kusugua meno  kwa nguvu sana kiasi kwamba nilikuna ufizi wangu kwa kichwa kigumu cha mswaki wa mianzi na kuangusha mswaki sakafuni kwa maumivu.
Chanzo cha picha, Getty Images
Baada ya wiki ya kujaribu, kiasi cha dawa ya meno iliyomwagika kwenye kioo ilipungua, lakini ufizi wangu ulianza kuumiza. Ilikuwa ni kwa sababu nilikuwa nikipiga mswaki kwa nguvu sana.
Kupiga mswaki kwa nguvu sana, kunaweza kuharibu ufizi wako. Majeraha katika tishu laini yanayosababishwa na kupiga mswaki kupita kiasi hutoa njia ya kuingia kwa bakteria kwenye mkondo wa damu.
Na kusugua kunaweza kuunda mashimo ambayo yanaweza kuozesha meno yako. Watu wanaotumia miswaki ya mikono huwa wanatumia nguvu zaidi kuliko watumiaji wa miswaki ya umeme yenye kipengele cha onyo la nguvu inayoitumika.
Mara mbili kwa siku, angalau dakika 2 kwa kila kipindi, ni sharti linalopendekezwa na Muungano wa Madaktari wa Meno wa Marekani, NHS, Chama cha Madaktari wa Meno cha India, na Muungano wa Madaktari wa Meno wa Australia.
Shida ni kwamba wengi wetu hawajui kabisa dakika mbili ni za muda gani. Muda wa watu kupiga mswaki ulitofautiana kutoka kwa masomo hadi masomo, kuanzia sekunde 33 hadi sekunde 45, sekunde 46 na sekunde 97 kwa wastani.
Kulingana na utafiti wa Karolina Gans, profesa wa kuzuia meno katika Chuo Kikuu cha Giessen nchini Ujerumani, ni 25% tu ya watu wanaopiga mswaki meno yao kwa nguvu sahihi na mzunguko wa muda sahihi.
Kwa bahati nzuri, kuna zana muhimu zinazoonyesha wakati, kama vile programu ya simu, kioo kidogo cha saa unachoweza kubandika kwenye bafu lako na mswaki wa umeme wenye kipima muda kilichojengewa ndani
Chanzo cha picha, Getty Images
Kupiga mswaki kwa muda mrefu huondoa biofilm, lakini dakika mbili zinatosha kusafisha Eneo lote la meno yako na mstari wa fizi, Carter alisema. Hata hivyo, watu walio na ugonjwa wa fizi au magonjwa mengine ya kinywa inaweza kuchukua muda mrefu kuondoa kabisa biofilm.
""Kwa kweli, muda unaohitaji kupiga mswaki hutegemea hali ya mtu binafsi,"" anasema Hersheyfield. ""Ni vigumu kuchagua moja kwa sababu meno ya kila mtu na hali ya kinywa ni tofauti. Muhimu ni kwamba inachukua angalau dakika mbili kusafisha kila Eneo la meno yako, ikiwa ni pamoja na maeneo magumu kufikia kwa mswaki.""
Nchini Marekani, Uingereza, na Australia, inashauriwa kupiga mswaki meno yako vizuri mara mbili kwa siku kwa wakati mmoja kwa uangalifu. Walakini, Jumuiya ya Madaktari wa India inasema kuifanya hadi mara tatu, pamoja na baada ya chakula cha mchana, inasaidia. Watu wengi ambao hawana matatizo makubwa ya afya ya kinywa hawafaidiki kabisa na kupiga mswaki zaidi ya hii.
""Kupiga mswaki kupita kiasi kunaweza kusababisha uchakavu wa meno yako, hivyo kupiga mswaki mara nyingi zaidi ya mara mbili kwa siku kunaweza kuwa na madhara,"" alisema Hersheyfield. Lakini kuna tofauti.
""Lakini hakuna hata mmoja wetu anayepiga mswaki vizuri, kwa hivyo kuswaki mara mbili kutaondoa sehemu ambazo tulikosa katika ile iliyotangulia.""
Ni wakati gani ni bora kupiga mswaki kabla au baada ya kifungua kinywa? Kutoka kwa watengenezaji wa dawa za meno hadi kliniki za meno, wengi wanasema kuwa kupiga mswaki kabla ya kifungua kinywa ni bora kuliko kupiga mswaki baada ya chakula. Hata hivyo, mjadala kuhusu muda wa kupiga mswaki bado unaendelea.
""Hakuna kitu kama 'lazima ufanye',"" Hersheyfield alisema. ""Hata hivyo, madaktari wa meno wengi watapendekeza kufanya hivyo baada ya chakula, kwani huondoa sio tu utando bali pia mabaki ya chakula.""
Ikiwa kabla au baada ya kifungua kinywa ni bora zaidi inategemea nini na wakati unakula. Hii ni kwa sababu hali mbili zinahitajika kwa ajili ya maendeleo ya biofilm: microorganisms na chakula kwa microorganisms.
Chanzo cha picha, Getty Images
Kwa hivyo kupiga mswaki baada ya kifungua kinywa kunaweza kuwa na ufanisi. ""Ukiweka sukari juu ya utando wa bakteria uliopo na kisha kuifuta mara moja, hakuta kuwa na tatizo,"" alisema Hersheyfield.
Hata hivyo, kuna baadhi ya mambo ya kuwa makini kuhusu wakati wa kupiga mswaki meno yako baada ya kifungua kinywa. Kunapaswa kuwa na muda kati ya kula na kupiga mswaki. Jumuiya ya Madaktari ya Meno ya Marekani inapendekeza tofauti ya muda ya dakika 60. Sababu ni kwamba asidi ya chakula na bidhaa za mmeng’enyo wa wanga na vijidudu vidogo hupunguza meno kwa muda.
Hersheyfield anasema kuna bidhaa kwenye soko ambazo kihalisia ""zinafuta meno yako."" Jambo hili lina uwezekano mkubwa wa kutokea wakati wa kutumia mswaki mgumu na dawa ya meno yenye uwezo wa kung’arisha na kusugua sehemu ngumu (abrasive)  ambayo mara nyingi huitwa ""whitening"".
""Kuchakaa kwa meno ni mchakato unaofanyika kwa miaka au miongo,"" alisema. ""Lakini meno yanapoendelea kuchakaa, yanaweza kuwa na kidonda au matundu.""
Kwa watu wazima, mswaki wa kati na dawa ya meno ambayo haina chembe ndogo za abrasive inapendekezwa. Hersheyfield alisema kuwa ni bora kuwa na kichwa kidogo cha mswaki ili kiweze kusafisha kila sehemu ya meno na ni bora kubadilisha mswaki kabla haujaanza kugawanyika.
Miti ya mswaki kama vile 'mizwak', inayotumiwa sana kote Afrika, Mashariki ya Kati na Asia Kusini, pia husaidia kuondoa utando na kuzuia matundu. Walakini, ikiwa haitumiki kwa usahihi, inaweza kusababisha michubuko kwenye ufizi.
Ingawa ni ghali, miswaki ya umeme ina ufanisi zaidi kuliko miswaki ya mikono. Ingawa kumekuwa na tafiti kwa miaka mingi zisizoonyesha tofauti kubwa kati ya miswaki hiyo miwili.
Ufanisi wa mswaki wa umeme hutokana na ukweli kwamba husaidia kwa wasio na ujuzi wa kupiga mswaki na ukweli kwamba kichwa cha meno ni kidogo. Na ina uwezo wa kutambua nguvu unayotumia na kuonya. ""Lakini mswaki wa mkono unaweza kuwa mzuri kama utaupiga vizuri na kutumia nguvu inayofaa,"" anasema Hersheyfield.
Hakuna tafiti za kutosha juu ya uzi wa meno. Hata hivyo, makundi mengi ya afya ya meno bado yanapendekeza kusafisha kwa uzi wa meno.
""Ikiwa una meno matano na yana bakteria wenye kila upande ulio wazi, hakuna sababu ya kutopiga mswaki nusu yao,"" Hersheyfield alisema.
Chanzo cha picha, Alamy
Carter alisema kuwa nchini Uingereza, kusafisha meno kwa uzi ni tabia ya mtu 1 kati ya 20. Kulingana na uchunguzi wa 2019, theluthi moja ya watu wazima wa Uingereza hawatumii uzi hata kidogo.
Floss sio njia pekee ya kuondoa bakteria katika ya meno. Kulingana na sifa za meno, kama vile nafasi kati ya meno, mswaki wa kati wa meno unaweza kutumika katika baadhi ya matukio. Ikiwa una shida na ufizi au meno, kusafisha kati ya meno yako ni msaada mkubwa.
Hersheyfield alisema kusafisha meno kwa uzi kunapaswa kutumiwa kila baada ya dakika mbili za kupiga mswaki na mara moja kwa siku inatosha.
Kuna dawa za meno ambazo zinadai kuwa na kazi mbalimbali, kutoka kwa kuzuia kuoza kwa meno na kung’arisha lakini Hersheyfield na Carter walisema gharama kubwa haimaanishi kuwa wana vipengele unavyohitaji
""Wakati mwingine hata dawa za meno za bei nafuu zina kila kitu kwenye orodha ya viungo ili kulinda meno yako,"" anasema Hersheyfield.
Kuna orodha moja ya viungo kwenye ufungaji wa dawa ya meno ambayo inastahili tahadhari maalum. ""Maudhui ya floridi ni wazi jambo kuu,"" Hersheyfield alisema. Ili kulinda enamel kutoka kwa asidi, inapaswa kuwa angalau 1350 ppm kwa watu wazima na 1000 ppm kwa watoto.
Ufito wa jino ni tishu ngumu zaidi katika mwili wa binadamu. ""Ni ngumu kama almasi,"" Hersheyfield alisema.
“Tangu fluoride iingie kwenye dawa ya meno, kumekuwa na upungufu wa kuoza kwa meno katika maeneo yote ambayo dawa ya meno yenye fluoride hutumiwa,” alisema Hersheyfield.
Walakini, magonjwa kadhaa ya milipuko lazima yashughulikiwe kwa uangalifu. Mkaa, ambao umetumika kusugua meno kwa maelfu ya miaka na hivi karibuni umekua maarufu kama kiungo katika dawa ya meno, haujafanyiwa utafiti wa kutosha juu ya ufanisi wake. Kuna ushahidi mdogo kwamba mkaa hufanya meno kuwa meupe na unaweza kusababisha kuoza kwa meno na matatizo mengine.
Dawa nyingi za meno za mkaa hazina floridi, hivyo hazina ufanisi katika kuzuia kuoza kwa meno.
Viungio vingine vya dawa ya meno ambavyo vinajulikana siku hizi havina utata. Utafiti mwingine uligundua kuwa dawa ya meno bakibi soda ilikuwa na ufanisi zaidi katika kuondoa utando wa bakteria. Hata hivyo, utafiti wa ufuatiliaji yanahitajika.
Kuosha vinywa hakuna ufanisi katika kuondoa utando wenye bakteria kuliko kupiga mswaki, Carter alisema, lakini kutumia hizo mbili pamoja kunaweza kuondoa utando zaidi kuliko kupiga mswaki peke yake. ""Sidhani kama ni badala ya kupiga mswaki, lakini ni njia muhimu sana ya kuikamilisha,"" alisema.
Lakini hivi majuzi, sekta hiyo inasema viosha kinywa pia vinaweza kusaidia kutibu ugonjwa wa ufizi wa gingivitis. Ili kuwa na ufanisi, dawa za kuosha kinywa lazima iwe na angalau 100 ppm fluoride na imethibitishwa kitabibu kupunguza utando. Na ni bora kuitumia ikiwa tayari una ufizi unaovuja damu badala ya kama kipimo cha kuzuia.
Chanzo cha picha, Alamy
Labda kuna ile ""lazima iwe"" ili kuongeza ufanisi wa kupiga mswaki meno yako. Ukosefu wa mswaki unaweza kusababisha kuongezeka kwa bakteria na kuoza kwa meno na periodontitis. Kusafisha sana au kupiga mswaki kwa nguvu kunaweza kufuta enamel. Kusafisha meno kwa uzi, kupiga mswaki katikati ya meno au kutumia dawa za kuosha kinywa ikiwa una ugonjwa wa ufizi wa gingivitis kunaweza kuudhi lakini inafaa kufanya hivyo kwa afya yako.
Kupiga mswaki kwa ufanisi hupunguza hatari ya harufu mbaya ya kinywa, kubadilika rangi kwa meno na matundu. Inajulikana pia kuwa na ufanisi katika kupunguza hatari ya ugonjwa wa kisukari cha aina ya 2, ugonjwa wa moyo na mishipa na kupungua kwa utambuzi.
""Ushahidi unaibuka kuwa ugonjwa wa periodontal pia unahusishwa na matatizo ya utambuzi kupitia uvimbe,"" alisema Bei Wu, profesa wa afya katika Chuo Kikuu cha New York. ""Juhudi za usafi wa kinywa kama vile kupiga mswaki, zinaweza kupunguza utando na kupunguza hatari ya kuvimba kwa fizi.""
Mti wa 'Salvadora persica' umekuwa na jukumu muhimu katika usafi wa meno ya binadamu kwa takriban miaka 7,000. Mti huu hukua Afrika, Mashariki ya Kati, India na Pakistan.
Tangu nyakati za Babiloni, watu wamekata vijiti vidogo vya miti hiyo, wakasugua majani, kisha wakayakata kwa ukubwa ambao wangeweza kushika kwa mkono mmoja."
Huduma za afya zilivyo changamoto nchini kenya - bbc news swahili,"Shirika la afya duniani [WHO] linapendekeza uwepo wa Zahanati ama Kituo cha Afya ndani ya kila kilometa 10 katika nchi zote.

Pamoja na kuwa na Zahanati na Hospitali zaidi ya 200, Kaunti ya Nakuru Kenya, inakabiliwa na changamoto ya umbali wa vituo vya afya kwa baadhi ya maeneo.

Changamoto hiyo inawaathiri zaidi wagonjwa wenye magonjwa sugu kama Bi. Phyllis Adero, mkazi wa kata ya Rhoda anayelazimika kutumia zaidi ya saa moja kupata huduma.
Amezungumza na mwandishi wetu @judith_wambare"
Utafiti wabaini sababu za homa ya ini kwa watoto - bbc news swahili,"Kwa miezi kadhaa, Homa ya Ini (hepatitis) nadra imekuwa ikiwakumba watoto ulimwenguni kote.
Zaidi ya watoto 1,000, wengi wao wakiwa chini ya umri wa miaka 5, wanaaminika kuathirika katika zaidi ya nchi 35, huku baadhi ya visa vikiwa vikali kiasi cha kuhitaji upandikizaji wa ini.
Sababu zake hazikujulikana, lakini sasa kundi la wanasayansi wa Uingereza wanadai kuwa wamegundua sababu inayowezekana.
Watafiti wanaamini kuwa nyuma ya mlipuko huo mpya kuna virusi viwili vya kawaida ambavyo vimerudi baada ya kumalizika kwa marufuku ya kutoka nje kufuatia mlipuko wa corona.
Timu hizo mbili za watafiti, kutoka London na Glasgow, zinaamini kwamba watoto hao, waligundulika baadaye kuliko kawaida kuwa na virusi hivi kwa sababu ya vizuizi vya Covid, walipoteza kinga ya awali dhidi yao.
Hiyo inaeleza, kwa maoni yao, kwa nini wengine walipata matatizo ya ini yasiyo ya kawaida na yenye wasiwasi.
Noah, miaka 3, anaishi Chelmsford, Uingereza, na ni mmoja wa kesi hizo.
Mtoto huyo alihitaji kupandikizwa ini haraka baada ya kuugua sana homa ya ini.
Mama yake, Rebecca Cameron-McIntosh, anasema hali hiyo imekuwa ya kusikitisha.
""Hakuna kitu kibaya kilichowahi kutokea kwetu pamoja naye hapo awali. Na ilikuwa ni ghafla. Nadhani hiyo ndiyo ilitushangaza,"" anakumbuka.
""Tulichukulia kuwa ni tatizo dogo ambalo lingetatuliwa kwa urahisi, lakini kwa kweli liliendelea kusambaa,"" anaongeza.
Rebecca awali alikuwa tayari kutoa sehemu ya ini lake kwa ajili ya kupandikizwa, lakini baada ya majibu ya  dawa alizotumia, aliishia kuwa kwenye uangalizi maalum.
Noah aliwekwa kwenye orodha ya wanaopandikiza na mara baada ya kupokea kiungo kipya alipata nafuu lakini atahitaji kutumia dawa za kuzuia kinga maishani mwake ili kuzuia mwili wake kukataa ini mpya.
""Kuna jambo la kuhuzunisha sana katika hili, kwa sababu unafuata sheria, unafanya kile unachopaswa kufanya ili kulinda watu walio katika mazingira magumu, halafu kwa njia nyingine ya kutisha, mtoto wako anakuwa hatari zaidi kwa sababu ulifanya ulichofanya. ulipaswa kufanya,” anasema Rebecca.
Kesi kama za Noah zimekuwa chache na watoto wengi wanaopata aina hii ya virusi hupona haraka.
Haijulikani kwa nini wengine hupatwa na kuvimba kwa ini lakini jenetiki inaweza kuwa na kazi ya kufanya.
Wanasayansi wamekataa uhusiano wowote na virusi vya corona au chanjo ya covid.
Mmoja wa watafiti wa utafiti huo, Profesa Judith Breuer, mtaalam wa virusi katika Chuo Kikuu cha London na Hospitali ya Great Ormond Street, anaamini kuwa kutengwa wakati wa janga hilo kulisababisha viwango vya maambukizi vya virusi vingine kucheleweshwa kwa watoto wengi.
""Wakati wa kipindi cha karantini, wakati watoto hawachanganyiki, hawakuambukizana virusi kutoka kwa mmoja hadi mwingine, hivyo hawakukuza kinga dhidi ya maambukizi ya kawaida ambayo wangekutana nayo kwa kawaida,"" anafafanua.
""Vizuizi vilipoondolewa, watoto walianza kuchanganyika, virusi vilianza kuzunguka kwa uhuru, na ghafla wakajikuta kwenye hii ya ukosefu wa kinga ya awali wa maambukizo mengi mapya,"" anaongeza.
Wataalam wanatumai kuwa visa hivyo sasa vimepungua, lakini bado wako macho kwa maambukizo mapya.
Profesa Emma Thomson, ambaye aliyeongoza utafiti huo kutoka Chuo Kikuu cha Glasgow, anaeleza kuwa bado kuna maswali mengi ambayo hayajajibiwa.
""Tafiti kubwa zinahitajika kwa haraka kuchunguza jukumu la AAV2 katika homa ya ini kwa watoto,"" anasema.
""Pia tunahitaji kuelewa zaidi kuhusu mzunguko wa msimu wa AAV2, virusi ambavyo havifuatiliwi mara kwa mara, inaweza kuwa kwamba kuongezeka kwa maambukizi ya adenovirus kumeendana na ongezeko la uwepo wa AAV2 na kusababisha udhihirisho usio wa kawaida wa homa ya ini kwa watoto wanaoshambuliwa,"" anaongeza."
"'wakati wa masaji ghafla alianza kuwa mkorofi, sikujua nini kilikuwa kikiendelea' - bbc news swahili","Idadi ya watoa huduma za kukanda mwili au masaji. majumbani inaonekana kuongezeka nchini Uingereza. Lakini BBC imegundua kuwa kumekuwa na ongezeko la visa vya unyanyasaji wa kijinsia kwa wanawake na wataalamu wa matibabu ya masaji.
Hakuna leseni inayohitajika ili kuendesha biashara ya masaji nchini Uingereza. Watu wanaitaka serikali kudhibiti biashara hii na kukomesha mashambulizi hayo.
Onyo - Baadhi ya maelezo katika habari hii yanaweza kukukera
Calum Urquhart aliona tangazo la huduma ya masaji ya mtu huyu kwenye mitandao ya kijamii na akaomba nafasi ya kupata huduma ya masaji kwa Yas (jina limebadilishwa). Alisimulia yaliyomtokea. Mwanzoni, Calum alipewa ruhusa yake rasmi kwanza. Pia alimwomba ruhusa kwanza amguse sehemu fulani za mwili wake. Lakini kabla ya yeye kujua, alianza kumfanyia vitendo vibaya.
Nadhani sikujua la kufanya katika hali hiyo. Sikujua nini kilikuwa kinanipata. Sikuamini na akili yangu ya pili ilikuwa ikiniambia nisichukuie kupita kiasi. Aliambia BBC. Lakini alianza kuogopa. Hadi wakati huo nilikuwa najua kabisa kile kinachotokea kwangu. Sikujua kama angenibaka au kuniua kwa kweli sikujua.
Yas aliripoti tukio hilo kwa polisi. Ilibainika kuwa Calum hakuwa na sifa za kufanya hivi. Hakuwa na mafunzo ya tiba ya masaji. Polisi walianzisha uchunguzi, BBC iliripoti visa vya Callum kuwanyanyasa kingono baadhi ya wateja wakati uchunguzi ukiendelea na akiwa nje kwa dhamana baada ya kukamatwa.
Callum alikamatwa mwaka jana. Aliwanyanyasa kingono wateja wanne wa kike katika jiji la Bristol. Anasema amesikitishwa na tukio hilo. Kwa sababu hakukuwa na utaratibu wa kukomesha unyanyasaji wa wanawake hawa na watu kama Calum. Yas anahisi kwamba kama kungekuwa na udhibiti mkali, angekuwa chini ya uangalizi na ukatili ungekoma.
Anapaswa kuadhibiwa kwa kile alichofanya. Sababu ya kuripoti hii ni ili asimsumbue mtu yeyote katika siku zijazo.
Kwa sasa, hakuna leseni inayohitajika kufanya mazoezi ya matibabu ya masaji nchini Uingereza. Wala hakuna hitaji la kuwa na mafunzo rasmi. Kwa hivyo mtu yeyote anayetaka anaweza kujiita mtaalamu. Masaji au mtaalamu wa massage anatakiwa kuwa amesajiliwa na ofisi ya serikali. Lakini inasemwa kwamba usajili unapaswa kufanywa kwa hiari. Wataalamu wanasema kwamba kiwango cha usajili ni cha chini sana.
Ikiwa biashara ya masaji itaanzishwa katika jumba la kibiashara, baraza la manispaa au chombo kingine katika ngazi hiyo huweka sheria na ikiwa mahali ikakutwa si salama leseni itafutwa. Lakini kama vile wataalamu wengine katika mfumo wa afya kama vile physiotherapist wanasajiliwa, kuna mahitaji yanayoongezeka kutoka kwa umma kwamba wataalamu wa masaji wanapaswa pia kusajiliwa.
BBC imefahamu kutokana na uchunguzi kwamba kumekuwa na matukio kadhaa ya ubakaji au unyanyasaji wa kijinsia na watu wanaohusika na tasnia ya masaji katika kipindi cha miaka sita iliyopita. Cha kushangaza ni kwamba hata baada ya kukamatwa kwa kosa la unyanyasaji wa kijinsia wakati wa masaji, watu hao wamebainika kurudia uhalifu wa aina ileile wanapoachiliwa.
Yas anasema kuwa tukio hilo limeathiri sana akili yake. Sikulala kwa siku kadhaa. Kwa sababu niliogopa kwamba mambo haya yangekuja katika ndoto zangu. Kwa hiyo hata sikulala. Pia nilikuwa na mashambulizi ya hofu. Na kwa sababu hii nilianza kupoteza imani ndani yangu. Kwa sababu nilimruhusu mtu huyu kuja nyumbani kwangu. Kwa hivyo nilikuwa nikijiuliza ikiwa ninaweza kumwamini mtu yeyote tena.
Programu za Afya zimefanyika kwa njia kubwa na kuifanya iwe rahisi sana kuweka nafasi ya masaji majumbani. Wateja wanaweza kuomba nafasi kwa wataalamu wa masaji kuja majumbani mwao kwenye programu inayoitwa Urban.
Taylor (jina limebadilishwa) kila mara amekuwa akipendelea kupata masaji kutoka kwa mfanyabiashara wa kike anapoweka nafasi kupitia programu. Lakini alipotaka masaji ya misuli Oktoba 2019, hakukuwa na mtaalamu wa kike kwenye programu husika. Badala yake kulikuwa na wataalamu wa kiume ambaye alikuwa mamia ya maoni mazuri aliyokutwa ameandikiwa kwenye ukurasa wake ndani ya program. Wengine waliipa kazi yake alama ya nyota tano.
Nilidhani watu wengi walikadiria kazi ya mtu huyu vizuri. Anaweza pia kufanya kazi yangu ya masaji vizuri. Kwa hivyo Taylor aliweka miadi na mfanyabiashara huyo. Mtaalamu alikuja kwa wakati uliowekwa. Lakini baada ya muda, Taylor alianza kuhisi kuwa kila kitu hakikuwa sawa.
Wakati mtaalamu huyo mwenye ujuzi sana anafanya masaji, hakuna sehemu ya mwili iliyokuwa ikionekana lakini mtu huyu aliondoa taulo kwenye kiuno changu.
Kisha akaanza kunishika sehemu za siri bila ruhusa yangu. Kisha akaninyanyasa. Niliganda. Niliogopa ni nini kingine angefanya ikiwa ningekataa. Nilipomzuia kufanya haya yote, hakunisikiliza.
Alitoka nyumbani na mimi nikaanza kulia. Nilijifungia ndani ya nyumba. Taylor aliripoti tukio hilo kwa Kampuni ya Urban App na polisi. Polisi baadaye walifunga uchunguzi wa kesi hiyo kutokana na kukosekana kwa ushahidi wa kutosha.
Kampuni ya Urban app ilisema kuwa mtu huyo ataondolewa kwenye huduma mara moja. Lakini wiki mbili baadaye, Taylor aligundua kuwa wasifu wake kwenye programu uliku bado upo na anafanyakazi.
Taylor aliambiwa kwamba jina lake lisingeonekana mara tu hitilafu ya kiufundi itakapotatuliwa, lakini BBC ilipothibitisha hilo, wasifu wa mfanyabiashara huyo ulikuwa bado unatumika miaka mitatu baadaye.
BBC iliuliza Kampuni ya Urban App kuhusu hili. Kampuni hiyo ilisema kuwa wasifu wa mtu huyo umeondolewa kabisa.
Wasifu wake unaweza kuonekana lakini wateja hawataweza kuweka miadi yake. Huduma ya wasifu imesimamishwa kwa wateja kufuatia malalamiko ya Taylor.
Mwanamke alibakwa na mtaalamu wa masaji kutoka kampuni ya mjini Cosmin Tutoach ambaye alipata nafasi kupitia programu hiyo. Alihukumiwa kifungo cha miaka mitano jela.
Kampuni ya programu ya Urban ilieleza kwamba ikiwa unataka kufanya kazi kama mtaalamu wa masaji, lazima upitie mchakato mkali sana wa uthibitishaji. Mwaka 2019, mfumo wa ukaguzi wa DBS ulitekelezwa. Kampuni hiyo ilisema kuwa kuna malalamiko kuhusu baadhi ya miadi. Kampuni pia ilifafanua kuwa kila malalamiko yanachukuliwa kwa uzito mkubwa na kufanyiwa kazi mara moja.
Kulingana na Yvonne Blake mwakilishi wa kitaalamu wa Baraza Kuu la Tiba za Masaji, kutokana  kanuni za sasa, mtu yeyote anaweza kuanza kufanya kazi kama mtaalamu wa masaji bila uthibitisho wowote.
Blake amekuwa kama shahidi muhimu katika kesi ya unyanyasaji wa kijinsia. Mtu yeyote anaweza kuandika sifa zake. Wanahisi kwamba kuwe na mfumo wa kuangalia uhalisia wa habari hizo.
Tuliwasiliana na wafanyikazi wa serikali wanaofanya kazi katika idara za afya na viwanda kuhusu udhibiti wa tasnia hii. Lakini tuligundua kuwa kuna mkanganyiko juu ya nani hasa anahusika.
Akizungumza na BBC, msemaji huyo wa serikali alisema kuwa visa vya unyanyasaji wa kijinsia ni vya kutisha. Alitoa wito kwa waathirika kushiriki katika shughuli zinazotoa msaada wa suala hili. Polisi watachukua hatua dhidi ya watu wanaofanya unyanyasaji wa kijinsia kwa jina la masaji, lakini ikiwa kituo cha masaji sio salama, leseni iliyotolewa kwa kituo hicho inapaswa kufutwa.
Caroline Noakes, Mbunge wa Conservative ambaye anaongoza Kamati ya Wanawake na Usawa, ametaka hatua kali zaidi zichukuliwe katika kesi za unyanyasaji wa kijinsia kwa jina la masaji.
Kampuni ya Urban App imesema iwapo kutakuwa na udhibiti mkali kuhusu sheria na uhakiki wa tasnia ya masaji, tutaikaribisha.
Taylor alisema kwamba ni vigumu sana kwangu kutoka katika kumbukumbu hii chungu. Tukio hili lilinibadilisha. Mzigo wa tukio hili lisilofaa utabaki kichwani mwangu. ""Sitawahi kuondoa nyakati hizo mabegani mwangu,"" Taylor alisema."
Kenya: maisha katika mazingira ya uhaba mkubwa wa chakula  - bbc news swahili,"Anne Soy
BBC News
Katika kituo cha usambazaji wa chakula katika kijiji cha Kachoda, mama mmoja anaguna huku akipokea nafaka na mafuta ya kupikia - lakini hana uwezo wa kubeba.
Kifurushi kinaanguka chini anapojaribu kukiinua kichwani.  Lakini ni miongoni mwa wachache waliobahatika ambao wamechaguliwa kupokea msaada huo – kuna mamia ya watu wamekusanyika nje ya kituo cha usambazaji chakula, wengi wao wakiwa wamebeba magunia matupu.
Hakuna nyasi zinazoweza kuonekana katika eneo hili lenye vumbi na kavu, ambalo liko karibu na mpaka wa Ethiopia na Sudan Kusini.
Ninasafiri na Samantha Power, msimamizi wa Shirika la Maendeleo la Marekani (USAid). Ametoa wito wa msaada zaidi wa kimataifa ""kuepusha janga la njaa"" katika eneo hili.
Marekani pekee haiwezi kukidhi mahitaji ya watu wanaohitaji msaada wa dharura barani Afrika, anasema.

Lakini hata yeye binafsi ameathirika.  ""Ninajisikia vibaya sana, inachoma moyo wangu,"" anasema, akielezea kuwa alikuwa ombaomba baada ya ukame wa muda mrefu kufuta chanzo chake pekee cha maisha - mifugo yake.  ""Watoto wangu wanakuja kuniomba chakula, lakini sina namna ya kuwapatia chakula. Siwezi kujizuia kulia, machozi yanatoka tu. Wanaomba ada ya shule, lakini sina chochote.""
Watoto wake wamelazimika kuacha shule na mkewe amelazimika kuzalisha mkaa na kutafuta kuni ili kuuza.  Bi Power, balozi wa zamani wa Marekani katika Umoja wa Mataifa, anasema USAID imefanya uwekezaji wa $200m (£167m) katika virutubisho vya matibabu nchini Kenya, ambapo watoto milioni moja wana utapiamlo, ""lakini zaidi inahitajika"".
""Tunazungumza juu ya upotezaji mkubwa wa riziki na hatari ya upotezaji mkubwa wa maisha,"" anasema. ""Na ndio maana Marekani imejitokeza, lakini mahitaji hapa ni makubwa zaidi kuliko nchi yoyote inaweza kubeba"". Samantha Power akutana na wenyeji huko Kachoda.
Mashirika ya misaada yakiwemo Shirika la Mpango wa Chakula Duniani yanasema kuwa takriban watu milioni 50 katika eneo la Pembe ya Afrika - yaani Somalia, Djibouti, Ethiopia, Kenya, Uganda, Sudan Kusini na Sudan - wanaweza kukabiliwa na uhaba mkubwa wa chakula mwaka huu ikiwa hawatapata msaada wa haraka wa chakula.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe
Haipatikani tena
""Kuna matukio makubwa ya utapiamlo katika ngazi ya jamii kati ya walio chini ya miaka mitano,"" anasema Emily Emoru, mhusika mkuu wa mkakati wa afya ya jamii.
Akina mama kadhaa wenye watoto wenye utapiamlo mkali wamekutana na Balozi Power katika kituo cha afya cha Kachoda.
Mmoja wao alikuwa Achwaa Katabo, mama wa watoto wanane. Akiwa amemshika mtoto wake aliyedhoofika wa miaka mitatu, anaeleza jinsi kila anapopokea chakula kinachotakiwa kudumu kwa mwezi mmoja au miwili, bado atagawana na jamaa na majirani, hivyo kinaisha ndani ya siku chache.
Mbuzi wake wote walikufa kwa njaa.  Mtoto wake aliandikishwa kupata virutubisho vya lishe katika kituo cha afya, lakini Emily anasema athari kwa kawaida huwa ya muda mfupi.
""Baada ya kuruhusiwa kuingia katika jamii, katika kaya ambayo hawana chakula, watoto hawa kwa kawaida hurejea,"" anaelezea."
Zingatia mambo haya matano unapotumia bidhaa za urembo za kuzuia uzee. - bbc news swahili,"Chanzo cha picha, Getty Images
Katika miongo ya hivi, shinikizo la kutaka kuwa uso usio na mikunyanzi na dalili zingine za kuzeeka limeongezeka: asidi ya hyaluronic, dutu ambayo inaweza kutumika kwa sehemu za ndani za ngozi ili kukuza unyevu, kunyoosha ngozi kuupatia uso muonekano unaohitajika hasa kwenye kidevu. mashavu, midomo na kope.
Bidhaa maarufu ya ""kuhuisha ngozi ya uso"" imekuw akinadiwa kama krimu ya urembo na matangazo ya kliniki ya urembo.
Lakini je inaweza kutumiwa na kila mtu? Je kuna madhara yanayotokana na utumizi wa bidhaa hii ya urembo? Na je kuna tofauti gani kati ya krimu zinazouzwa madukani na sindano zinazotolewa na madaktari?
Kwa kujibu maswali haya matano tunaelezea ni changamoto zinazohusiana bidhaa hii.
Hyaluronic acid ni dutu inayotengenezwa na miili yetu yenyewe na ya baadhi ya wanyama.
Ina kazi ya kudumisha unyevu wa asili wa seli zinazounda tabaka za ndani za ngozi, na pia kusaidia na kujaza tishu hii.
Chanzo cha picha, Getty Images
""Kwa miaka mingi kutokana na mchakato wa kuzeeka, tunapoteza ngozi ya ziada, ambayo inakuwa nyembamba na huru,"" anaelezea daktari Alessandra Grassi Salles, mratibu wa Kikundi cha Upasuaji wa Urembo, Vipodozi na Laser katika idara ya Tiba ya Chuo Kikuu cha Sao Paulo (USP), nchini Brazil.
Hii ""ngozi ya ziada"" iliyotajwa na mtaalamu inalingana kwa usahihi na vitu vyote ""hujaza"" ngozi na kushikilia seli za ngozi pamoja.
Kadri miaka inavyosonga na kupngua kwa asili ya asidi hii muhmu inayotolewa na mwili, ni kawaida kwa sehemu ya juu ya mwili wetu kulegea, kupata makunyanzi na mwishowe kuwa nyembamba.
Kwa kupita kwa miaka na kupungua kwa asili kwa misombo hii, ni kawaida kwa safu ya juu ya mwili wetu kuwa dhaifu, kupata makunyanzi na mwishowe kuwa nyembamba.
Hapa ndipo kuna haja ya kupaka asidi ya hyaluronic: lengo ni kuhuisha mwili na kuongeza kiwango dutu hii, ili kuweka ngozi katika hali inayohitajika.
""Tatizo kubwa la asidi ya hyaluronic ambayo inatolewa na mwili haidumu kwa muda mrefu. Mwili huifyonza kwa chini ya saa 48,"" anasema Dkt. Daniel Boro, wa Jumuiya ya Upasuaji wa Umbo nchini Brazil.
""Sekta hiyo ilitengeneza aina nyingine ya dutu hii ambayo ni sugu zaidi na iliyo na uwezo wa kubaki kwenye mwili kwa miezi.""
Chanzo cha picha, Getty Images
Kwa sasa, asidi ya hyaluronic hudungwa katika taratibu unaofahamika kama aesthetic ambayo hupatikana kupitia njia ya usindikaji wa baadhi ya viumbe vinavyoweza kuonekana tu kupitia darubini.
Krimu huwa na toleo la synthetic ya kiungo hiki.
Jinsi uso wako unavyozeeka na umri kuongezeka ndivyo unavyopata (makunyanzi zaidi).
Mbali na ujenzi, aina mbili za bidhaa zina tofauti za kimsingi katika utaratibu wa utendaji.
""Kazi ya msingi ya krimu ni kukuza unyevu wa juu sana wa ngozi. Sindano zina kazi ya kujaza, kusaidia na uso kung'aa,"" anasema  Dkt. Alessandra Ribeiro Romiti, mshauri wa Idara ya Vipodozi vya mwili kutoka Jumuiya ya Brazil ya masuala ya ngozi.
Wataalamu wanaelezea kuwa krimu hutoa molekuli kubwa ambazo haziwezi kupitia sehemu ya kwanza za ngozi.
Kwa hili, hakuna uwezekano kwamba asidi ya hyaluronic ambayo ni sehemu ya uundaji inazidi na kujaza matrix ya ziada ya seli iliyotajwa hapo juu.
Athari sawa ya unyevu, kwa njia, huzingatiwa katika vidonge ambavyo pia vina kiungo hiki.
Hata hivyo, kabla ya kuanza kutumia yoyote ya vipengele hivi, ni bora kutafuta mwongozo wa mtaalam.
""Iwapo mtu huyo ana ngozi ya mafuta na anatumia cream nyingi, kuna hatari ya tabia hii kuziba vinyweleo vya ngozi na kusababisha chunusi,"" anaeleza Salles.
Kwa ujumla, hakuna mapendekezo ambayo yanafaa watu wote.
""Tunaweza kupaka asidi ya hyaluronic mwilini kama sehemu ya kudhibiti mchakato wa ngozi kuzeeka,"" anasema Boro.
Kulingana na Romiti, kila kitu kitategemea kile mgonjwa anachotafuta na sifa zake za kibinafsi.
""Hakuna umri sahihi wa kuanza matibabu. Kuna watu   
Salles anaongeza kuwa, pamoja na uwezekano wa kurekebisha vipengele fulani vya uso kupitia teknolojia mpya za urembo kama vile asidi ya hyaluronic, mtaalamu wa afya anahitaji kuelewa msukumu wa kila mtu.
""Ni kosa kubwa kufikiria kuwa tunahitaji kuwa na uso wa miaka 30 ili kuwa na furaha. Tusipogundua kinachoendelea kwa mgonjwa anaweza kuwa na sura mpya, lakini hataridhika kikamilifu,"" anasema
La. Asidi ya Hyaluronic inayotumiwa katika utaratibu huu hudumu kwa muda mrefu, na inafyonzwa mwilini pole pole. ""Yote inategemea aina ya gel na itapakwa sehemu gani ya uso,"" Boro anajibu.
""Kwa ujumla, hukaa kwenye tabaka za ngozi kwa muda wa mwaka mmoja, lakini wakati huu kwa kawaida hutofautiana kati ya miezi sita na 18.""
Inafaa kufafanua hapa kuwa sio asidi yote ya hyaluronic ni sawa: kuna uundaji thabiti zaidi na zingine ambazo zinaweza kuharibika zaidi.
Wataalamu wanachagua  aina inayofaa kulingana na sehemu ya uso na matokeo yanayorajiwa.
Kwa kidevu au taya, kwa mfano, jeli maaluma inaweza kuwa muhimu, wakati juu ya midomo au kope, ni bora kutumia bidhaa rahisi na, ambayo itawawezesha harakati zaidi ya asili ya kinywa au macho.
Mbali na uthabiti, sababu nyingine inayoingilia muda wa asidi ya hyaluronic ni harakati ya miundo ya uso.
Huelekea kwenda haraka katika sehemu zinazosonga sana, kama vile midomo na macho, na hukaa kwa muda mrefu katika sehemu ambazo hazisogei, kama kidevu.
Lakini bila shaka, wataalam hawasubiri hadi asidi ya hyaluronic imechoka kabisa ili kuonyesha maombi mapya.
""Tunafanya ufuatiliaji wa mara kwa mara na tuna itifaki za kufanya mabadiliko, kama inavyohitajika,"" anasema Bor
Athari mbaya zinaweza kutokea na ni muhimu kwamba wataalamu na wagonjwa wajue jinsi ya kuzitambua ili kuchukua hatua haraka na kuwa na uharibifu.
Mojawapo ya hatari inayoogopa zaidi hutokea wakati bidhaa inapoingizwa kwenye sehemu isiyofaa ya uso.
Kwa hili, asidi ya hyaluronic inaweza kukwama kwenye mishipa ya damu inayosaidia uso, hali ambayo itasababisha kufa kwa tishu katika sehemu za pua, midomo au hata upofu.
""Ili kupunguza hatari hii, ni muhimu kufanya utaratibu huu na wataalamu ambao wana uzoefu mkubwa,"" anasema Salles.
""Hili sio jambo unalojifunza katika kozi ya mwishoni mwa wiki. Inachukua miaka ya kujifunza kuelewa tofauti zote za anatomia ya uso. Na hata wataalamu wenye ujuzi zaidi wanaweza kufanya makosa"".
Ili kupunguza uharibifu, inawezekana kutumia enzyme inayoitwa hyaluronidase, ambayo ina kazi ya kunyonya asidi ya hyaluronic iliyotumiwa vibaya."
Utafiti: je unaweza kudhibiti uzee kwa kuishi kama 'mzee kijana'? - bbc news swahili,"Chanzo cha picha, ELIZABETH OHENE
Wakati uzee unapoanza hutegemea mahali unapoishi duniani. Lakini pia  inaweza pkutegemea kwa kiasi fulani jinsi unavyochukulia kuzeeka. Je, unaweza kuchelewesha uzee kwa mtazamo chanya?
Je, unadhani ni umri gani unaohesabika wastani wa umri wa kati? Ni miaka 40 hadi 60?, 50 hadi 70? ama ni mahali fulani hapo katikati?
Utafiti umebaini kuwa watu hutoa jibu ya swali hili kulingana na umri wao wakati wanapoulizwa.
Wakati watu nusu milioni walipokamilisha dodoso mtandaoni mnamo 2018 washiriki ambao walikuwa na miaka kati ya 20 na 30 walisema kuwa wastani umri wa kati ulianza miaka 40, huku uzee ulianza 62. Kwa upande mwingine, wale waliokuwa na zaidi ya miaka 65 walisema uzee unaanza mtu akiwa na umri wa miaka 71.
Kinachobainika hapa ni wazi kabisa. Hakuna mtu anayetaka kujifikiria kuwa anazeeka, kwa hivyo ukiwa na umri wa miaka 40 unafurahiya nakala zinazotangaza kwamba 40 ndio 30 mpya. Taswira hii pia inajitokeza kwa watu walio na umri wa miaka 70 na zaidi.
Pia, tunaelekea kutaka kujitenga na kundi lolote linalonyanyapaliwa. Hii ina maana kwamba tunakataa kuhusishwa na uzee, tunapowaonawazee wakionyeshwa kuwa wanyonge, wasio na utulivu, wagonjwa na hata mzigo kwa jamii.
Chanzo cha picha, Getty Images
Bila shaka, uzee ni jambo la kweli na wazee wanapaswa kuangaziwa kwa heshima na staha.
Kwa hiyo je, watu wanajidanganya ikiwa wanakataa kujiona kuwa wazee? Kwa kweli, inaweza kuwa mkakati wa busara, ambao unaweza kujitosheleza na kuboresha maisha. Mnamo 2003, watafiti Hannah Kuper na Sir Michael Marmot(maarufu kwa kuonyesha athari ambayo hali ya kijamii na kiuchumi maishani inaweza kuwa nayo kwa afya na matarajio ya maisha yetu) walifanya utafiti mpana ambapo washiriki waliulizwa tena swali: uzee unaanza lini?
Je miaka unayohusisha na kuanzia kwa uzee inawezaje kuwa na athari kubwa kwa afya yako?
Wazo moja ni kwamba jibu la swali la wakati uzee unapoanza hutoa maelezo mengi zaidi kuhusu mhusika kuliko unavyoweza kufikiria.
Huenda kwa mfano, swali hilo huwachochea watu kufikiria kuhusu afya yao ya kimwili, na ikiwa wana matatizo ya kiafya au mtindo mbaya wa maisha, wanaweza kufikiria hali hiyo inafanya uzee kuja mapema.
Wanaofikiria uzee ukuja baadaye maishani wanaweza kuwa na ufahamu zaidi kuhusu ya siha na maumbile yao.
Watu wanaosema uzee kwamba unaanza mapema maishani pia wanaweza kuwa na mtazamo mbaya wa maisha na uwezekano mdogowa kutafuta usaidizi wa kimatibabu au kutilia maanani muongozo wakiafya  wikiamini kuwa kupungua kwa uwezo wa mwanadamu hakuwezi kuepukika.
Chanzo cha picha, Getty Images
Huenda, kwa mfano wakachukulia kwamba watu wazee ni wadhaifundiposa wanatembea polepole zaidi wakati hivi ndivyo wanapaswakufanya kwa ajili ya afya yao ya kiakili na kimwili.
Pia wakatarajia kusahau vitu kutokana na miaka yao, kwa hivyowanawacha kutegemea kumbukumbu zao. Aidha wanaweza kupata msongo wa mawazo kwa kuhisi kwamba uzee unachangia matatizo ya kiafya kwamuda mrefu. Kwa hivyo kuisha na kufikia miaka ya utu uzima  kunawezakuongeza matatizo wanayoogopa.
Na yote haya yanaweza kuwa kweli kwa njia moja au nyingine.
Watu wanaofikiri uzee huanza baadaye maishani wanaweza kuwa na ufahamu zaidi kuhusu afya na siha zao na kwa hiyo kuchukua hatua madhubuti ili kubaki katika hali nzuri zaidi. Wanafikiri wao ni wachanga na hivyo wanaishi kama vijana.
Bila kujali maelezo, utafiti wa Kuper na Marmot sio utafiti pekee unaoonyesha faida zinazopimika za kufikiria vyema kuhusu kuzeeka.
Becca Levy kutoka Shule ya Yale ya Afya ya Umma, kwa kutumia data kutoka Utafiti wa Muda Mrefu wa Ohio wa Kuzeeka na Kustaafu, pia alitoa matokeo ya kushangaza.
Utafiti wa Ohio ulikuwa umeshirikisha zaidi ya watu elfu moja ambao walikuwa na angalau miaka 50 wakati huo.
Becca alibaini kuwa watu ambao walikuwa na mawazo chanya kuhusu kuzeekawaliishi kwa wastani miaka 22 na miezi sita baada ya kushiriki utafiti huo maraya kwanza.
Kwengineko watu waliokuwa mawazo hasi kuhusukuzeeka waliishi miaka 15 kwa wastani.
Watu ambao waliochukulia uzee kwa mtazamo chanya zaidi, wakati wa kujifunza vitu vipya na kupanga mipango mipya, kwa mfano na waliishi muda mrefu kwa wastani.
Tafiti hizi zote hazimaaishi tunaweza kuzuia au kurudisha nyuma mchakato wa kuzeeka.
Iwe ni uwezo wa kuona, kusika, kuwa na kumbukumbu, uimara wa misuli na mifupa au utaratibu wa kupona: vyote hivi vinapungua. Na watu walio na umri mkubwa wanakabilia na magonjwa tofauti.
Tafiti hizi kubwa zote zinategemea wastani, kwa hivyo  kusema hujazeka hakutazuia kila mtu kuugua.
Lakini katika kitabu chake The Expectation Effect,  mwandishi wa Habari za sayansi David Robson ameangazia vidokezo Fulani vinavyoweza kutusaidia. Anadokeza kwamba badala ya kusikitishwa na kifo cha ujana, tunapaswa kuzingatia uzoefu na ujuzi tunaopata tunapozeeka na kuona jinsi tunavyokuwa bora zaidi katika kushughulikia mambo .
Wazee wanapougua, hawafai kuhisi hali hiyo inatokana na umri wao mkubwa. Zaidi ya yote, hatupaswi kukata tamaa katika kujaribu kuwa na afya bora  na kuamini kwamba bado kuna mambo mengi tunaweza kufanya. Tukichukua mtazamo huo, yaelekea tutaishi Maisha marefu na kufurahia miaka hiyo."
Kwanini ule panzi au senene badala ya nyama ya ng'ombe? - bbc news swahili,"Kwa watu wengi wa Ulaya na Marekani, wazo la kula senene na panzi linaweza kuonekana kuwa la kuchukiza, lakini ni vitafunwa maarufu katika sehemu za Afrika na Asia.
Sio tu kwamba wamejaa virutubisho lakini pia hawana madhara kwa hali ya hewa pia.
Hewa katika nyumba ya familia moja nchini Uganda imejaa harufu ya kipekee, isiyofanana na harufu ya nyama ya ng'ombe iliyochomwa. Ilikuwa Desemba 2000 na Maggie, alikuwa anakaanga wadudu jamii ya panzi.
Kadiri alivyowachochea wadudu hao wa kijani kibichi, kama nzige, ndivyo harufu yake ilivyozidi kuwa yenye nguvu. Walipokuwa wakikaangwa na mvuke ukipanda kutoka kwenye sufuria inaleta msisimko.
Haikuwa mara yake ya  kwanza wa kula wadudu hao aliwala mara kwa mara wakati wa utoto nchini Uganda, ni watamu wenye lishe na vitafunwa vinavyotafutwa sana.
Katika mwaka huo wa 2000, alivuna wadudu hao jamii ya panzi kwa mara ya kwanza. Wadudu hawa, ambao huzaliana karibu na Ziwa Victoria Afrika mashariki, hutoka kwa makundi usiku na kutua kwenye nyasi zenye umande karibu na nyumba yao alfajiri.
Katika tukio hili, Maggie akiwa na vijana wenzie walitumia siku nzima kuokota wadudu hawa kwenye nyasi katika kilima kilicho juu ya nyumba yake huko Hoima, magharibi mwa Uganda. ‘Nilijisikia fahari niliporudi na begi kubwa lililojaa wadudu hawa katika chungu’.
‘Harufu ya panzi daima hunikumbusha Krismasi - wakati mzuri wa kuvuna wadudu huku misimu ikibadilika kutoka kwenye mvua ya Novemba hadi Januari kavu. Wakati wa Krismasi, mara nyingi ningechagua kula panzi badala ya nyama ya ng'ombe kwani nilipendelea ladha yake’ anasema.
Miaka 22 baadaye, Juni mwaka huu, nilikuwa nikihisi kukosa raha kwa ajili ya ladha hii ya nyumbani, kwa hiyo niliamua kutayarisha upya wadudu hawa naowapenda sana’.
Ilinipa wazo la jaribio - je, ninaweza kubadilisha nyama yote kwenye lishe yangu kwa wadudu hawa watamu? Nilikuwa nimesikia kuhusu manufaa endelevu ya kula wadudu na nilivutiwa kujua ni kiasi gani ningeweza kupunguza kiwango cha hewa ya kaboni ikiwa ningetumia panzi kama chanzo changu kikuu cha protini.
Sasa ninaishi Kampala, mji mkuu wa Uganda, jiji lisilo na nyasi ambapo panzi wanaweza kutua.
Wakati wa misimu miwili ya panzi nchini Uganda ambayo ni Mei-Juni na Desemba-Januari, wadudu huwa wengi katika ardhi ya Afrika na vichaka vilivyo wazi, wakazi wa Kampala wanategemea wachuuzi kusambaza panzi hao watamu. Wachuuzi hao hutumia taa angavu za umeme kuwarubuni panzi na kuwatega. Wanachoma nyasi mbichi, kwa kutumia moshi huo kufanya wadudu hao wapate kizunguzungu na kuwafanya warukie kwenye karatasi za chuma na kutumbukia kwenye madumu tupu ya mafuta
Chanzo cha picha, Getty Images
Panzi ni biashara inayoshamiri. Kila msimu mitaa ya Kampala hujaa  wachuuzi, ambao wanaweza kupata karibu Shilingi 760,000 za Uganda (USh), au takriban $200/£162, kwa msimu. Kwa kikombe kimoja cha plastiki kilichojaa panzi hai na kung'olewa mbawa na miguu yao, mimi hulipa 20,000Ush ($5.26/£4.40).
Ninaporudi nyumbani, nawaosha wadudu kwenye bakuli na kuwaweka kwenye sufuria kavu, naifunika na kuiweka juu ya moto mdogo kwa karibu dakika 20, nikichochea mara kwa mara ili kuhakikisha kuwa wadudu hawaungui.
Takriban saa moja baadaye, wanaanza kuchubuka na rangi yao inabadilika kutoka kijani kibichi hadi manjano huku wakitoa mafuta na kuniruhusu kukaanga bila mafuta ya kupikia. Wakati huu, harufu ya nyama huanza kuibuka ikizidi kuwa na nguvu ninapokoroga kila baada ya dakika tano hadi rangi yao igeuke kuwa ya dhahabu. Kisha huweka vitunguu, pilipili moto na chumvi.
Wadudu hao wanaendelea kukaanga hadi mafuta yayeyuke na wadudu huanza kusikika kuwa wagumu wanapogonga sufuria ninapokoroga. Baada ya dakika 30 nyingine, panzi hao hutengeneza umbile lenye mkunjo kama krisps na wako tayari kuliwa.
Uzuri wa wadudu hawa ni kwamba unaweza kula na aina nyingi za chakula kwa njia sawa na ungekula mbawa za kuku na fries za Kifaransa. Katika siku nne za majaribio yangu, nilikula panzi na mihogo, viazi, wali na kitoweo cha kunde.
Kikombe cha panzi ni ghali kidogo kuliko kilo (2.2lbs) ya nyama ya ng'ombe, ambayo huenda kwa karibu 13,000USh (£2.86/$3.42). Hata hivyo, nikiwa na kikombe kimoja tu cha panzi, nilipika milo mitatu.
Kwangu, panzi ni kama bisi- vitafunio ambavyo sitaki kamwe kuacha kula havichoshi.
Panzi ni vitafunio vyenye protini na endelevu. Wana mchango mkubwa katika kuboresha lishe, usalama wa chakula na ajira katika Afrika Mashariki, anasema Leonard Alfonce, mtafiti wa wadudu katika Chuo Kikuu cha Sokoine cha Tanzania, ambaye anaamini wadudu hao wanapaswa kukuzwa kama chanzo cha chakula endelevu kwa mwaka mzima.
""Panzi wanaoliwa wanathaminiwa sana na biashara yao ni chanzo cha mapato nchini Uganda,"" Alfonce anasema. ""Kuboresha itifaki za ufugaji mkubwa kwa panzi wanaoliwa kutahakikisha upatikanaji wao wa mwaka mzima ili kuimarisha lishe, usalama wa chakula na maisha katika Afrika Mashariki.""
Kwa upande wa maudhui ya lishe, panzi wenye pembe ndefu, wanaojulikana kama Nsenene nchini Uganda, wana asilimia 34-45 ya protini, 42-54% ya mafuta na 4-6% ya nyuzi. Wadudu kwa ujumla ni wamejaa vitamini na amino asidi.
Kisha kuna faida endelevu. Uzalishaji wa wadudu hutumia sehemu ya ardhi, nishati na maji inayohitajika kwa ulimaji wa asilia na ina kiwango cha chini cha kaboni.
Chanzo cha picha, Getty Images
Peter Alexander, mtafiti mkuu wa usalama wa chakula duniani katika Chuo Kikuu cha Edinburgh, nchini Uingereza, anakadiria kwamba ningeweza kupunguza utoaji wa kaboni kutoka kwa chakula changu kwa kubadilisha nyama ya ng'ombe badala ya panzi kama chanzo changu kikuu cha protini. ""Tunachochagua kula ni muhimu sana kwa uzalishaji unaohusishwa na lishe yetu,"" anasema.
Kubadilisha nusu ya nyama inayoliwa kote ulimwenguni kwa funza na senene kunaweza kupunguza matumizi ya shamba kwa theluthi moja na kutoa hekta milioni 1,680 sawa na karibu mara 70 ya eneo la Uingereza na kupunguza uzalishaji wa hewa duniani, kulingana na utafiti wa Alexander na watafiti wengine. katika Chuo Kikuu cha Edinburgh.
Wadudu pia wana kiwango cha juu cha uhitaji wa chakula kwa mfano, senene wanahitaji chakula kidogo mara sita kuliko ng'ombe, mara nne chini ya kondoo na mara mbili chini ya nguruwe na kuku ili kutoa kiwango sawa cha protini.
Ukulima wa wadudu huzalisha gesi chafuzi kidogo zaidi kuliko uzalishaji wa mifugo hasa unapozingatia usafirishaji wa mifugo na malisho ambayo huchangia 18% ya uzalishaji huu.
Senene, kwa mfano, hutoa methane chini ya 80% kuliko ng'ombe na amonia mara 8-12 chini ya nguruwe, kulingana na utafiti katika Chuo Kikuu cha Wageningen nchini Uholanzi.
Methane ni gesi yenye nguvu nyingi na athari ya ongezeko la joto duniani mara 84 zaidi ya CO2 katika kipindi cha miaka 20 na uchafuzi wa amonia umehusishwa na asidi ya udongo, uchafuzi wa maji chini ya ardhi na uharibifu wa mazingira.
Wadudu wanaweza pia kula taka za kikaboni, kusaidia kupunguza uzalishaji unaotokea wakati taka zinapooza na pia kupunguza uzalishaji wa jumla kwa kila kilo ya chakula kwa ujumla zaidi.
""Ninakubali nguvu ya utoaji wa wadudu wengi walio na protini nyingi na chini mara nyingi kuliko chakula chochote cha wanyama,"" anasema Atul Jain, mtafiti ambaye ni mtaalamu wa athari za mabadiliko ya hali ya hewa katika kilimo na usambazaji wa chakula katika Chuo Kikuu cha Illinois Urbana-Champaign huko Marekani.
""Lakini hazizalishwi katika ngazi ya viwanda, kama vile nyama ya ng'ombe au bidhaa nyingine yoyote ya chakula. Kwa hivyo, haitakuwa ulinganisho wa haki wa uzalishaji wa gesi chafuzi kwa chakula chochote, mimea au wanyama.""
Lakini kutokana na faida zao zote, je, wadudu wanaweza kuzalishwa kwa wingi zaidi?
""Wadudu ni rahisi kufuga ikilinganishwa na wanyama. Unaweza kuwa na shamba la wadudu kwenye ghorofa ya chini na ndani ya nyumba yako na utakuwa na wadudu milioni moja kwa siku chache,"" anasema Bill Broadbent, rais wa Entosense.
Ingawa wadudu wanaweza wasichukue nafasi ya nyama kabisa, wanawakilisha chanzo kikuu cha protini mbadala katika ulimwengu unaoweza kukabiliwa na uhaba wa chakula katika miaka ijayo huku idadi ya watu duniani ikiendelea kuongezeka, anasema Broadbent.
Kwa mfano, kwa kila kilo ya protini ya juu ya wanyama inayozalishwa, mifugo inalishwa karibu kilo 6 ya protini ya mimea. Inakadiriwa kuwa kuongezeka kwa gharama za kilimo, kama vile mbolea na chakula cha mifugo, kutasababisha kupanda kwa zaidi ya 30% ya bei ya nyama ya ng'ombe, nguruwe na kuku ifikapo 2050. Pia inadhaniwa kuwa bei hizi zinaweza kuongezeka kwa 18%-21% ya ziada kutokana na mabadiliko ya hali ya hewa na kushuka kwa kilimo, ambayo itaongeza gharama za malisho na kuongeza hitaji la vyanzo mbadala vya protini.
Takriban spishi 2,000 za wadudu huliwa ulimwenguni kote katika nchi za Afrika, Amerika ya Kusini na Asia. Thailand ina sekta ya wadudu inayostawi na mashamba 20,000 yanazalisha tani 7,500 za wadudu kwa mwaka. Lakini watu wengi barani Ulaya na Marekani bado wanasitasita kula wadudu licha ya ladha yao bora na manufaa ya kimazingira na lishe, wakikosa fursa ya kupunguza kiwango cha kaboni katika milo yao.
Indroneel Chatterjee, mtafiti wa saikolojia ya walaji na masoko katika Chuo Kikuu cha Oxford Brookes, nchini Uingereza, anasema watu wanaotafuta wadudu wanaoliwa nchini Uingereza wanapaswa kuanza na senene na funza, ambao wanapatikana kwa urahisi zaidi kuliko panzi. ""Kunaweza kuwa na changamoto ya upatikanaji ambayo inazuia upatikanaji [wa panzi] kwani kwa sasa hawazalishwi kwa wingi nchini Uingereza, na kuwafanya kuwa vigumu kuwanunua,"" anasema Chatterjee.
Pia kuna wasiwasi kwamba kuenea kwa uvunaji pori wa wadudu katika baadhi ya nchi kunaweza kuweka shinikizo zaidi juu ya kupungua kwa idadi ya wadudu ambao tayari wanatishiwa na mabadiliko ya hali ya hewa, magonjwa na viuatilifu.
Hata hivyo idadi ya makampuni barani Ulaya na Marekani ambayo yana utaalam katika ufugaji wa wadudu wanaoliwa inaongezeka.
Iko katika St Davids huko Wales, Bug Farm, shamba la kwanza la wadudu wanaoliwa nchini Uingereza huuza aina mbalimbali za vitafunwa vya wadudu ikiwa ni pamoja na chokoleti zlivyotengenezwa kwa senen na biskuti za wadudu na mkate. Pia inauza unga wa senene na senene wenyewe kwa ajili ya kupika na kuoka nyumbani.
Mitazamo tayari inabadilika na mahitaji ya wadudu wanaoliwa yanaongezeka,  kufikia 2027 soko la wadudu wanaoliwa linatarajiwa kufikia $4.63bn (£3.36bn)
Bug Farm imeunda aina mpya ya chakula, VEXo, iliyotengenezwa kwa protini ya wadudu na mimea. Kabla ya kujaribu VEXo, 27% ya wanafunzi walisema wangeichagua kwa chakula cha mchana cha shule, lakini baada ya kuionja, 56% walisema wangeichagua.
Chanzo cha picha, TON KOENE/ALAMY
Lakini hata kama huna mpango wa kununua wadudu wanaoliwa hivi karibuni, unaweza kuwa tayari Umeshawahi kula. Unaweza kupata chakula chao bila kukusudia ama katika chakula kilichopikwa unachokula au kuchanganywa kwa bahati mbaya katika bidhaa kama vile tambi, keki na mkate.
Utawala wa Chakula na Dawa nchini Marekani imeonesha ni kiasi gani cha wadudu kitaruhusiwa  katika chakula kabla ya kuondolewa.
Kwa mfano chokolate ya 100g (3.6oz), inaweza kuwa na hadi vipande 60 vya wadudu (sehemu za wadudu badala ya mwili mzima) kabla ya FDA haijachukua hatua za udhibiti. Unga wa ngano unaweza kuwa na hadi sehemu 75 za wadudu katika kila 50g (1.8oz), wakati macaroni na noodles zinaweza kuwa na sehemu za wadudu 225 kwa kila 225g (8oz).
Lakini hata tukiweka ulaji huu wa kimakusudi kwa upande mmoja, wanasayansi wengi wanaamini kwamba ubadhilifu ulioenea juu ya kula wadudu unaweza kuhitaji kubadilika ikiwa ulimwengu unatumai kufikia malengo yake pacha ya kutoa chakula chenye lishe zaidi kwa kila mtu aliye na athari ndogo ya mazingira.
Kwa sasa, ninatazamia msimu ujao wa panzi ili niweze kufurahia vitafunio nipendavyo."
Dawa 6 zinazopunguza nguvu za kiume na hutumiwa sana - bbc news swahili,"Chanzo cha picha, Getty Images
Tafiti mbalimbali zimegundua dawa ambazo zina athari kubwa juu ya nguvu za kiume na hutumiwa mara kwa mara.
Hapa chini ni dawa zinazopaswa kuepukwa na wanaume, ili wasipoteze nguvu zao za kiume.
Maisha ya kitandani ni moja ya mahitaji makubwa ya mwanadamu, lakini wakati mwingine huja na changamoto.
Sababu mbalimbali zinaweza kusababisha vikwazo hivi, lakini baadhi ya sababu zinahusishwa na aina sita ya dawa kama ilivyotangazwa na Shirika la Habari la ANI, ambalo lilitayarisha taarifa maalum juu ya mada hii.
Watu wengi hawasiti kutumia dawa za kutuliza maumivu hata kwa maumivu wanayohisi ni madogo.
Lakini, je, unajua kwamba dawa zilezile za kutuliza maumivu zinaathiri uanaume wako na kuufanya usiwe na matokeo mazuri kitandani?
Dawa za kutuliza maumivu huzuia kuundwa kwa seli za uzazi na huvuruga homoni nyingi ambazo ni muhimu katika kufanya tendo la ndoa kati ya wanaume na wanawake.
Watu wengi wanaolalamika kuhusu matatizo ya akili na kuwa na wasiwasi hutumia dawa ili kukabiliana na hofu.
Walakini, dawa kama hizo hupunguza hamu ya tendo la ndoa.
Dawa hizi zinaweza kusababisha mtu kupoteza hamu ya kufanya mapenzi.
Wakati mwingine hata husababisha wanaume kupoteza fahamu zao kabisa.
Chanzo cha picha, Getty Images
Dawa zinazotumika kutibu kolesto, ambayo ni mgando wa damu, pia zina mchango mkubwa katika kupunguza nguvu za kiume.
Wataalamu wa matibabu wanasema kuwa dawa hizi huingilia utendaji wa seli za uzazi.
Utafiti: Dawa hii ilikuwa itibu tatizo la moyo 'bahati mbaya' ikageuka tiba ya upungufu wa nguvu za kiume
Tanzania: Dawa za kuongeza nguvu za kiume zatambuliwa na serikali
Utafiti unaonyesha kuwa dawa zinazotumika kutibu kuganda damu wakati mwingine husababisha matatizo kwa wanaume wanapolala kitandani na wake zao.
Dawa hizi, zinazojulikana kama ""benzodiazepines,"" mara nyingi hutumiwa kutibu magonjwa ya wasiwasi, kama vile wakati mtu anaogopa vitu ambavyo havipo na yuko peke yake.
Magonjwa mengine ambayo hutumia dawa hizi ni pamoja na kukosa usingizi na maumivu ya misuli.
Lakini, upande wa madhara ni kwamba huathiri utendaji wa seli za uzazi wa kiume na hisia.
Wagonjwa wanaotumia dawa za shinikizo la damu wanaweza pia kukumbana na changamoto nyingine ambayo ni kupungua kwa nguvu zao.
Dawa hizi zinaingiliana moja kwa moja na mishipa ya damu na pia hufanya kazi na mfumo wa neva.
Wataalamu wengine wameongeza kuwa yapo hata matatizo ambayo wanawake wenyewe wanakumbana nayo na dawa hizo ambazo zinahusiana na viungo vya uzazi.
Dawa za Kifua Kikuu
Dawa za dukani kama vile dawa za kupuliza katika pua zilizoziba na dawa za kwaida za kupunguza kuziba kwa pua zina athari zake.
zinaweza kusababisha matatizo katika tendo la ndoa kwa wanaume na wanawake.
Zungumza na daktari wako ikiwa unafikiri kuwa dawa ina athari mbaya kwenye utendaji wako wa tendo la ndoa. Usiache kutumia dawa yoyote bila kwanza kuzungumza na mtoa huduma wako."
Ni nini kitatokea endapo watoto wataachwa wakilia?   - bbc news swahili,"Chanzo cha picha, Getty Images
Mafunzo ya kulala ni mkakati wowote unaotumiwa na wazazi kuwahimiza watoto wao kulala usiku - inaweza kuwa rahisi utaratibu maaalum wa usiku ukifuatwa kama vile kujua jinsi ya kugundua dalili za uchovu wa mtoto mchanga.
Mbinu hii ya kumfunza mtoto mchanga kulala bila mzazi kuwa karibu inajumuisha: wakati wa kuamka usiku au mzazi kujidhibiti ni wakati gani anafaa kumchukua mtoto akianza kulia.
Hii inamaanisha mzazi hata akiwa karibu anatakiwa kujizuia kumbeba mtoto na kumbembeleza.
Inaweza kuhusisha vipindi vya muda vilivyowekwa ambapo mtoto huachwa peke yake.
Pia inaweza kumaanisha kumuacha mtoto na kufunga mlango. Mbinu hizi zote mbili mara nyingi humaanisha kuruhusu mtoto kulia - hadi anyamaze mwenyewe na kulia"".
Katika nchi nyingi , wazo la ""kuwafunza"" watoto wachanga kulala wenyewe bila kusaidiwa sio jambo la kawaida.
Katika baadhi ya nchi kinamama wanashtuka sana wanaposikia kwamba nchini Marekani, watoto wachanga walilazwa katika chumba tofauti.
Lakini katika maeneo ya Amerika ya Kaskazini, Australia na sehemu za Ulaya, baadhi ya familia zinaapa kutafuta mbinu ambazo zinaweza kuwasaidia watoto wao wachanga kulala wenyewe bila kubembelezwa.
Wazazi wako tayari kuwapa mafunzo ya kulala watoto wao wachanga hasa kilio cha usiku kinapoanza kuathiri ustawi wa familia nzima.
Kuna baadhi ya wazazi wanachukulia ""mafunzo ya kulala"" kama ufunguo wa kupumzika vizuri usiku huku wengine wakihofia huenda yakawa na athari kwa watoto.
Lakini je wataalamu wanasema nini kuhusu hatari na faida zake?
Chanzo cha picha, Getty Images
BBC imebaini kuwa kabla ya karne ya 19, wazazi walio na watoto wachanga hawakujali sana usinizi wa watoto wao wachanga.
Hili limebadilika kwasababu mapinduzi ya kiviwanda yalikuja na siku ndefu za kufanya kazi na kama uhuru ulivyosisitizwa katika enzi ya Victoria, hata watoto walijumuishwa.
Mwaka 1892, mtaalamu wa masuala ya watoto ""baba wa watoto"", Emmett Holt, alisema mtoto mchanga kuachwa kulia kuna manufaa kwake: ""kwa mtoto mchanga aliyezaliwa hivi karibuni, kilio hupanua mapafu"", aliandika katika kitabu chake cha The Care and Feeding of Children kinachoangazia masuala ya ulezi.
''Mtoto anastahili 'kuachwa kulia' hadi anyamaze mwenyewe. Hii inatakiwa iwe kwa angalau saa moja, na ikizidi sana iwe kwa kati ya saa mbili hadi tatu.
Hata hivyo kufikia miaka ya 1980, ndipo ''mpango'' wa watoto kuachwa kulia ulianzishwa rasmi.
Mwaka 1985, Richard Ferber alitetea kile alichokiita ""kilio kinachodhibitiwa"" au ""njia ya kumuacha na kutoweka"", kuruhusu mtoto alie kwa muda mrefu zaidi. (Baadaye alisema alikuwa ameeleweka vibaya na kusisitiza kwamba hakupendekeza njia hii kwa kila mtoto ambaye halala vizuri.)

Chanzo cha picha, Getty Images
Mnamo 1987, Marc Weissbluth alishauri kumweka tu mtoto mchanga kwenye kitanda chake cha kulala na kufunga mlango - unaoitwa ""kutoweka''.
Baadhi ya watafiti ambao walipendekeza njia hizi za kulala kwa watoto wachanga walisema kufanya hivyo kabla hawajafikisha miezi sita- ni makosa.
Pia wanasema hawapendekezi mafunzo ya usingizi kwa watoto ambao wameathiriwa kisaikolojia, ikiwa ni pamoja na watoto ambao wamepata kiwewe."
Virusi vya marburg ni nini na vinawezaje kuepukwa?  - bbc news swahili,"Chanzo cha picha, Getty Images
Watu wawili nchini Ghana wamefariki dunia baada ya kuambukizwa virusi vya Marburg - na 98 wamewekwa karantini - huku kukiwa na hofu ya kuzuka kwa ugonjwa huo unaoambukizana  sana.
Dalili za ugonjwa huo ni pamoja na kikohozi, maumivu ya viungo, kuhara na kutapika, na mara nyingi hata upungufu wa damu katika mwili.
Kulingana na Umoja wa Mataifa, virusi vya Marburg, ambavyo ni sawa na virusi hatari vya Ebola, viligunduliwa kwa mara ya kwanza baada ya watu 31 kuambukizwa, saba kati yao walikufa, mnamo 1967 huko Marburg na Frankfurt. Ujerumani na Belgrade huko Serbia.
Chanzo cha picha, Getty Images
Mlipuko huo ulitokana na tumbili wa Kiafrika walioagizwa kutoka Uganda.
Lakini virusi hivyo vimehusishwa na wanyama wengine tangu wakati huo.
Na miongoni mwa wanadamu, huenezwa zaidi na watu ambao wamekaa kwa muda mrefu katika mapango na migodi iliyo na popo.
Huu ni mlipuko wa kwanza nchini Ghana - lakini nchi kadhaa za Afrikazimewahi kuripoti mlipiko wa virusi ikiwa ni pamoja:
Mlipuko wa mwaka 2005 nchini Angola ulisababisha vifo vya watu zaidi ya 300.
Lakini barani Ulaya, ni mtu mmoja tu amefariki katika kipindi cha miaka 40 - na mmoja nchini Marekani,baada ya kurejea kutoka katika safari ya kuzuru mapango nchini Uganda.
Milipuko mikubwa:
Chanzo: WHO
Unaanza ghafla na:

Hii mara nyingi siku tatu hufuatwa na:
WHO inasema: ""Mwonekano wa wagonjwa katika awamu hii umeelezewa kuwa unaonyesha sifa za 'kama mzimu', macho ya ndani, nyuso zisizo na hisia na uchovu mwingi.""
Baadhi ya watu hutokwa na damu sehemu mbalimbali za mwili na kufa siku nane hadi tisa baada ya kuugua kwa sababu ya kupoteza damu nyingi na mshtuko.
Kwa wastani, virusi huua nusu ya walioambukizwa, WHO inasema, lakini aina hatari zaidi imeua hadi 88%.
Chanzo cha picha, Getty Images
Popo wa matunda aina ya rousette wa Misri mara nyingi huwa na virusi.
Nyani wa kijani kibichi na nguruwe wanaweza pia kubeba.
Miongoni mwa wanadamu, huenea kupitia maji ya mwili na malazi yaliyochafuliwa nao.
Na hata watu wakipona, damu au shahawa zao, kwa mfano, zinaweza kuwaambukiza wengine kwa miezi mingi baadaye.
Hakuna chanjo maalum au matibabu ya virusi.
Lakini aina mbalimbali za bidhaa za damu, madawa ya kulevya na matibabu ya kinga yanatengenezwa, WHO inasema.
Na madaktari wanaweza kupunguza dalili kwa kuwapa wagonjwa waliofika hospitali maji mengi ili kuchukua nafasi ya damu iliyopotea.
Watu barani Afrika wanapaswa kuepuka kula au kushika nyama ya porini, Gavi, shirika la kimataifa linalokuza upatikanaji wa chanjo, linasema.
Watu pia wanapaswa kuepuka kuwa karibu na nguruwe katika maeneo yenye mlipuko, WHO inasema.
Wanaume ambao wamekuwa na virusi wanapaswa kutumia kondomu kwa mwaka mmoja baada ya kupata alili au hadi shahawa zao zitakapothibitishwa mara mbili kuwa hazina virusi.
Na wale wanaozika watu ambao wamekufa kutokana na virusi wanapaswa kuepuka kugusa mwili."
Homa ya mgunda: ufahamu ugonjwa huu uliobainika kusini mwa tanzania - bbc news swahili,"Na Lizzy Masinga
BBC Swahili
Chanzo cha picha, Getty Images
Serikali ya Tanzania imebaini kuwa ugonjwa unaoua watu kusini mwa Tanzania ni homa ya Mgunda.
Waziri wa Afya wa Tanzania, Ummy Mwalimu amewaambia waandishi wa habari kuwa upimaji wa sampuli za wagonjwa waliokuwa wakiugua katika Wilaya ya Ruangwa katika Mkoa wa Lindi umethibitisha mlipuko huu kuwa wa ugonjwa unaoitwa kitalaamu Leptospirosis, Field Fever au kwa lugha ya Kiswahili inajulikana kama Homa ya Mgunda.
Leptospirosis ni ugonjwa unaosababishwa na bakteria unaoathiri wanadamu na wanyama.
Husababishwa na bakteria kitaalamu  kutoka jenasi ya Leptospira. Kwa wanadamu, inaweza kusababisha dalili nyingi, ambazo nyingine zinaweza kudhaniwa kuwa magonjwa mengine.
Baadhi ya watu walioambukizwa, hata hivyo, wanaweza wasiwe na dalili zozote.
Kwa mujibu wa Kituo cha Kupambana na magonjwa CDC, bila matibabu,  inaweza kusababisha uharibifu wa figo, meningitis (kuvimba kwa membrane karibu na ubongo na uti wa mgongo), kwa ini kushindwa kufanya kazi , shida ya kupumua, na hata kifo.
Bakteria wanaosababisha leptospirosis huenezwa kupitia mkojo wa wanyama walioambukizwa, ambao wanaweza kuingia ndani ya maji au udongo na wanaweza kuishi huko kwa wiki hadi miezi.
Aina nyingi tofauti za wanyama wa porini na wa nyumbani hubeba bakteria.
Halikadhalika Ng'ombe, Nguruwe, farasi, mbwa, jamii ya panya na wanyama wa porini.
Wakati wanyama hawa wakipata maambukizi, wanaweza kuwa hawana dalili za ugonjwa huo. Wanyama walioambukizwa wanaweza kuendelea kutoa bakteria kwenye mazingira kwa kuendelea au kila baada ya muda kwa miezi michache hadi miaka kadhaa.
Ugonjwa mpya unaosababisha kutokwa damu puani na kuua Lindi wajulikana-Serikali
Mwanadamu anaweza kuambukizwa kupitia:
Bakteria wanaweza kuingia mwilini kupitia ngozi au utando wa (macho, pua au mdomo), hasa ikiwa ngozi ina mikwaruzo.
Kunywa maji machafu pia kunaweza kusababisha maambukizi.
Milipuko ya leptospirosis kwa kawaida husababishwa na maji machafu, kama vile maji ya mafuriko. Maambukizi ya mtu kwa mtu ni nadra.
Kwa wanadamu, inaweza kusababisha dalili mbalimbali, ikiwa ni pamoja na:
Dalili nyingi hizi zinaweza kuhusishwa na magonjwa mengine.
Isitoshe, baadhi ya watu walioambukizwa huenda wasiwe na dalili zozote.
Kwa mujibu wa CDC, Muda kati ya kufichuliwa kwa mtu kwa chanzo kilichochafuliwa na kuwa mgonjwa ni siku 2 hadi wiki 4.
Ugonjwa kawaida huanza ghafla na homa na dalili nyingine. Leptospirosis inaweza kutokea katika hatua mbili:
Baada ya awamu ya kwanza (pamoja na homa, baridi, maumivu ya kichwa, maumivu ya misuli, kutapika, au kuhara) mgonjwa anaweza kupona kwa muda lakini akawa mgonjwa tena.
Awamu ya pili ikitokea, huwa ni kali zaidi; mtu anaweza kupata shida ya figo au ini au homa ya uti wa mgongo.
Ugonjwa hudumu kutoka siku chache hadi wiki 3 au zaidi.
Bila matibabu, kupona kunaweza kuchukua miezi kadhaa.
Leptospirosis hutokea duniani kote, lakini ni kawaida zaidi katika hali ya hewa ya joto au ya kitropiki.
Ni hatari ya kikazi kwa watu wengi wanaofanya kazi nje au na wanyama, kama vile:
Ugonjwa huo pia umehusishwa na kuogelea na kuteleza kwenye ziwa na mito iliyochafuliwa.
Kwa hivyo, ni hatari kwa wale wanaoshiriki katika michezo ya nje.
Hatari inaweza kuwa kubwa zaidi kwa wale wanaoshiriki katika shughuli hizi katika hali ya hewa ya joto.
Kwa kuongeza, matukio ya maambukizi ya Leptospirosis kati ya watoto wa mijini yanaonekana kuongezeka.
Homa ya Mgunda (Leptospirosis) inatibiwa na dawa aina ya antibiotics, kama vile doxycycline au penicillin, ambayo inapaswa kutolewa mapema katika kipindi cha ugonjwa huo.
Zinaweza kuhitajika kwa watu walio na dalili kali zaidi. Watu walio na dalili zinazoashiria leptospirosis wanapaswa kuwasiliana na mtoa huduma wa afya.
Hatari ya kupata ugonjwa huu inaweza kupunguzwa sana kwa kutoogelea au kuzama ndani ya maji ambayo yanaweza kuwa na mkojo wa wanyama, au kutowagusa wanyama walioambukizwa.
Nguo au viatu vya kujikinga vinapaswa kuvaliwa na wale walioathiriwa na maji au udongo uliochafuliwa kwa sababu ya kazi zao au shughuli zao za burudani."
Ugonjwa mpya unaosababisha kutokwa damu puani na kuua lindi wajulikana-serikali - bbc news swahili,"Chanzo cha picha, Wizara ya Afya
Serikali ya Tanzania imebaini kuwa ugonjwa unaoua watu kusini mwa Tanzania ni homa ya Mgunda.
Waziri wa Afya Mheshimiwa Ummy Mwalimu amewaambia waandishi wa habari kuwa upimaji wa sampuli za wagonjwa waliokuwa wakiugua katika Wilaya ya Ruangwa katika Mkoa wa Lindi umethibitisha mlipuko huu kuwa wa ugonjwa unaoitwa kitalaamu Leptospirosis, Field Fever au kwa lugha ya Kiswahili inajulikana kama Homa ya Mgunda.
Waziri Ummy amesema hayo leo mara baada ya kutembelea Wilaya ya Ruangwa katika Mkoa wa Lindi ambako kumezuka Mlipuko wa Ugonjwa huo na kuzungumza na Waandishi wa Habari.
Kwa mujibu wa Waziri Ummy Homa ya Mgunda ni miongoni mwa magonjwa yanayoambukizwa kutoka kwa wanyama kwenda kwa binadamu na unasababishwa na Bakteria aina ya Leptospira interrogans.
""Ugonjwa huu umekuwepo katika maeneo ya kitropiki ambayo ni yenye hali ya joto katika mabara ya Amerika ya Kaskazini, Amerika ya Kusini, Afrika, Asia na Australia.,' amenukuliwa na kuongeza 'Wanyama aina za panya, kindi, mbweha, kulungu, swala, na wanyamapori wengine wameripotiwa kupata maambukizi ya vimelea hivi na kuwa chanzo cha maambukizi kwa binadamu"" amesema.
Hadi kufikia siku ya tarehe 17 Julai 2022, kulikuwa na wagonjwa 20 na vifo vya watu watatu (3) vilivyotokana na ugonjwa huo. Kwa mujibu wa taarifa ya Waziri Ummy, kwa sasa, wagonjwa wawili pekee wenye dalili ndiyo bado wamelazwa katika eneo lililotengwa kwa ajili ya matibabu.
Vile vile, timu zimeendelea na ufuatiliaji wa watu waliotangamana na wagonjwa ambapo mpaka sasa, Serikali inasema hakuna aliyeonesha dalili za ugonjwa."
Unajua kamera ya simu yako ya mkononi inaweza kutambua kama wewe ni mgonjwa? - bbc news swahili,"Chanzo cha picha, Getty Images
Je, ungeweza kuamini ungeambiwa kwamba kamera ya simu yako ya mkononi inaweza kukwambia kwamba wewe ni mgonjwa kwa kutazama macho yako tu?
Wanasayansi katika Chuo Kikuu cha California wamebuni programu ya simu ya mkononi ambayo inaweza kugundua ugonjwa wa Alzeima na magonjwa mengine ya mfumo wa neva Nyurolojia.
Sasa unaweza kufikiria hilo linawezaje kutokea? Kwa kifupi programu hii hutumia kamera ya 'infrared' ya simu na kufuatilia mabadiliko katika mboni ya jicho la mtu kwa kiwango cha milimita ndogo sana. Taarifa zinazotoka katika programu hii inaweza kusema juu ya afya ya mtu.
Kwa msaada wa teknolojia, macho yanaweza kuwa njia muhimu ya uchunguzi wa magonjwa kwani yanahitaji uchunguzi mdogo kuliko sehemu zingine za mwili.
Hili ni suala la teknolojia, lakini hata kama hakuna teknolojia, unaweza kujua kuhusu matatizo mengi ya afya kwa kuangalia tu macho.
Hizi ni ishara baadhi zinazoweza kukusaidia kujua matatizo yako ya macho.
Mboni ya jicho hupata hisia kwa haraka kukiwa na mwanga, ikipungua pale ambapo kuna mwanga mkubwa na kutanuka wakati kuna giza kidogo. Ikiwa umbo la keiki linabadilika polepole au kuchelewa, basi mtu huyo ana magonjwa kadhaa, ikiwa ni pamoja na magonjwa makubwa kama vile Alzeima.
Pia huja kama ushahidi wa madhara ya madawa ya kulevya na matumizi ya madawa ya kulevya. Macho yaliyopanuka huonekana kwa watu wanaotumia vibaya dawa za kusisimua kama vile kokeni na amfetamini. Kwa hiyo watu wanaotumia heroini wanaonekana kuwa na mboni ndogo.
Chanzo cha picha, Getty Images
Wakati rangi ya sehemu nyeupe ya jicho inabadilika, inaonyesha kuwa kuna kitu kibaya katika mwili. Matumizi ya pombe kupita kiasi au dawa za kulevya yanaweza kusababisha macho kuwa mekundu.
Rangi ya macho mekundu pia husababishwa na aina fulani ya uvimbe au maambukizi ambayo huimarika baada ya siku chache. Ikiwa rangi inaendelea, inaweza kuwa ishara ya maambukizi makubwa, kuvimba, au majibu ya lens ya mawasiliano.
Katika hali mbaya, jicho nyekundu linaweza kuonyesha glaucoma. Ni ugonjwa unaoweza kumfanya mtu kuwa kipofu. Ukipna macho yanageuka njano, kwa kawaida ni ishara ya homa ya manjano au ugonjwa unaohusiana na ini. Jaundice ina sababu tofauti, ikiwa ni pamoja na kuvimba kwa ini, ugonjwa wa maumbile au autoimmune, dawa fulani, virusi, na uvimbe.
Chanzo cha picha, Getty Images
Alama ama doa nyekundu kwenye sehemu nyeupe ya ndani ya jicho inaweza kuonekana ya kutisha kidogo na husababishwa na kupasuka kwa mshipa mdogo wa damu. Mara nyingi hakuna sababu yake na inarekebishwa yenywee kwa muda mfupi.
Hata hivyo, inaweza kuwa ishara ya shinikizo la damu, kisukari na matatizo ya kuganda kwa damu ambayo husababisha damu nyingi.
Ikiwa tatizo hili linaendelea kwa muda mrefu, ni muhimu kushauriana na daktari.
Ukiwa na alama hii ni ishara ya cholesterol ya kiwango cha juu na kuongezekakwa hatari ya kupatwa na ugonjwa wa moyo. Pia inaonyesha kuwa mtu huyo anakunywa pombe na wakati mwingine huonekana macho kama ya mtu mzee.
Chanzo cha picha, Getty Images
Wakati mwingine unaweza kuona jicho liko katika hatari zaidi hiyo ni mbaya zaidi na rahisi kutibu. Pinguecula ni uvimbe wa manjano unaoonekana kwenye weupe wa jicho. Ni mchanganyiko wa mafuta na protini. Inaweza kutibiwa na matone na au upasuaji mdogo.
Chanzo cha picha, Getty Images
Wakati mwingine tunaona macho ambayo yanajulikana kama macho ya googly. Macho yanayotaka kutokeza kwa nje. Macho kama hayo yanaweza kuwa ya kawaida. Lakini ikiwa macho sio hivyo mwanzoni na kisha macho ya googly yanaweza kuhusiana na tezi na kuhitaji matibabu. Ikiwa jicho moja linaonekana kama jicho la kuvimba, kunaweza kuwa na jeraha au maambukizi, au uvimbe nyuma ya jicho.
ZINGATIA: Makala hii ni kwa ajili ya muongozo tu, kama unaswali ama mashaka ya afya ya macho yako tafadhali wasiliana na daktari."
Bangladesh: kwanini baadhi ya watu wanataka kumaliza maisha yao hadharani? - bbc news swahili,"Nchini Bangladesh, mwanaume mmoja alijiteketeza kwa moto kwenye eneo la kilabu cha pombe mjini Dhaka, na kufa mwaka mmoja baadaye.
Mapema, mwanaume mwingine alijionyesha moja kwa moja  katika matangazo ya acebook Live na kujipiga  kichwani.
Matukio kama haya ya kujiua hadharani yameibua hisia mbali mbali miongoni mwa watu wa Bangladesh

Kujipiga risasi kichwani

Mwezi februari mwaka huu, Abu Mohsin Khan, mfanyabiashara kutoka Dhaka alijiweka kwenye matangazo ya moja kwa moja ya Facbook na kujipiga risasi mwenyewe kichwani.
Abu Mohsin Khan  alizungumza katika  Facebook moja kwa moja kwa sauti ya utulivu kwa zaidi ya dakika 16. Alikuwa mtulivu alipokuwa akizungumza.
Miwani yake ilikuwa na kivuli. Alianza kwa kueleza utambulisho wake. Alielezea kutoridhishwa na watu wa familia yake.
Alielezea jinsi wafanyabiashara walivyodanganywa. Alikuwa akiongea taratibu huku akitulia kwa muda mfupi na mrefu katikati ya maneno mara nyingi.
Sauti yake ilikuwa ikisikika mara kwa mara. Mara mbili alirejea mistari ya Kalama,  na  kusoma  Sura za Koran.
Chanzo cha picha, Getty Images
Pia alithibitisha kwamba pisto aliyoitumia kujiua alikuwa ameipata kwa njia halali kwa kuonyesha kibali chake katika  matangazo ya moja kwa moja yaani -Facebook Live.
Julai 4, mwanaume alijichoma kwa moto ghafla katika eneo la wazi mbele klabu ya waandishi wa habari. Kama anavyoonekana kwenye video, mwanaume huyo alionekana akiwa amelala akiwa amenyauka huku mikono na migu yake vikiwa vimetupwa mbali naye.
Moto ulikuwa ukiwaka kwenye mwili wake wote. Wakati ule, watu walikimbilia kwenye eneo la tukio na kumwagia maji ili kuuzima moto kwenye mwili wake.   Licha ya kwamba wakati huo sehemu kubwa ya mwili wake ilikuwa imeungua.
Katika picha moja, maji yanamwagwa kwneye mwili wake, nguo zake ziliungua na alikuwa karibu mtupu.
Mwanaume huyo mwenye umri wa miaka 50 alitambuliwa kama Mohammad Anisur Rahman al maarufu Gazi Anis. Alikuwa ni mfanyabiashara.
Kaka yake Anisur Rahman, Nazrul Islam ameiambia  BBC Bangla kwamba kaka yake kwanza alianza biashara ya kuuza magari. Aliiacha biashara hiyo na kuanza kufanya biashara  na mmiliki wa magari Henolax.
Alijichoma moto Jumatatu baada ya kudanganywa pale.
Lazwa katika ghospitali ya taasisi ya Sheikh Hasina National Burn mjini Dhaka.  Alifariki pale Jumanne asubuhi
Dkt. Mehzabin Haque, Profesa wa elimu na ushauri wa kisaikolojia, alisema kwamba mtu anayetaka kutekeleza mauji yake hadharani huwa anakuwa na uhakika  kwa 100% kwamba anataka kufa.
Alizungumzia kuunga mkono muungano wa Marekani, lakini akasema kuwa kiasi fulani cha uhuru sio jibu. Mtu anayetekeleza mauaji yake huwa anahisi kufanya  hivyo. ""
""Halafu anataka kufanya kitu ili kila mtu amtazame. Kila mtu analazimishwa kulipia garama yake. Kama angejiua ndani ya nyumba ,labda hakuna mtu fulani asingejua, halafu watu wasahau."" ""Lakini wakati mambo yanapotokea hadharani, ni muhimu kuelewa kwamba kwamba hajaribu tu kujiua pekee, anaingiza hasira na chuki ndani ya mtu mwingine mara anapokufa. Wanachagua njia hii ya kutoa  hasira yao kuwapokezea watu wengine wanaotaka waipate. ""
'Kan Pate Roi ni kitengo kinachotoa usaidizi wa kisaikolojia nchini  Bangladesh. Shirika hilo lisilo la kiserikali linasema kuwa kuanzia Aprili 2020 hadi Mei 2021 watu wapatao 13,000 wamekwishapiga simu kwao kuomba msaada wa ushauri nasaha.
Wengi wao ni wanaume. Wengi wanaume haw ani wale walio kati ya umri wa miaka 20 na 40.
Arun Das, ambaye ni mratibu wa shirika hilo, anasema wengi wao huwa wanaelezea shinikizo la kipato kama chanzo cha hisia za msongo wa mawazo.
""Wengi wao huelezea kuhusu matatizo ya mahusiano, na wengi wao ni wasichana wanaozungumzia hili. Wanaume mara nyingi huwa na matatizo ya kikazi, wanapitia ugumu wa kupata fedha, ndio maana walikuwa na msongo wa mawazo- wanaume huzungumzia kuhusu mambo haya. Simu nyingine tunazozipata kutoka kwa wanaume ni kuhusu uraibu . ""
Profesa Dkt. Mehzabin Haque anasema kwamba tukio la mauaji ya kujiua hadharani huwashitua sana watu.
""Kadhri jambo linavyotisha ndivyo linavyowasaidia kuwa ‘’njia ya kuondokana nalo’’ kwa wale wanaohangaishwa na msongo wa mawazo  ,"" alisema."
Hatua za ujauzito: nini hutokea kwa watoto wachanga na wajawazito kila mwezi - bbc news swahili,"Chanzo cha picha, Getty Images
Dalili za kwanza za ujauzito zinaweza kuwa tofauti kutoka kwa mtu hadi mtu.
Kwa sehemu kubwa, ugunduzi hufanywa ndani ya mwezi wa kwanza, si kwa ishara maalum, lakini kwa kutambua kwamba siku zako za mwezi zimechelewa, uthibitisho huja baada ya kipimo kuonesha kuwa una ujauzito.
Ili kutengenza kiumbe kipya, hakuna shaka kwamba mwili na akili hupitia mabadiliko mengi ambayo hukua kutoka kwa kiumbe chenye seli moja hadi mtoto aliyekamilika kabisa, tayari kuishi nje ya tumbo la mama.
Kila hatua ya ujauzito huleta hisia tofauti na mabadiliko, na inaweza kuwa ya kutisha haswa kwa mama na baba wa mara ya kwanza, kujaribu kujua ni nini kawaida na kipi sio kaaida.
Chanzo cha picha, Getty Images
Ni muhimu kukumbuka kwamba, ingawa inatarajiwa, unaweza usipate dalili zote zilizoelezwa katika ripoti  kila mwili hupokea mabadiliko hayo tofauti. Cha muhimu kudumisha mazungumzo ya mara kwa mara na daktari wako na kushauriana naye ikiwa kuna shaka.

Mwezi wa 1 (wiki 1 hadi 4)
Wakati wa kwenda kwenye matibabu kwa mara ya kwanza, ni kawaida kwa mtaalamu wa afya kukuuliza maswali mengi kuhusu historia ya matibabu ya familia yako.
Uchunguzi wa ndani wa nyonga pia hufanywa ili kuangalia uterasi, uke na mlango wa uzazi na uchunguzi wa pap (kwa ajili ya kuzuia saratani ya shingo ya kizazi) unaweza kuombwa ikiwa mjamzito haijafanyiwa kipindi cha karibuni, ndani ya mwaka mmoja.
Vipimo vya kawaida vya damu na mkojo pia hufanyika kwa mara hii ya kwanza, pamoja na ukaguzi wa jumla wa afya, ikiwa ni pamoja na urefu, uzito na shinikizo la damu.
Vitamini na folic acid, ambayo huchangia malezi sahihi ya mtoto, inashauriwa kwa wanawake wajawazito katika awamu hii ya awali.
Kwa sababu za usalama, ni muhimu kushirikisha habari kuhusu dawa au virutubisho vyovyote unavyotumia na daktari.
Uzalishaji wa homoni wakati wa ujauzito, ambayo huanza mwezi wa kwanza, ni jambo gumu sana, anaelezea Rodrigo Buzzini, daktari wa wanawake na daktari wa uzazi na mkurugenzi wa kikundi cha Santa Joana.
""Uzalishaji wa homoni, hasa HCG [ambayo hutumika kama kiashiria cha ujauzito], ni mkali sana. Kuwa na kiashiria mwanzoni, viwango vinaongezeka mara mbili kila saa 48 na kuendelea kuongezeka hadi wiki ya kumi na mbili. "", anaelezea mtaalamu.
Mabadiliko haya yanaweza kusababisha kusinzia, kichefuchefu na kumfanya mtu kutaka kujitenga zaidi bila kushiriki kufanya shughuli nyingi.
Chanzo cha picha, Getty Images
""Lakini hii inategemeana na mtu, kwa kuzingatia mazingira yao ya kibaolojia na kisaikolojia"", anabainisha daktari.
Watu wengine pia hupata mabadiliko katika hamu ya kula ambayo inaweza kujumuisha kuongezeka kwa njaa lakini pia kuchukia chakula.
Hata hivyo ni muhimu, kwa mujibu wa madaktari, mwanamke mjamzito anatakiwa kuendelea kula kawaida, sawa na mtu ambaye si mjamzito, lakini kwa kuzingatia kwamba mtoto atapata madhara chanya au hasi kulingana nguvu ya mama.
Ukuaji wa mtoto
Katika hatua hii, kijusi kina kinakuwa na urefu wa milimita 0.1 hadi 0.2 tu na kinaitwa blastocyst. Katika wiki tatu za ujauzito, Jenetiki za maumbile tayari zimetengenezwa na jinsia inakuwa tayari ingawa haiwezekani kutambua kwa uchunguzi wa matibabu.
Mwezi wa 2 (wiki 5 hadi 8)
Ikiwa hii ni maya yako ya kwanza kwa daktari, baadhi ya wanawake hawatambui mimba katika mwezi wa kwanza utatakiwa kufanya vipimo vilivyotajwa.
Uzito wako na shinikizo la damu pia vitapimwa na kufuatiliwa. ""Katika wiki ya sita, tayari inawezekana kufanya uchunguzi wa ultrasound ya uke, ambayo ni, kuona mfuko wa ujauzito na kutathmini miundo inayoonyesha kama ujauzito unaendelea vizuri,"" anaelezea Ellen Freire, daktari wa magonjwa ya wanawake na uzazi.
Mabadiliko kwa mwanamke mjamzito
Kwa mujibu wa Freire, mwanamke hawezi kujisikia chochote, lakini kwa baadhi ya wanawake wengine wajawazito, awamu hii dalili za ""kawaida"" za ujauzito huongezeka.
""Wanaweza kuonesha kwa kushuka kwa shinikizo, kichefuchefu mara kwa mara na kutapika. Tunapendekeza kuchukua tahadhari zaidi na chakula na sio kujitibu.""
Ukuaji wa mtoto
""Kati ya wiki tano na sita, 'mbegu' ndogo tayari ina urefu wa milimita tano. Baadhi ya wanawake wajawazito wanashangaa jinsi mabadiliko madogo yanaweza kuwa na athari inayoonekana, ni kwa sababu mwili umeingia katika hali ya ujauzito,"" anafafanua daktari.
Vipengele vinaendelea kuundwa, kama vile vidole na macho, mrija wa neva, muundo wa kiinitete ambao utatoa ubongo na uti wa mgongo, tayari umeundwa vizuri sasa. Njia ya utumbo na viungo vya hisia pia huanza kujitengeneza. Kuanzia wiki ya sita, kiini cha moyo huanza kudunda. Tunaweza kusikia kwenye ultrasound na ni wakati wa kihisia sana, kawaida ndio wakati wazazi ""wanaona mwanga"".
Mbali na kuwa raha kwa wanandoa, ni ishara ya ujauzito mzuri”, anasisitiza Bw. Freire.
Mwezi wa 3 (wiki 9 hadi 12)
Ni wakati wa kurudi kwa daktari, ambapo daktari atasikiliza malalamiko yoyote na kujibu maswali ya mwanamke mjamzito.

""Tunaomba uchunguzi wa ultrasound wa trimester ya kwanza ambayo inatuonyesha maelezo muhimu sana ya kijusi kuhusiana na placenta, sura na ukuaji wa mtoto  ambao lazima uwe umekuwa mara mbili ya ultrasound ya kwanza  na tathmini ya hatari ya dalili za magonjwa hufanyika"", anaelezea Buzzini.

Mabadiliko kwa mwanamke mjamzito
Matiti ya mwanamke mjamzito huongezeka na chuchu huwa nyeusi na kwa wanawake wengine, chunusi  zinaweza kutokea. hamu ya kula  inaweza kuanza kurudi na kwa mara ya kwanza ""njaa ya ujauzito"" huanza kujitokeza.
""Tumbo pia huanza kuonekana na ni vigumu kutotambua ujauzito,"" anasema Freire.

Ukuaji wa mtoto
Mwishoni mwa mwezi wa tatu, kijusi huwa na urefu wa sentimita 10 na kawaida huwa na uzito wa gramu 28.

Mikono, viganja, vidole, vidole  vya mguuni na vidole gumba tayari vimeundwa kikamilifu. kucha huonekana na meno huanza kuundwa chini ya ufizi.
Katika awamu hii, kijusi huanza kuzunguka katika mazingira yake kidogo, kufanya mambo kama kufungua ngumi na mdomo.
Mwezi wa 4 (wiki 13 hadi 16)
Mama mtarajiwa yuko karibu nusu ya ujauzito wake.
Kipindi hiki ni hatua muhimu ya ujauzito, inawezekana kujua jinsia ya kibiolojia ya mtoto kwa msaada wa ultrasound.
Kutokana na maendeleo makubwa ya kijusi, nafasi za kuharibika kwa mimba hupungua kwa kiasi kikubwa.
Mabadiliko kwa mwanamke mjamzito
Moyo wa mama husukuma damu haraka ili kumtia nguvu yeye na mwili wa mtoto, hivyo dalili kama vile kizunguzungu na kushindwa kupumua vizuri ni kawaida.
Anaweza pia kuteseka na kukosa choo na maumivu ya mgongo kutokana na ukuaji wa mtoto
Ukuaji wa mtoto
""Viungo vinakaribia kutengenezwa kikamilifu na mapigo wa moyo wa kiumbe sasa unaweza kusikika kwa kutumia kifaa kinachoitwa doppler,"" asema Bi Buzzini.
Kope, nyusi, kucha na nywele huonekana. Meno na mifupa kuwa mnene.
Mtoto tayari anaweza kufanya vitendo kama vile kunyonya kidole gumba, kupiga miayo, kunyoosha na kutengeneza nyuso za kuchekesha.
Mfumo wa neva huanza kufanya kazi polepole. ""Viungo vya uzazi tayari vimeundwa, kwa hiyo, kulingana na nafasi ya mtoto kwenye ultrasound, tayari inawezekana kugundua jinsia. Mtoto pia anapata hisia iwezekanavyo kwa mwanga na sauti "", inabainisha daktari wa wanawake.
Chanzo cha picha, Getty Images
Mwishoni mwa mwezi wa tano, mwanamke mjamzito hufanyiwa uchunguzi wa pili wa maumbile ambao ni muhimu kama wa kwanza katika kutathmini ukuaji sahihi wa mtoto tumboni.

Mabadiliko kwa mwanamke mjamzito
Wanawake wengi huongezeka kati ya pauni 2.5 na 6.5 kwa wakati huu na mfuko wa uzazi unakuwa na ukubwa wa  tikiti. Kwa kuongezeka kwa ukubwa wa tumbo, kitovu kinaweza kutokea nje.
Hamu ya kula inaweza kuongezeka na baadhi ya wanawake wanakabiliwa na kupoteza kumbukumbu, inayoitwa ""pregnancy brain"" kwa Kiingereza. Katika awamu hii, wanawake wajawazito wanaweza kuwa na ugumu wa kukumbuka maelezo au kuwa makini na kazi.
Ukuaji wa mtoto
""Mtoto tayari anaweza kuhisi na kusikia, kwa hivyo tunapendekeza kusikiliza muziki na kuzungumza ili kufanya mazingira ya nje ya mfuko wa uzazi kuingiliana,"" anatoa maoni Buzzini.
Wakati wa ultrasound, mtaalamu huangalia viungo kwa  kina  vya moyo, kibofu, figo na vingine na kuhesabu vidole vya mtoto ambavyo vinaweza kusogea na mama akahisi  kucheza.
""Mwanamke mjamzito anapokaribia mwisho wa miezi mitatu ya pili ya ujauzito, ni muhimu kumsikiliza ili asihisi kuzidiwa,"" alisema Bi Buzzini.
Mabadiliko kwa mwanamke mjamzito
""Imethibitishwa kuwa kuna mzunguko mkubwa wa shinikizo la damu na shida ya tezi katika hatua hii kwa hivyo tunafanya uchunguzi,"" anasema daktari.
Wanawake wengi pia hupimwa kisukari cha ujauzito, ugonjwa unaosababishwa na kuongezeka kwa upinzani wa insulini kutokana na homoni za ujauzito.
Ukuaji wa mtoto

Katika mfuko wa uzazi, kupima moyo wa mtoto, ultrasound maalum ya moyo wa kijusi, hufanywa. Mtoto tayari ana uzito zaidi ya kilo na kucheza kwake kawaida huhisiwa zaidi  na mwanamke mjamzito.
Chanzo cha picha, Getty Images
Majadiliano yanafanyika kati ya wanawake wajawazito na wataalamu wa afya kuhusu upangaji uzazi na ishara za tahadhari.
Mabadiliko kwa mwanamke mjamzito
Kijusi kikiwa na uzani wa kilo moja, mama tayari ana uzito zaidi na anaweza kuhisi uchovu.
""Wagonjwa wengine wanasema wanahisi tumbo lao likitikisika. Ni mtoto kuwa na kwikwi na ni kawaida kabisa,"" Rodrigo Buzzini asema.
Ukuaji wa mtoto

Kijusi kinaendelea kukomaa na kuendeleza hifadhi ya mafuta mwilini. Maji maji ya amniotic huanza kupungua. Katika kesi za kuzaliwa mtoto kabla ya wakati, nafasi ya mtoto ya kuishi huongezeka baada ya mwezi wa saba.
Familia huanza kuhesabu hadi kuwasili kwa mtoto huku mwanamke mjamzito akifanyiwa uchunguzi wa kawaida kama vile vipimo vya damu na mkojo, kupima uzito na shinikizo la damu.
Mabadiliko kwa mwanamke mjamzito
Mama anaendelea kuongeza nusu kilo kwa wiki na anaweza kuhisi usumbufu wakati mtoto anaposogea. Kwa kuwa mtoto tayari anaweza kuwa na uzito wa kilo mbili, inawezekana kwamba kucheza kwake kunaweza kukusababishi usumbufu kwenye mbavu za mwanamke mjamzito. Anaweza  hata kuacha kuendelea na shughuli za kila siku na kuwa mwangalifu zaidi.
Ukuaji wa mtoto

Mapafu na mfumo wa neva ziko katika awamu ya mwisho ya kukomaa na hatari kubwa ya kuzaliwa kabla ya wakati haipo tena.
Mashauriano na daktari huwa ya wiki mbili au wiki. Mimba inaweza kuingia mwezi wa kumi lakini baada ya wiki 37 mtoto tayari ameundwa vizuri na hafikiriwi tena kuwa mtoto aliyezaliwa kabla ya wakati.
Katika awamu hii ya mwisho, madaktari huagiza vipimo ili kujiandaa kwa wakati wa kujifungua.
Kwa nini wanawake wajawazito wana hamu ya kula?
Damu na mkojo hupimwa na kuangaliwa ili kubaini kisababishi kikuu cha awali cha ugonjwa wa sepsis (tatizo la kuambukiza linalohatarisha maisha) kwa watoto wachanga.
Ikiwa ni matakwa ya mwanamke mjamzito, mtaalamu wa afya hutathmini uwezekano wa kuzaa kwa kawaida lakini tathmini sio ya uhakika,  kunaweza kuwa na mabadiliko baada ya muda, siku ya kuwasili kwa mtoto.
Mabadiliko kwa mwanamke mjamzito
Mtoto anaposogea hadi katika nafasi nzuri zaidi ya kujifungua, mama anaweza kuhisi unafuu kutokana na mgandamizo wa viungo na kupumua kwa urahisi zaidi.
Ukuaji wa mtoto
Mapafu ya mtoto yapo katika hatua za mwisho za kukomaa na tayari ubongo umekua sana na tayari kuanza kupokea vichocheo kutoka kwa ulimwengu wa nje. Mtoto huzaliwa na urefu wa takriban sentimita 50 na anaweza kuwa na uzito kati ya kilo 2.5 na 4."
'ni kama kutokuwa na watoto ni janga': unyanyapaa dhidi ya wanawake ambao hawana watoto - bbc news swahili,"Chanzo cha picha, DISCLOSURE
Kila mara mwandishi wa filamu Jaqueline Vargas anajibu 'hapana' kwa swali la  ""Je, una watoto?"" ""Ni kama kutokuwa na watoto ni janga,"" anasema. Baada ya hofu ya maswali hayo ya  awali, maswali ya mengine hufuata: ""Nani atakutunza katika uzee wako?"" na ""Kwa nini usiasili mtoto?"" ni maswali ya  mara kwa mara.
Na sio hivyo tu, anasema. Watu bado wanamuuliza ikiwa ana matatizo yoyote ya kiafya na mwisho wanapendekeza suluhisho lisilofaa.
""Wengi wanajaribu kusaidia kutatua hali hii ya kutokuwa na watoto. Uwezekano wa kutotaka kuwa mama ni moja maswali ya mwisho kuulizwa na karibu kila mara humaliza jambo hilo"", anaongeza.
Mwandishi wa filamu, michezo ya kuigiza ya tamthilia kama vile Predestinado (2022), Floribella (2005-2006) na Session of Therapy (2019-2021 anasema uamuzi wa kutokuwa na watoto, ulikuja polepole. Kwanza, bado mdogo, akiwa na umri wa miaka 18. Kisha, alifikiri kuhusu hilo tena akiwa na miaka 33 na hatimaye akiwa na miaka 40, aliamua kufanya maamuzi.
Familia haikukosoa uamuzi wake. Lakini, kwa upande mwingine, alishawishiwa na masuala ya uzazi.
Sio tu familia, lakini jamii, ambayo daima imekuwa ikihusisha taswira ya mama na kitu cha kipekee, kitakatifu na kisafi: ""wakati mzuri zaidi katika maisha ya kila mwanamke"", wanasema.
Mwanamke siku zote amekuwa akiwajibika kwa kazi kadhaa, kama vile kutunza nyumba, watoto, wazee na kadhalika, ni kitu kipya, ""anaona. ""Kwa watu wengi, mwanamke ambaye hataki kupata watoto ni mwanamke wa ajabu, ambaye husababisha mshangao. Na katika uso wa mshangao, watu wengi wanaweza kuwa na uadui.""
Wanawake wasio na watoto hawako huru kutokana na mashambulizi ya kuteseka au kukabiliwa na ubaguzi.
Oktoba 12, 2021, mwanahabari Ana Paula Padrão alikuwa kwenye nyumba ya rafiki yake wakati fulani, alifikiria kuchapisha picha nzuri akiwa na mtoto wake mdogo. Badala yake, aliweka maandishi kwenye Instagram yaliyosomeka: ""Leo ni Siku ya Mtoto na hakuna watoto nyumbanisina watoto. Na niamini, maisha bila watoto sio maisha mabaya ..."".
Jambo la klushangaza maandishi hayo yalienea kwenye mitandao ya kijamii. ""Kwangu mimi, ni skitu cha kawaida. Lakini niligundua kwamba nilifungua sanduku unyanyapaa. Matokeo hayo yalinishangaza"", anasema mtangazaji wa kipindi cha MasterChef.
Chanzo cha picha, DISCLOSURE
katika maandishi, Padrão anasema kwamba tayari amepitia kuharibika kwa mimba. Pia anasema kwamba, siku hizi, anaelewa kwamba hamu ya kupata mimba ilihusiana zaidi na shinikizo la kijamii kuliko tamaa ya kibinafsi.

""Wanaponiuliza kama nina watoto, nasema hapana, anaendelea Padrão. ""Mimi sio na sionekani kuwa mwanamke mwenye huzuni. Sijisikii kutokamilika. Maisha yangu ni ya furaha na nina furaha sana. Zaidi ya yote, mimi ndiye niliyetaka kuwa hivyo"", anahakikisha.
Nchini Brazili, 37% ya wanawake wa umri wa kuzaa (kuanzia miaka 15 hadi 49) hawafikiri juu ya kupata watoto wakati wowote. Na 81% hawafikirii kuwa na watoto kwa angalau miaka mitano ijayo.
Miongoni mwa waliohojiwa, 56% wako katika uhusiano thabiti na 74% wanafanya kazi kikamilifu au za muda.
Hivi ndivyo utafiti uliofanywa na kampuni ya kutengeneza dawa ya Bayer, kwa usaidizi wa Shirikisho la Vyama vya Wanajinakolojia na Uzazi wa Brazili (Febrasgo) na Think About Needs in Contraceptives (TANCO) unavyoonyesha.

Utafiti huo uliwahoji madaktari 726 wa magonjwa ya wanawake na wagonjwa 7,000 (Wabrazili 1,100).

""Hata leo, wanawake ambao hawataki kupata watoto wanalazimishwa kujisikia kwamba ni wabinafsi au kuhojiwa ikiwa wana majeraha ya kisaikolojia"", anasema Mirian Goldenberg.
""Jambo la kustaajabisha zaidi ni kwamba wanawake wenyewe wanadai wanakuwa mama kutoka kwa wanawake wengine. Kana kwamba uzazi ndio chaguo pekee halali au hata chaguo halali zaidi ya yote.""

Goldenberg anajua anachozungumza, hakuwa na watoto na hata ameandika kuhusu Kupata au kutokuwa na watoto: Eis a Questão, 2017.

""Licha ya shinikizo kutoka kwa jamii na shinikizo kutoka kwa marafiki, niliamua, tangu umri mdogo sana, kwamba sitakuwa na watoto"", aliandika
Daktari wa Chuo Kikuu cha Shirikisho cha Rio de Janeiro (UFRJ), anasema kwamba, kwa upande wake, hakukuwa na wakati ambapo aliamua kutokuwa mama. Yeye tu hakuwahi kuwa na hamu hiyo. Waume zake wawili wa zamani walitaka kuwa nao kiasi kwamba baada ya kuachana, walifanya hivyo.
""Sikuwahi kuhisi kushtakiwa na familia yangu, si waume wangu wa zamani. Nilihisi kushtakiwa, ndiyo na marafiki zangu na wanawake wengine.""
Chanzo cha picha, DISCLOSURE
Mwaka 2012, profesa wa Idara ya matibabu ya Saikolojia wa Universidade Estadual Paulista Júlio de Mesquita Filho (UNESP), Thássia Souza Emídio, alichapisha utafiti wa ‘Hawataki Kuwa Mama’ Baadhi ya Tafakari kuhusu Chaguo kwa Wazazi wasio na watoto.
Wakati huo, watafiti waliwahoji wanawake sita, kati ya miaka 30 na 55, ambao hawakutaka kupata watoto. Badala ya kuwa mama, walitanguliza vipaumbele vingine kwa mfano, taaluma.
""Jamii yetu ya kijinsia na mfumo dume haiwezi kuwaona wanawake zaidi ya jukumu lao kama mama. Hata hivyo, kuna uwezekano tofauti. Njia ya mwanamke ina vitu vingi, mawazo mengine ya maisha yanaweza kuwekwa pamoja. Ni muhimu kuachana na kanuni hii ya kijamii inayounganisha uanamke na kuwa mama"", anasema Thássia.
Nchini Marekani, wanawake wasio na watoto wana masharti yao wenyewe: ""wasio na watoto"" na ""bila watoto"". Anayeeleza tofauti hiyo ni mwanasaikolojia Kate Kaufmann, mwandishi wa kitabu Do You Have Children? -namana Wanawake wanavyoishi Wakati Jibu Ni Hapana (Mhariri LeYa).

""Wasio na watoto ni wanawake ambao walitaka kupata watoto, lakini hawakuwahi kupata na bila watoto, ni wale ambao walichagua kutokuwa nao"", anatofautisha. Kate na mumewe Dan ni sehemu ya kundi la kwanza, walijaribu, lakini Kate hawakuweza kupata mimba.

""Tuliacha wakati madaktari waliposema hatua yetu iliyofuata ilikuwa urutubishaji katika mfumo wa uzazi,"" anakiri. ""Kwangu haikuwa ya njia ya asili na ghali sana."" Leo, wenzi hao wanafuga kondoo katika jamii ya mashambani huko Portland, Oregon.

Karen Malone Wright, mwanzilishi wa tovuti ya NotMom na mratibu wa Mkutano wa NotMom anapendelea kuainisha wanawake wasio na watoto iwe ""kwa hiari"" au ""kwa bahati""

Kwa mujibu wa sensa ya 2014, 47% ya wanawake wa Marekani kati ya umri wa miaka 15 na 44 hawana watoto.
Tovuti ya taasisi hiyo, iliyoanzishwa mwaka wa 2012, inaorodhesha baadhi ya wanawake maarufu wasio na watoto, kama vile mwandishi wa Uingereza Virginia Woolf (1882-1941), mbunifu wa mitindo wa Ufaransa Coco Chanel (1883-1971), mchoraji wa Mexico Frida Kahlo (1907-1954), mwigizaji wa Marekani Katharine Hepburn (1907-2003), aliyekuwa mwanamke wa kwanza wa Argentina Eva Perón (1919-1952).
Katika toleo la 2017 la Mkutano wa NotMom, uliofanyika Cleveland, Ohio, mzungumzaji aliyealikwa alikuwa mtaalamu wa saikolojia wa Uingereza Jody Day, yeye ndiye aliyeunda neno ""NoMo"" (kifupi cha No Mothers) na mwandishi wa kitabu Living the Life Unexpected

Siku alitaka kupata watoto, lakini, hakuwa na mwenzi akiwa na miaka 43 baada ya kuwa na uhusiano na wati wawili aligundua kuwa hangeweza kutimiza ndoto yake.

Leo, akiwa na umri wa miaka 57, anaishi Ireland na mume wake wa pili mama na mbwa.
2011, alianzisha shirika la Gateway Women, kikundi cha msaada kwa wanawake ambao wameshindwa kupata mimba.
Mwaka 2016, kulingana na Taasisi ya Takwimu ya Uingereza (ONS), 18% ya wanawake nchini Uingereza hawakufikiria juu ya kupata watoto, ambapo mwaka 1991, kiwango hiki kilikuwa 9%.
Chanzo cha picha, EDU RODRIGUES
Nchini Brazili, tayari kuna mipango ya aina hii, kama vile vikundi vya mtandaoni
Kwa mwandishi Jaqueline Vargas, kubadilishana uzoefu kunaweza kuleta manufaa mengi na kwa sababu mbalimbali kama kuwa sio wewe pekee ambaye hutaki kupata watoto.
Mwandishi Thalita Rebouças alielewa kwamba hakuwa na wito wa kuwa mama hadi alipokuwa na umri wa miaka 30.
""Ilikuwa uamuzi wa ufahamu"", anasema mtangazaji wa The Voice Kids ambaye, kila mara, huulizwa swali lile lile: ""Je, hujutii?"".
""Nadhani ni upuuzi sana! Inakufanya utake kuuliza wale waliokuwa nao 'Na wewe, unajuta?' Nilichagua kutokuwa na mtoto na sijutii. Kwa nini tunapaswa kupata watoto?"".
""Kutotaka kupata watoto sio kosa. Kinyume chake ni uamuzi mgumu. Uamuzi wa kupenda ulimwengu, kupenda jirani yako na kujipenda mwenyewe."""
Kwa nini mbu huuma  baadhi ya watu  zaidi kuliko wengine? - bbc news swahili,"Chanzo cha picha, WIKIMEDIA COMMONS/CDC/JAMES GATHAN
Mbu na magonjwa wanayobeba yameua watu wengi zaidi katika historia ya binadamu.
Takwimu zinaonyesha kuwa mbu ndiye kiumbe hatari zaidi kwa binadamu ulimwenguni. Mwaka 2018 pekee, wadudu hao walisababisha vifo karibu 725,000.
Hali hii inatia wasiwasi na ilisababisha Baraza la Afya Ulimwenguni katika hafla ya kila mwaka ya kufanya maamuzi la Shirika la Afya Duniani (WHO)  kuidhinisha mwaka  Mwitikio wa Kimataifa wa Udhibiti wa Vekta (GVCR) 2017-2030. Hii ni hatua inayolenga kuelekeza nchi kimkakati ili kuimarisha udhibiti wa wadudu, miongoni mwao mbu wakiwemo.
Maamuzi hayo ni muhimu kwa kuzuia magonjwa na kukabiliana na milipuko ya kuambukiza inayoibuka. Baada ya yote, mbu wanaweza kusambaza magonjwa mengi, kama vile West Nile fever, Zika, dengue, homa ya manjano, chikungunya, maambukizi ya virusi vya Semliki, homa ya Sindbis, na malaria ambayo ilisababisha vifo 627,000 kwa mwaka 2020 pekee
Lakini unafahamu ni kwanini mbu huamua kuuma watu fulani na na sio mtu aliye karibu nawe.
Mbu, dume na jike, wanaweza kuishi bila kuuma wanyama wengine. Lakini wanawake wanahitaji damu ili kukamilisha mzunguko wao wa uzazi.
Karibu karne moja iliyopita, hewa ya kaboni (CO2) ilitambuliwa kuwa ni ya kuvutia kwa mbu. Na gesi hiyo ilitumiwa kukamata mbu jike ambao hutafuta damu inayohitajika kupata virutubisho kwa oogenesis yaani kizazi cha mayai.
Lakini hakuna ushahidi unaonesha kuwa CO2 hutumiwa kama kipimo cha tofauti cha kivutio. Pia, viwango vya utoaji wa kaboni havielezi kwa nini mbu hupendelea mtu mmoja kuliko mwingine. Sababu ni nini basi?
Kuna ishara nyingine za kemikali zinazoathiri mvuto wa mbu kwa watu fulani, hasa joto, mvuke wa maji, unyevunyevu, ishara za mwanga na muhimu zaidi harufu zinazotolewa kupitia ngozi ya binadamu.
Bado haijajulikana kwa uhakika ni harufu zipi zinazovutia mbu zaidi, lakini tafiti kadhaa zinaonyesha molekuli kama vile indole (harufu iliyopo kwenye lami ya makaa ya mawe na kwenye kinyesi), nonanol, octenol na lactic asidi kama washukiwa wakuu.
Watafiti wanaoongozwa na Matthew DeGennaro wa Chuo Kikuu cha Florida nchini Marekani kimetambua kipokezi cha kipekee cha harufu kinachojulikana kama kipokezi cha ionotropic 8a (IR8a), ambacho humruhusu mbu aina ya Aedes aegypti kutambua lactic acid Kama inavyojulikana, mbu huyu ndiye msambazaji wa dengue, chikungunya na zika.
Wanasayansi walipobadilisha kipokezi cha IR8a, kilichopatikana kwenye antena za wadudu, waligundua kuwa mbu hawakuweza kutambua asidi ya lactic na harufu zingine za asidi zinazotolewa na binadamu.
Chanzo cha picha, SHUTTERSTOCK/KHLUNGCENTER
Utafiti wa hivi karibuni umeonyesha kuwa virusi vya dengue na zika hubadilisha harufu ya panya walioambukizwa na binadamu ili kuwavutia zaidi mbu. Ni mkakati wa kuvutia, kwani umesaidia wadudu kuuma mtu husika, kutoa damu yao iliyoambukizwa na kusafirisha virusi kwa mtu mwingine.
Virusi vinaweza kufanya hivyo kwa kurekebisha utoaji wa ketone yenye harufu nzuri - acetophenone ambayo inavutia sana mbu.
Kwa kawaida, ngozi ya binadamu na panya hutoa mfumo wa kinga ya asili ambayo hupunguza idadi ya bakteria. Lakini imeonyeshwa kuwa, katika panya walioambukizwa dengue au zika, mkusanyiko wa peptidi hupunguzwa na bakteria ya jenasi Bacillus huongezeka ambayo huamsha uzalishaji wa acetophenone.
Kwa binadamu, Uhalisia sawa ulitokea: harufu zilizokusanywa kutoka kwa makwapa ya wagonjwa wa dengue zilikuwa na acetophenone zaidi kuliko za watu wenye afya.
Jambo la kuvutia ni kwamba hii inaweza kurekebishwa. Baadhi ya panya walioambukizwa dengue walitibiwa na dawa ya isotretinoin, ambayo ilipunguza utoaji wa acetophenone. Matokeo yake, panya hawakuvutia wadudu.
Hii sio kesi pekee ambayo viumbe vidogo wanabadili fiziolojia ya mbu na binadamu ili kupata maambukizi yao.
Watu walioambukizwa na vimelea vinavyosababisha malaria, Plasmodium falciparum, kwa mfano, wanavutia zaidi kuliko watu wenye afya nzuri kwa mbu Anopheles ambao ni waenezaji wa ugonjwa huo.
Sababu bado haijulikani, lakini inaweza kuhusishwa na ukweli kwamba Plasmodium falciparum hutoa kitangulizi cha isoprenoid inayoitwa (E) -4-hydroxy-3-methylbut-2-enyl pyrophosphate (HMBPP). Kitangulizi hiki huathiri tabia ya mbu ya kutafuta damu na kulisha pamoja na uwezekano wake wa kuambukizwa.
Kwa hakika, HMBPP inawasha seli nyekundu za damu za binadamu ili kuongeza kutolewa kwa CO2, aldehydes na monoterpenes, ambayo kwa pamoja huvutia mbu kwa nguvu zaidi na kuja ""kunyonya damu yetu"".
Kuelewa ni mambo gani yanayosababisha mbu kuuma mtu fulani na kumuacha mwingine itasaidia kuamua na kupunguza hatari ya kueneza magonjwa ya kuambukiza yanayoambukizwa na wadudu"
Tabia tatu zinazokuchosha bila kutambua na jinsi ya kukabiliana nazo - bbc news swahili,"Chanzo cha picha, Getty Images
Je umechoka kiasi kwamba ni huwezi hata kuielezea huku  tayari ukiwa umehakikisha kuwa huna shida yoyote ya kiafya?
Labda  tayari umefuata ushauri wa kawaida kutoka kwa wataalam kama kula chakula bora, mazoezi, na kuhakikisha unapata usingizi wa kutosha.
Na bado...
Inaonesha kuwa kuna tabia fulani za kila siku ambazo zinaweza kumaliza nguvu zako bila hata kuzishuku.
Miongoni mwa vitu vinavyokula nguvu zako ni mambo ya kawaida, kama vile kukaa katika sehemu isiyofaa au kuahirisha muda wa chakula.
Pia mambo tunayofanya bila kutambua, kama vile kupumua vibaya pale tunapokuwa na mawazo mengi sana, kama mwanasaikolojia Uma Naidoo alivyoongea na gazeti la Huffington Post au kufungua vipengele vingi kwenye kompyuta kama daktari wa neva Rana Mafee alivyodokeza katika chapisho hilo.
Lakini kuna zisizotarajiwa na ili kuzichunguza daktari wa magonjwa ya akili Leela R. Magavi wa Vituo vya MindPath huko California alizielezea.
Kutazama mfululizo wa filamu au sinema ni kitu tunachofanya ili kupumzika, kwa nini  tulimuuliza Dk. Magavi, wataalam kama yeye wanajumuisha katika orodha ya sababu zinazoweza kusababisha uchovu wa akili?
Chanzo cha picha, Getty Images
""Kama binadamu, sisi ni viumbe wenye hisia na wengi wetu ni wenye huruma na hupokea hisia za wahusika katika vipindi vya televisheni na sinema”.
""Wanaweza kutukumbusha uchungu tuliopitia katika maisha yetu, aina yoyote ya mapungufu, udhaifu, hasara au kutojiamini na yote hayo yanaweza kusababisha hisia nyingi, kama vile huzuni, wasiwasi, hofu, hasira, ambazo hatakama ziko chini ya fahamu zetu zinaweza kutuathiri”.
""Kwa hivyo unapotazama vipindi vingi vya TV, hata kama haunekani kufikiria waziwazi, hisia hizo zitakuwa wazi.
""Wakati unafanya kazi, ukiwa na familia yako, hisia hizo nyingi zinaweza kukutawala na kukufanya uhisi uchovu siku nzima bila wewe kujua.""
Magavi aliongeza kuwa kitu kama hicho kinaweza kutokea baada ya kutazama au kusoma habari, ""kwa sababu zinakufanya ufikirie juu ya kile kinachotokea ulimwenguni.""    Na alifafanua kuwa hamaanishi ni vibaya kutazama televisheni au kusoma magazeti.
Chanzo cha picha, Getty Images
""Ninachopendekeza ili kupambana na uchovu huo ni baada ya kusoma au kutazama kitu, kifafanue iwe kupitia jarida au kwa kuandika (kuandika mawazo na hisia zako ili kuzielewa kwa uwazi zaidi), au kuzungumza na rafiki au mtu wa familia.
""Hiyo inaruhusu hisia kutoka, ili zisikae ndani na hivyo hazitumii nguvu yako.""
Lakini sio kila wakati una muda wa kujitunza sana ... kuna njia ya haraka zaidi?
""Ni vizuri kujichunguza akili tu : makala au kipindi gani cha televisheni kiliibua hisia ndani yangu?
""Hiyo inaweza kuwa haraka sana na rahisi kufanya.
“Mfano ukiangalia tu ‘The Lion King’ unajisikia huzuni kwa sababu baba anakufa, hiyo inaweza kukusababishia wasiwasi wa kifo cha watu unaowapenda, lakini kwa kufanya uchunguzi wako wa akili utakumbuka kuwa kila mtu anafanya kila linalowezekana ili kuwa na afya.
""Kitu kifupi kama hicho kinaweza kukusaidia kutoingiza hisia hizo ndani na kujiruhusu kushambuliwa nazo.""
Isipokuwa
Chanzo cha picha, Getty Images
Kusoma hadithi katika vitabu, kunaweza kuwa na athari tofauti.
""Siyo tu kwamba kuna mwanga wa bluu kutoka kwenye kioo cha televisheni ambao husababisha mkazo wa macho na maumivu ya kichwa, lakini unaposoma unatumia mawazo yako mwenyewe, watu wengi wanaona kuwa kusoma, hata kama kuna leta hisia sana, ni tiba nzuri na ya kutuliza. "".
Chanzo cha picha, Getty Images
Kwa kweli, jambo lingine kati ya yale yanayoburudisha, ambayo hututoa nje siku hadi siku, inaweza kuwa njia nyingine ya kunyonya nguvu mwilini.
""Mashabiki wa Avid wanaweza kuzama sana katika mchezo na kuchukua ushindi na kupoteza kama ndio wahusika weneywe , wakihisi huzuni kupita kiasi na kukata tamaa au kufurahia.
""Hisia yeyote iliyopita kiasi au hisia kali kwa kawaida huchosha, furaha iliyozidi inaweza kuchosha ubongo; huzuni kubwa inaweza kuhusishwa na wasiwasi, ambayo huzidi katika ubongo na kukufanya uhisi huzuni sana, kuchoka"".
""Jambo muhimu ni kufahamu kile unachohisi.
""Ikiwa umesisimka sana, jiulize: je, ninahitaji kupumzika, kupata vitafunwa, kuoga haraka ... ninahitaji kufanya nini ili kutuliza kwa wakati huu?
""Pumua kwa ndani, jinyooshe na tembea kidogo.""
Kupanga ni njia ya kudhibiti ukweli, kupanga maisha, kushinda machafuko, shika usukani.
Ni kitu ambacho tungeweka katika kipengele cha vitu vinavyoondoa msongo wa mawazo, lakini ni kinaweza kusababisha.
Katika kesi hii, taarifa kwamba (karibu) kila kitu kinachozidi ni kibaya inajirudia tena.
Kupanga ni muhimu sana ... hadi katika hatua hii
Kuweka wazi ratiba yenye shughuli nyingi kunaweza kusababisha wasiwasi ulioongezeka na kuathiri vibaya kumbukumbu na kasi ya kutafakari.
Chanzo cha picha, Getty Images
""Watu wengine hutumia saa nyingi kutengeneza ratiba na orodha ambazo hawawezi kuishi  nazo kwa akili na kufurahiya maisha yao. Wanakuwa na wasiwasi kila wakati kwamba wanaweza kushindwa kwa hili."" wenyewe kwa yale waliyoyatimiza siku hiyo.
""Hiyo inaweza kusababisha hisia nyingi za huzuni, kukata tamaa au uchovu."" Kwa watu wengine hiyo inaisha kwa ndoto.
""Nina wagonjwa watu wazima wanaota kwamba watachelewa shuleni, hawakumaliza kazi zao za nyumbani ... wana ndoto nyingi ambazo zinawarudisha utotoni, ambapo wanahisi kama wako nyuma na hilo huwafanya wajisikie vibaya asubuhi"".
""Siku zote napendekeza kutumia dakika 5-10 kufikiria tu malengo makuu ya siku ni yapi na mwisho wa siku, hata kama hayajafikiwa usitumie muda mwingi kufikiria juu ya hayo bali juu ya yale yaliyopatikana, kwa nini ni muhimu.
Daktari wa magonjwa ya akili pia anapendekeza kutofanya mipango mapema sana, ""kwa sababu maisha daima yanabadilika na ni muhimu kubadilika.""
""Wakati watu wanamipango ya muda mrefu, wanatarajia tu kwamba kila kitu katika ulimwengu wao wa kigeni kitaenda kama saa inavyofanya kazi ili kufikia lengo hilo kwa wakati.
""Lakini ikiwa kitu kinabadilika katika familia zao, kwa marafiki zao, katika kazi zao na hawawezi kufikia lengo hilo, wanahisi kuzidiwa kabisa.""
Ujanja mmoja ni kupanga mipango ya lazima mikutano, miadi, sherehe za familia na kuwa huru katika muda ulibakia"
Periodontitis: matatizo ya ufizi yanayoathiri vibaya afya yako tofauti na mdomo. - bbc news swahili,"Chanzo cha picha, Getty Images
Yaweza kuwa Yamesongamana, mpangilio mbaya, yana matundu na ufizi uliovimba, meno yetu ni maarufu kwa matatizo hayo.
Binadamu wa sasa wana shughuli na mwingiliano wa kila siku ambao unahitaji kuhakikisha meno na ufizi haupati magonjwa.
Badala ya kuwa na maumivu ya meno na ufizi, afya yetu ya kinywa huathiri kila kitu kuanzia katika lishe yetu hadi ustawi wetu wa jumla na hatari ya kifo kutokana na sababu yoyote.
Hii ni kwa sababu magonjwa ya kinywa huwa hayabaki mdomoni kila wakati.
Imeanza kuonekana kuwa kuna uhusiano wa karibu kati ya afya ya kinywa na baadhi ya magonjwa hatari zaidi duniani, ikiwa ni pamoja na ugonjwa wa moyo na mishipa, kisukari na Alzheimer- ugonjwa unaoathiri ubongo, ikisisitiza jukumu la kinywa kama kioo cha afya na magonjwa na kama mlinzi wetu na ustawi wa jumla.
Kwa bahati mbaya, labda kipengele kinachojulikana zaidi cha afya ya kinywa mara nyingi hupuuzwa.
Periodontitis, au ugonjwa wa ufizi, ni ugonjwa wa pili unaoenea zaidi wa kinywa baada ya kuoza kwa meno unaoathiri zaidi ya 47% ya watu wazima wenye zaidi ya umri wa miaka 30.
Kuanzia umri wa miaka 65, 64% wana periodontitis ya wastani au kali. Ulimwenguni ni ugonjwa wa kumi na moja unaojulikana zaidi ulimwenguni.
Periodontitis ni ugonjwa ambao haupatikani juu ya ufizi ambao unaweza kuona unapotabasamu, lakini hukaa chini kabisa.
Chanzo cha picha, Getty Images
Baada ya awamu ya awali ya uvimbe wa juu juu katika sehemu inayoonekana ya ufizi (gingivitis), bakteria husafiri chini ya mstari wa fizi hadi kwenye mifuko iliyo karibu na mzizi wa jino ambapo humomonyoa miundo inayoshikilia jino.

Kutokana na hali ya kujificha ya ugonjwa wa periodontitis, wagonjwa wengi hawajui kuwa iko pale hadi utakapofika hatua za mbele zaidi ambapo huchangiwa na usafi wa mdomo pia.

Kwa wengi, ugonjwa huo hautambuliwi hadi wanapokuwa na umri wa miaka 40 au 50, anasema Sim K. Singhrao, mtafiti mkuu katika shule ya meno ya Chuo Kikuu cha Lancashire nchini Uingereza.

Wakati huo, uharibifu mkubwa unaweza kuwa tayari umepunguza usanifu wa jino na hatari ya kupoteza. Wakati huo huo, maambukizi hutuma bakteria wengi kama vile Treponema denticola na Porphyromonas gingivalis kupitia mkondo wa damu kwa miongo kadhaa.
Ni uwepo huu wa muda mrefu wa bakteria wanaosababisha magonjwa kwenye fizi na mkondo wa damu ambao hutengeneza afya zetu mbali zaidi ya mdomo.

""Kama utafikiria mtiririko wa damu kama basi, linalobeba abiria, vitu kama bakteria mdomoni na itaenda kila mahali kwenye mwili,"" anasema Singhrao. ""Nyingine zitashuka kwenye ubongo, zingine kwenye mishipa, zingine kwenye kongosho au ini.""

Sehemu ambapo kuna udhaifu katika viungo hivi au wakati vijidudu havijauawa kwa ufanisi, husababisha kuvimba na kuanza au kuimarisha vichocheo vya magonjwa mengine.
Chanzo cha picha, Getty Images
Kwa kweli, ugonjwa wa periodontitis unahusishwa na orodha ya baadhi ya magonjwa yasiyoambukiza yaliyoenea zaidi ulimwenguni: ugonjwa wa moyo na mishipa, kisukari, Alzeima , unene wa kupindukia , aina mbalimbali za saratani, magonjwa ya viungo vya mifupa, matatizo katika ubongo (Parkinson), nimonia, na matatizo ya ujauzito. .
Kwa masharti haya mengi, ni uhusiano wa njia mbili. Kwa mfano, ugonjwa wa periodontitis unaweza kuzidisha hali kama vile ugonjwa wa mishipa atherosclerosis,na ugumu wa kuta za mishipa.

Hata hivyo, bakteria wanaosababisha periodontitis ambao kwa kawaida hupatikana kwenye kinywa tu wamegunduliwa kwenye utando wa ndani wa mishipa.
Chanzo cha picha, Getty Images
Kati ya hali hizi zote sugu za afya, ugonjwa wa kisukari unauhusiano mkubwa zaidi kwa namna mbili na periodontitis. Watu walio na ugonjwa wa kisukari cha aina ya 2 wana hatari mara tatu ya kupata ugonjwa wa periodontitis kuliko watu wasio na ugonjwa huo. Kwa watu walio na ugonjwa wa kisukari cha aina ya 2 na ugonjwa wa periodontitis, maambukizi huzidisha uwezo wa mwili kudhibiti viwango vya sukari ya damu.
Lakini ni nini kiko nyuma ya uhusiano huu?
Inahusiana na mtiririko wa mara kwa mara wa bakteria kutoka mifuko wa ndani wa ufizi hadi kwenye damu.

Mfumo wa kinga unapotambua bakteria au vimelea vingine vya magonjwa, seli za kinga hutoa molekuli zinazojulikana kama vichocheo. Alama hizi za vichocheo husaidia mfumo wa kinga kushambulia na kuua vimelea vya magonjwa vinavyovamia.

Uvimbe na uwekundu unaoonekana wakati mwingine karibu na jeraha ni matokeo ya majibu haya ya vichocheo. Kwa muda mfupi, dalili za vichocheo hufanya kama miongozo bora ya mfumo wa kinga kutambua mahali ambapo maambukizo yanawezekana. Lakini wakati walinzi hawa wanabaki mwilini, husababisha shida nyingi.

Hali nyingi zinazohusiana na periodontitis zina dalili za vichocheo vya kuvimba. Kwa mfano, karibu miaka 30 iliyopita, dalili ya kuvimba huitwa  tumor necrosis factor alpha iliwekwa wazi ili kuongeza kinga ya insulini kwa wagonjwa wa kisukari
Chanzo cha picha, Getty Images
Hii ilifuatiwa ugunduzi wa hivi karibuni wa wimbi la dalili zinazochochea ambazo huzidisha ugonjwa wa uzito kupita kiasi na kisukari cha aina ya 2. Mtandao huu mnene wa dalili za vichocheo zimesababisha utafiti unaolenga kutibu ugonjwa wa sukari kwa kupunguza uvimbe sugu.

""Magonjwa yote ya uvimbe yanahusiana, yanaathiri kila mmoja,"" anasema Palle Holmstrup, profesa katika idara ya meno katika Chuo Kikuu cha Copenhagen. ""Periodontitis ni mojawapo ya magonjwa ya kawaida, ikiwa sio ya kawaida, ya uvimbe wa mwili wa binadamu.""

""Dalili za uvimbe ni sawa ambazo zinafanya kazi katika aina mbalimbali za magonjwa ya uvimbe, ugonjwa wa moyo, kisukari, nk. Ikiwa una periodontitis, utakuwa na kiwango cha juu cha mfumo wa chin iwa uvimbe.""
Kwa binadamu, ni vigumu kuchunguza moja kwa moja jinsi kutibu periodontitis kunaweza kupunguza hali kama vile kisukari, kwa sababu sawa na atherosclerosis: huwezi kukataa matibabu ya mgonjwa kwa ugonjwa wao, hasa ikiwa unashuku kuwa inaweza kuwa mbaya zaidi hali zao.

Hiyo imefanya utafiti huu kuwa changamoto ya magonjwa ya uvimbe  kuwa ngumu sana na uhusiano wa kisababishi kuwa mgumu.
Chanzo cha picha, Getty Images
Hata hivyo, Holmstrup walipima athari za periodontitis kwenye ugonjwa wa kisukari kwa panya. kiliabgalia tofauti ya mwitikio wa sukari katika damu kwa panya wenye kisukari walio na periodontitis. Periodontitis ilisababisha ongezeko la 30% katika kiwango cha sukari kwenye damu baada ya chakula.
Hitimisho la mwisho la periodontitis,  ikiwa itaachwa bila klitibiwa ni kupoteza jino. Mbali na miongo kadhaa ya kuvimba kwa muda mrefu, kupoteza jino hubeba hatari mpya za kiafya pamoja na kupungua kwa utambuzi na shida ya akili.

Katika uchunguzi mkubwa zaidi wa aina yake, Wu alichunguza takwimu za afya ya wagonjwa 34,000 nchini Marekani na kugundua kuwa kwa kila jino mtu anapoteza, wana hatari ya 1.4% ya kupungua kwa utambuzi na ongezeko la 1.1% ya hatari ya shida ya akili.

Kwa ujumla, wale ambao walikuwa wamepoteza meno walikuwa na hatari ya kuongezeka kwa 48% ya kupungua kwa utambuzi na 28% iliongeza hatari ya shida ya akili, ikilinganishwa na watu kama hao ambao walikuwa na meno yao yote.

Kupoteza meno kumepuuzwa kwa kiasi kikubwa kama sababu ya hatari ya shida ya akili na Wu anasema mara nyingi anatazamwa kwa mshangao anapoonyesha uhusiano kati ya wawili hao. ""Afya ya kinywa ni sehemu inayokosekana,"" anasema Wu. ""Tunajaribu kutoa ushahidi kuonyesha kwamba inapaswa kuwa sehemu ya mlingano.""

Ingawa periodontitis inaweza kuwa sababu ya kawaida ya kupoteza jino, kunaweza kuwa na sababu nyingine nyuma ya athari hizi kando na kuvimba. Hadi sasa, tafiti za upotezaji wa jino za Wu zimechunguza tu uhusiano na sio sababu, lakini anataka kuchunguza kazi ya lishe katika uhusiano huu tofauti na mambo mengine.
Uhusiano unavyojitokeza kati ya afya  ya kinywa na hali hii nyingi vina jibu moja muhimu sana: ni rahisi kupunguza hatari yako ya kupata periodontitis na kutibu kwa ufanisi ikiwa tayari unayo.

""Ikiwa tutapiga mswaki vizuri na kufanya usafi wa mdomo, tunaweza kuzuia mwanzo wa periodontitis,"" anasema Wu.
Chanzo cha picha, Getty Images
Ikiwa ugonjwa utatokea, katika hatua za mwanzo inaweza kutibiwa kwa kuongeza na kupanga mizizi, ambayo hukwangua vijidudu kutoka chini ya jino na chini ya mstari wa ufizi.

Ikiwa una periodontitis kali, suluhisho linaweza kujumuisha matibabu ya upasuaji , ""ambayo ilihusisha kufuta tishu laini ya ufizi na kusafisha nyuso za mizizi na kuweka upya tishu,"" anaelezea Holmstrup.

Shida ni kugundua, kwa sababu ya hali ya kawaida ya ugonjwa, pamoja na maoni potofu ya kawaida kwamba usipokuwa na maumivu makali ya meno, hauhitaji kwenda kwa daktari wa meno. Suluhisho hapo ni rahisi tena: ikiwa una miadi na mtaalamu wa afya, usicheleweshe."
Kisa cha daktari aliyembaka mjamzito wakati wa kujifungua - bbc news swahili,"Chanzo cha picha, Maafisa polisi wa RJ
Onyo: Baadhi ya maudhui huenda yakawaathiri baadhi ya wasomaji
Daktari wa ganzi alikamatwa mapema Jumatatu asubuhi baada ya kushtakiwa kwa kumbaka mgonjwa aliyelazwa wakati wa upasuaji katika Hospitali ya Wanawake ya Heloneida Studart huko Rio de Janeiro.
Kwa mujibu wa Polisi, mwanamume huyo alinaswa na ujumbe wa usaidizi wa Wanawake wa jiji hilo, baada ya uhalifu huo kurekodiwa kwenye video.
Maafisa wa polisi walikimbilia katika kituo hicho baada ya maafisa wa kitengo cha afya ambao walikuwa wakihofia utendaji wa daktari huyo wa ganzi na kumpiga picha wakati wa upasuaji.
Daktari huyo alitambuliwa na mamlaka kuwa Giovanni Quintella Bezerra.
Kulingana na kitengo cha Habari kilichofanikiwa kupata kanda hiyo ya video wakati wa tukio la uhalifu , mtu huyo aliingiza uume wake katika kinywa cha mwanamke huyo wakati alipokuwa katika ganzi.
Polisi walisema kwamba Quintella Bezerra alituhumiwa kwa tukio la ubakaji dhidi ya mtu ambaye alikuwa hawezi kujitetea. Anakabiliwa na kifungo jela cha kati ya miaka 8 hadi 15.
Chanzo cha picha, Getty Images
Wakili wa Bezerra amesema kwamba atazungumzia tukio hilo baada ya kuchunguza taarifa na ushahidi uliopo. Hatahivyo wakili huyo baadaye aliambia BBCNews Brazil kwamba alijiondoa katika kesi hiyo, na BBC imeshindwa kumpata wakili mpya wa mtuhumiwa.
Kulingana na maafisa wa polisi wa jiji la Rio de Jeneiro , Quintella Bezerra anatuhumiwa kumbaka mwathiriwa wakati alipokuwa akijifungua.
Katika kanda ya video iliotolewa , mwathiriwa alikuwa amepoteza fahamu katika kitanda cha upasuaji . Shuka inayotumiwa wakati wa upasuaji hutumika kuficha sehemu ya juu ya mwanamke na ile ya chini.
Katika picha hizo , upande wa kushoto wa shuka hilo, kundi la madaktari wa upasuaji wanaonekana wakifanya upasuaji huo.
Lakini upande wake wa  kulia, umbali wa chini ya mita moja kutoka kwa wenzake, mtu aliyetambulika katika kanda hiyo ya video kama daktari huyo wa ganzi , anaonekana amesimama karibu na uso wa mwanamke huyo.
Kulingana na video hiyo, daktari huyo alifungua zipu ya suruali yake ndefu akatoa uume wake na kuuingiza katika kinywa cha mwanamke huyo. Taaarifa hiyo ilisema kwamba kitendo hicho kilichukua takriban dakika 10 . Mwishowe mtu huyo alionekana akimsafisha mwathriwa  na karatasi ili kufuta Ushahidi wa uhalifu huo.
Kanda ya video ilirekodiwa na kukabidhiwa kwa maafisa wa polisi na wauguzi wa kitengo hicho.
Wauguzi hao walificha simu ndani ya kitengo hicho cha upasuaji baada ya kuwa na wasiwasi kuhusu kiwango cha ganzi alichotumia daktari huyo wakati wa upasuaji na utendaji wake wakati alipokuwa karibu na mgonjwa huyo.
Kulingana na G1 , maafisa wa hospitali hiyo walibadilisha chumba cha kujifungua ili kurekodi kitendo hicho katika kanda ya video.
Siku ya Jumapili, daktari huyo alihusika katika upasuaji mwengine katika vyumba ambavyo ingekuwa vigumu kurekodi  video za siri.
Kundi la maafisa wa polisi waliomkamata afisa huyo wa matibabu lilitumwa kuthibitisha kwamba daktari huyo wa ganzi alimlaza kwa dawa mjamzito huyo wakati wa upasuaji na kumnyanyasa.
‘’Mara moja maafisa hao waliingia katika hospitali hiyo na kubaini wauguzi waliingiza simu na kurekodi kitendo cha daktari huyo wakati wa upasuaji kwasababu hawakumuamini’’, ilisema Taarifa iliotolewa na maafisa wa polisi.
Chanzo cha picha, Getty Images
Katika video ya wakati wa kukamatwa kwake ,daktari  huyo alishangaa kupokea hati ya kukamatwa ambayo afisa wa polisi Barbara Lomba alimpa wakati akielezea kwamba amerekodiwa akimdhulumu mgonjwa.
Chupa zilizokuwa na dawa hiyo ya ganzi zilichukuliwa  huku maafisa wa hospitali hiyo wakilazimika kutoa Taarifa.
Pia daktari huyo alichunguzwa iwapo alihusika na uhalifu mwengine.
Kulingana na Waziri wa afya  wa jiji kuu la Rio de Jeneiro , Giovanni Quintella Bezerra ni daktari wa ganzi na alifanya kazi miezi sita iliopita katika hospitali ya wanawake ya Heloneida Studart na hospitali nynegine mbili katika eneo hilo.
Chanzo cha picha, Instagram
""Daktari huyo si mtumishi wa serikali,"" sekretarieti ilisema katika taarifa. Ana cheo cha mtaalamu wa anesthesiolojia na amesajiliwa kama mtaalamu wa kawaida.
Uongozi wa Hospitali ya Wanawake ulianzisha uchunguzi wa ndani ili kuchukua hatua za kiutawala na kuarifu Baraza la Mkoa la Tiba la jimbo la Rio de Janeiro.
Baraza hilo lilitoa maelezo ya kuthibitisha kupokea malalamishi hayo na likafungua mara moja utaratibu wa tahadhari ya kusimamishwa kazi mara moja kwa daktari huyo, kutokana na uzito wa kesi hiyo.
""Mchakato wa maadili ya kitaaluma pia unaanzishwa, ambao hukumu yake ni uhamisho wa huduma zake za kitaaluma,"" shirika hilo lilisema.
Katika barua iliyotumwa kwa G1, watetezi wa daktari huyo walisema kwamba bado hajapata taarifa na ushahidi uliotolewa wakati wa mchakato wa kukamatwa kwake.
""Upande wa utetezi pia unaarifu kwamba, baada ya kupata nyenzo zote, utatoa taarifa dhidi ya shtaka lililotolewa dhidi ya daktari huyo.""
Wakili huyo baadaye aliambia BBC News Brasil siku ya Jumatatu kwamba hakuwa akimwakilisha tena Bezerra katika kesi hiyo."
Watu watatu wafariki kutokana na ugonjwa usiojulikana tanzania - bbc news swahili,"Na Lizzy Masinga
BBC Swahili
Chanzo cha picha, Getty Images
Wizara ya Afya nchini Tanzania imetoa taarifa kuhusu ugonjwa wa ajabu uliokumba mkoa wa Lindi.
Wizara hiyo imesema hadi kufikia tarehe 12 Julai kulikuwa na jumla ya wagonjwa 13, kati yao  3 wamefariki.
Wizara hiyo imesema kuwa tarehe 7 mwezi huu ilipokea taarifa kutoka kwa Mganga Mkuu wa Halmashauri ya Ruangwa kuwa kumekuwepo na ugonjwa usio wa kawaida kutoka kwenye kituo cha afya cha Mbekenyera.
Taarifa zilisema kuwa ndani ya siku tatu walipokea wagonjwa wawili katika kituo hicho wakiwa na dalili za homa, kuvuja damu hususan puani, maumivu ya kichwa na mwili kuchoka sana.
Wizara ya Afya imesema kwenye taarifa yake kuwa imeunda timu ya wataalam kutoka idara ya Magonjwa ya dharura na Majanga, Epidemiolojia, Mkemia Mkuu wa Serikali, Taasisi ya Utafiti (NIMR),
Chuo kikuu cha Sayansi ya Tiba Muhimbili na Hospitali ya Taifa Muhimbili.
Taasisi hizo zimeungana na timu ya Mkoa ikihusisha pia Idara ya Mifungo.
Idadi ya wagonjwa
Wagonjwa wawili waliokuwa wametengwa katika kituo cha Afya Mbekenyera, wamepona na kuruhisiwa kurudi majumbani mwao.
Wagonjwa wengine 5 wamejitenga katika makazi yao ya muda Wilayani Kilwa.
Mgonjwa mmoja ambaye amepona, anaendelea kufanya shughuli zake
kijijini Mbekenyera.
Vile vile watu waliotangamana na wagonjwa hao
(contacts) wamekuwa wakifuatiliwa afya zao kila siku na hadi sasa hakuna aliyeonesha dalili zozote zinazofanana na za wagonjwa hao.
Timu ya wataalamu inaendelea na ufuatiliaji. Sampuli za awali zilizopimwa katika maabara ya Taifa zimeonesha majibu hasi kwa ugonjwa wa Ebola, Marburg na Covid 19.
Wizara ya afya imesema kuwa wanaendelea  kufanya uchunguzi zaidi wa kiepidemiolojia na kitabibu pia wanasubiri matokeo ya vipimo zaidi vya maabara ya magonjwa ya Binadamu, Wanyama na Mkemia Mkuu wa Serikali.
Pia inaendelea;
Wizara ya Afya imesema taarifa ikikamilika Wizara itatoa taarifa kwa umma na kuwataka wananchi kuwa watulivu wakati ikiendelea kulifanyika kazi suala hili. Aidha imewataka wananchi waendelee kutumia vituo vya kutolea huduma za afya pale wanapojisikia kuumwa.
Jumuiya ya Madaktari Tanzania imewataka madaktari nchini kuwa mstari wa mbele kutoa huduma za matibabu kwa watu wanaoingia hospitalini wakiwa na dalili zozote zinazohisiwa kuwa ni za ugonjwa usiojulikana. 
 
Dkt Shadrack Mwaibambe, ambaye ni Rais wa Jumuiya alitoa wito kwa serikali ya Tanzania kuchukua hatua katika kulinda mipaka yake ikiwa ni hatua ya kukabiliana na ugonjwa huo. 
 
Mlipuko wa ugonjwa usiojulikana umeripotiwa katika mkoa ya Lindi, Kusini mwa Tanzania.
Tazama hapa;
Rais wa Tanzania, Samia Suluhu hapo jana alikiri kuwepo kwa ugonjwa huo  wakati akizungumza na viongozi wa dini katika Mkutano mkuu wa 20 wa Shirikisho la mabaraza ya maaskofu wa Kanisa Katoliki Afrika Mashariki na kati, AMECEA jijini Dar es Salaam.
''Nilikuwa nazungumza na Waziri Mkuu juzi, ametoka ziara kule mikoa ya kusini, Lindi ananiambia ameona kuna maradhi yameingia, wanadamu wanatokwa tu na damu za pua na wanadondoka'', alisema Rais Samia.
''Hatujui ni kitu gani, wanasayansi wataalamu wa afya wote wamehamia huko wanaangalia ni kitu gani'' alisema Rais Samia.
Rais Samia alikuwa akizungumza kwenye mkutano huo wa AMECEA, Shirikisho linaloundwa na nchi 8 ambazo ni Zambia, Malawi, Kenya, Uganda, Sudan, Ethiopia, Eritrea na mwenyeji Tanzania, ambapo pamoja na mambo mengine umejiegemeza kwenye masuala ya utunzaji wa mazingira kwa ajili ya maendeleo endelevu ya binadamu."
Waridi wa bbc: simulizi ya machungu ya mwanamke aliyefiwa na watoto 9  - bbc news swahili,"Na Anne Ngugi
BBC Swahili
Chanzo cha picha, Maggie Wanjobi
Anaposimulia matukio katika maisha yake utadhani anasimulia tamthilia au anakusimulia sinema fulani ya kustaajabisha. Lakini haya ndio maisha halisi ya  Bi. Maggie Wanjobi, mwanamke kutoka Kaunti ya Kirinyaga nchini Kenya.
Katika kipindi cha takriban miaka kumi na mitano mwanamke huyu alipitia uchungu usioelezeka kwani alikuwa anapata ujauzito, analea mimba hadi kufikia siku ya kujifungua, ila kati ya watoto wake kumi na wawili, kumi kati yao walifariki baada ya kuishi  kati ya siku mbili na mwezi mmoja pekee.
“Imekuwa ni safari ndefu ya kutafuta kuitwa mama, niliolewa nikiwa msichana mwenye umri wa miaka 16 na nikapata ujauzito mara mmoja. Kwa miaka mingi nilifahamu tu uchungu kwa kuwa nilikuwa najifungua mtoto na baada ya siku anafariki. Sio kitu ambacho ninaweza kumtakia mama yeyote kwa kweli ”anasema Maggie.
Chanzo cha picha, Maggie Wanjobi
Maggie hakufanikiwa kuingia shule ya sekondari baada kufaulu vizuri mtihani wake wa kumaliza shule ya msingi. Kulingana na mwanadada huyu  wanawake wengi waliozaliwa katika jamii yao walikuwa wanapata mimba za utotoni au kuolewa mapema kwahiyo hakuwa na mfano mwema wa kuendelea na masomo yake.
”Kwetu kulikuwa na historia mbaya ya wasichana kupata ujauzito wakati wanapofanya mitihani ya kumaliza elimu ya msingi, kwahiyo ni kana kwamba baba hakuwa tayari alidhani kwamba nitakuwa mjamzito wakati namalizia shule , ila kwangu ilikuwa tofauti sikupata mimba. Jamii yangu hawakunipeleka shule ya sekondari badala yake nilikwenda katika  mkuu Nairobi kutafutia kazi za nyumbani ”anakumbuka Maggie.
Chanzo cha picha, Maggie Wanjobi
Ulikuwa mwaka wa 2000 alipoanza kazi za kuwa mfanyikazi wa nyumbani akiwa katika pilkapilka hizo   alikutana na mwanamume ambaye walianza uhusiano wa kimapenzi na  hatimaye wakaingia  kwenye uhusiano wa ndoa. Hata hivyo anasema kwamba yeye hakujua maana ya ndoa au mapenzi ni kitu gani haswa alipokuwa katia ndoa hiyo.
Alifunga ndoa akiwa na umri wa miaka 16, na anasema maisha ya mwanzo wa ndoa yalikuwa na changamoto kwani hakufahamu majukumu ya kuwa mke na jinsi ya kumtunza mume.
”Baada ya miezi mitatu ya ndoa siku moja niliamka asubuhi na nikawa na udhuru wa mwili, nilizimia nikiwa pale pale kwa nyumba ilibidi nisafirishwe hadi hospitalini kwa ambulensi , hakuna chochote ambacho nakumbuka, ila niliamka na uchungu mwingi mno kana kwamba nilikuwa nimefanyiwa upasuaji  wa dharura ”, anasema Maggie.
Kulingana na mama huyu alikuwa tayari amepata ujauzito, ila mimba ilikuwa imeingia kwenye mrija unaounganisha mfuko wa mayai ua uzazi na mfuko wa uzazi  (fallopian tube) na ilisababisha mshipa wake mmoja kupasuka,  jambo ambalo lilimfanya azimie , na kwamba  ilibidi afanyiwe upasuaji wa haraka wa kutoa kijusi  kilichokuwa ndani ya tumbo lake kwa miezi mitatu. Mwanamke huyu anasema kwamba hakuwa na habari ya kuwa alikuwa mjamzito, kwa maana hakufahamu dalili na kwa hilo lilimshitua sana.
Chanzo cha picha, Maggie Wanjobi
Maggie alirejea nyumbani na kuendelea kuuguza vidonda vya upasuaji , na kuanzia wakati huo  alianza kupata mawaidha kuhusu ndoa, kupanga uzazi na  na mawaidha mengine ya ndoa.
Hata hivyo  ila ilichukua muda kabla ya kupata ujauzito mwingine. Yeye na mume wake waliamua kupata ushauri wa daktari na  ndipo walipoambiwa kuwa kulikuwa na matatizo katika kizazi chake yaliyotokea  baada ya kupata ile mimba ya kwenye mrija (fallopian tube )
Mwaka wa 2002 alipata ujauzito mwingine, na anasema mara hii alifuata ushauri wa kliniki,  lakini  asubuhi moja  aliamka na uchungu mwingi ,kufika hospitalini alielezwa kwamba alikuwa katika hatari na alihitaji upasuaji wa dharura:  ”Nilipoamka baada ya kufanyiwa upasuaji nilifahamishwa kwamba nilijifungua mtoto wa kike, ila madaktari walisema kwamba alikuwa na matizo ambayo yangemsababishia kifo. Lakini mimi niliamini kuwa wanangu angeishi. ”, anakumbuka Maggie.
Anasema kwamba baada yakuwa hospitalini kwa siku kadhaa, yeye na mwanae waliruhusiwa kurudi nyumbani. Hatahivyo hata baada ya kurejea nyumbani, mtoto wao alikuwa kiugua mara kwa mara, hali iliyowafanya waende watembelee  hospitalini kwani  matatizo ya kiafya ya mtoto yalikuwa mengi na hata wakati mmoja alilazimika kulazwa katika  chumba cha wagonjwa mahututi.  Badala ya mwanaye kuongeza uzani wa mwili baada ya kuzaliwa aliendelea kudhoofika na kupungua uzito wake. Alizaliwa na uzito wa kilo moja nukta sita , lakini hadi alipofariki akiwa na umri wa miezi minne alikuwa na uzito wa  gramu mia saba pekee yake, kulingana na Bi Maggie.
”Maisha yalibadilika sana baada ya kumzika mtoto wangu, watu walikuwa wameanza kuongea mengi kwa mfano, nilijifungua mtoto aliyekuwa na maumbile ya ajabu , na wengi walizungumza mengi kuhusu tukio hilo ”, Maggie anakumbuka.
Chanzo cha picha, Maggie Wanjobi
Mwaka wa 2004 Maggie alipata ujauzito mwingine na mimba ikaendelea kukua hadi  miezi minane, ambapo alishauriwa kufanyiwa upasuaji ili kuokoa maisha ya mtoto. Lakini  mtoto aliishi kwa siku mbili pekee,  akaaga dunia , anaongezea kuwa walifanya shughuli ya mazishi na akazikwa kama mtoto wapili katika shamba lao.
Mwaka wa 2005 alipata ujauzito wa tatu na akalea mimba hadi mwisho wake iliwadia wakati kujifungua na akafanyiwa upasuaji ila mtoto aliishi tu kwa wiki mmoja akaaga dunia...Maggie na jamaa zake walimbeba mtoto na kumzika.
Miaka ya 2006 hadi 2009 alipoteza watoto wengine watatu kila baada ya kujifungua walifariki katika njia za kutatanisha kambapo alielezwa kuwa alikuwa mtoto alikuwa mgonjwa au kwamba alichoka akiwa tumboni.
Hali ya kufiwa na watoto sita ilizua misukosuko katika ndoa  yake,  hasa anasema mengi yalizungumzwa huku wengi wakijiuliza iwapo  Maggie ana uwezo wa kubeba mimba na kujifungua  mtoto ambaye ataishi.
”Mengi yalizungumzwa ikiwemo kwamba nimebadilisha shamba letu kuwa la makaburi ya watoto , na kwamba haitakubalika tena nijifungue mtoto ili akajaze shamba na kaburi lingine , haikuchukua muda kwa mume wangu kuchoka na kuamua kwamba ilikuwa wakati nirejeshwe nyumbani kwetu kwanza ” Maggie anasema.
Mwanamke huyu anasema kwamba ndoa yake iliisha wakati mume wake pia alionyesha kuchoshwa na vifo vya kila mtoto wanayejaaliwa. Mume wake alimsihi Maggie arejee nyumbani kwao kwanza apone na pia kwa kuwa alikuwa na sonona atulize mawazo. Maggie alifahamu kwamba ilikuwa ni njia ya kiungwana ya kumfukuza kwenye boma yake .
Baada ya hapo mama huyu anasema kwamba mume wake alioa mke mwingine punde tu alipoondika nyumbani kwake.

Mwaka wa 2009 Maggie aliingia kwenye ndoa nyengine ambaye tayari alikuwa amemueleza mume wa pili  kuhusiana na masaibu ya kupoteza watoto kutokana na vifo vilivyokuwa havieleweki. Na kwa hiyo waliingia kwenye ndoa hiyo na ikawa ni siri kati yake na mumewe.
Katika Ndoa ya pili alipata uzauzito  mara tatu , mimba ya tisa aliyoipata mtoto aliaga dunia, ila mimba ya kumi aliyoipata mtoto aliishi na leo ana umri wa miaka 12.
Baada ya hapo aalipata  mimba ya mapacha, mtoto mmoja aliishi baada ya kuzaliwa ila wa pili  alifariki.
Kwa jumla Maggie ni mama ya watoto 12 ila ni watoto wawili pekee walio hai hii leo.
Vile vile anasema kwamba ndoa yake ya pili ilifika ukingoni , pale taarifa kwamba alikuwa kwenye ndoa ya kwanza na alikuwa amepoteza watoto wengi zilipowafikia jamaa wa mume wake .
Siri hio ilisababisha kizaazaa cha ndoa na ikawa kwamba hawawezi kuendelea na kuwa katika ndoa.
Maggie anasema kwamba safari ya kujifungua watoto na baada ya siku, wiki au miezi wanafariki haijakuwa nyepesi , imejaa majonzi,- hofu na kusimangwa sana katika jamii.
”Ilifika wakati nilianza kusikia baadhi ya watu wakisema kwamba ninawatoa watoto wangu kafara, na ikafika wakati ambapo  kila mahali nilipokuwa napita  wakinifahamu   walikuwa wananinyooshea kidole cha lawama wakisema kwamba ni yule mama ambaye anazaa watoto wanafariki” Maggie anasema.
Ila anasema kwamba kadri siku zilivyokwenda alijikubali na kukubali hatma iliyowaangukia. Watoto wake walikifariki wakiwa wadogo ila anafarijika kwamba walau ana watoto wawili ambao wako hai na wanamkumbusha kwamba licha ya mahangaiko ya vifo anayo sababu ya kutabasamu kwa wanaoishi.
Maggie anatumia  simulizi la maisha yake ya kuwapoteza watoto kuwaelimisha hasa wanawake , jinsi ya  kukabiliana na mimba zinazosumbua au inapotokea kwamba mama atampoteza mtoto wake."
Binti aliyeambiwa hatapona apata maisha mapya baada ya upasuaji  - bbc news swahili,"Chanzo cha picha, AHSAN KHAN
""Alikuwa sawa alipozaliwa. Alipokuwa na umri wa miezi nane au kumi, tulihisi tuinamishe shingo yake. Kabla ya hapo alianguka kutoka mikononi mwa dada yake. Tulifikiri inaweza kuwa ni kwa sababu yake."" Alipelekwa kwa daktari na kumuandikia kuwekewa mkanda shingoni pamoja na dawa. Sisi ni watu masikini na hatukuweza kupata matibabu zaidi.
Haya ni kwa mujibu wa Jamilan Bibi, mama wa Afshin mwenye umri wa miaka 13 kutoka Jangwa la Thar katika Mkoa wa Sindh, Pakistani, ambaye kichwa cha binti yake kilikuwa kimeinama kwa nyuzi 90 kushoto tangu utotoni.
Lakini sasa Afshin anaishi maisha ya kawaida na hili liliwezekana pale daktari wa Kihindi katika Hospitali ya Apollo nchini India alipothibitika kuwa 'malakia' katika maisha ya Afshin na kufanikiwa kumfanyia upasuaji wa kichwa chake kilichopinda ili kumpa maisha mapya aliyopewa.
Afshin amekuwa katika hali hiyo kwa muda wa miaka 12 iliyopita, jambo ambalo limemfanya ashindwe kutembea, kula na kuzungumza.
Mama yake Afshin Jamilan Bibi anasema, ""Alikuwa akilala chini tangu utotoni. Alikuwa akila na kunywa huko.""
Baba yake Afshin alikuwa akifanya kazi katika kiwanda cha kusaga unga lakini sasa hana kazi baada ya kuugua saratani.
Afshin ana dada wanne na kaka watatu.
Chanzo cha picha, FAFFSHEEN GUL
Afshin, mwenye umri wa miaka 13 mkazi wa Mithi, alijitokeza katika vyombo vya habari mwaka 2017 alipoletwa katika kambi ya matibabu iliyoandaliwa na mamlaka za ndani kwa ajili ya uchunguzi na matibabu ambapo alichunguzwa na Dk Dilip Kumar na habari za ugonjwa zilianza kuonekana kwenye vyombo vya habari
Muigizaji Ahsan Khan alichapisha picha ya Afshin kwenye mtandao wa kijamii wa Facebook ambapo alielezea kuhusu maumivu na ugonjwa wa msichana huyo na kuandika kwamba 'Afshin anahitaji msaada wetu na pia baba yake ana saratani.
Afshin na mama yake Jamilan Bibi pia walialikwa na Sanam Baloch, mtangazaji wa kipindi cha TV binafsi Pakistan cha AIV 'The Morning Show' na kusikiliza hadithi yao. Ugonjwa huo ulikuwa umechukuliwa kama somo
Wakati picha za Afshin ziliposambaa kwenye mtandao wa kijamii wa Twitter, Naz Baloch, mbunge wa zamani kutoka PTI ambaye alijiunga na PPP, aliandika ujumbe kwenye Twitter kwamba Afshin atapatiwa matibabu kamili na serikali ya Sindh baada ya kulazwa katika hospitali ya Aga Khan ambapo madaktari walimfanyia uchunguzi.
Chanzo cha picha, NAZ BALOCH
Naz Baloch alikuwa ameambia BBC katika hospitali hiyo kwamba kiongozi wa PPP Farhal Talpur alikuwa amelitambua suala hilo na sasa alikuwa akisimamia matibabu yote ya Afshin.
Afshin alikaa katika Hospitali ya Aga Khan kwa muda, baada wazazi wake wakamchukua. Kakake Afshin Yaqub Kanbhar aliambia BBC kwamba madaktari katika Hospitali ya Aga Khan walimwambia kuwa kuna uwezekano wa asilimia 50 wa kunusurika wakati wa upasuaji huo.
Wazazi wa Afshin waliwaomba madaktari wapate muda wa kutafakari hilo na baadaye wakaingia kwenye mipango ya ndoa ya dada yake na matibabu ya Afshin hayakuweza kukamilika.
Chanzo cha picha, AFSHEENGUL
Alexandria Thomas, mwandishi wa gazeti la Uingereza, aliripoti juu ya afya ya Afshin Kanbhar na hali ya kifedha ya familia yake mwaka wa 2019. Baada ya hapo Afshin alijadiliwa tena, kulingana na Yaqub Kanbhar, mtu kutoka Australia aliwasiliana naye na kusema kwamba ikiwa atakuja hapa, angeweza kutibiwa na kushauriwa kuwasiliana na Darul Askon huko Karachi.
""Tulienda Dar es Salaam. Wakatuambia tuchukue hati ya kusafiria. Baada ya hapo, mchakato wa viza ukaanza. Wakati huu, kulikuwa na kanuni za kuzuia janga duniani na kazi yetu ikaishia hapo.""
“Mwaka jana, Alexandria Thomas aliwasiliana na Dk. Gopalan Krishnan katika Hospitali ya Apollo huko Delhi, India na kutuambia kuwa atazungumza na wewe, baada ya hapo alizungumza nasi kupitia Skype na kusema kwamba Njoo India, matibabu yatatolewa bure hapa”.
Kwa mujibu wa Yaqub Kanbhar, ""Pia alisema kuwa wakati wa upasuaji, moyo unaweza kuacha kupiga, mapafu yanaweza kuacha kufanya kazi na pia alituma baadhi ya video za YouTube kutazama.""
""Tuliomba visa kwa misingi ya matibabu na mara tu tulipopata viza tuliondoka kwenda Delhi. Serikali yetu ya Pakistani au shirika lolote halikutusaidia. Watu kutoka nje walikuwa wakitusaidia ambayo tulifanya mwaka jana.
Chanzo cha picha, AFSHEENGUL
Katika tovuti ya uchangishaji fedha ya 'Go Fund for Me', Yaqub Kanbhar aliomba msaada ambapo alipokea 29 29,000 katika awamu ya kwanza, wakati nchini India aliomba  tena matibabu na gharama.
Afshin alifanyiwa upasuaji mkubwa mara mbili kabla ya kufanyiwa upasuaji mkubwa wa shingo, ambao ulifuatiwa na upasuaji mkubwa. Yaqub Kanbhar anasema amekuwa akiwasiliana na madaktari kadhaa katika kipindi hiki, lakini hakuweza kuwasiliana na Dk. Krishnan kwani hakuona juhudi zake na upasuaji ulifanikiwa.
Dk. Krishnan alikuwa ameviambia vyombo vya habari vya India baada ya kufanikiwa kwa upasuaji huo kwamba baada ya kukutana naye ilibainika kuwa hawezi kuishi muda mrefu bila matibabu. ""Pengine hii ni kesi ya kwanza ya aina hiyo duniani,"" alisema
Chanzo cha picha, FAFSHEEN GUL
kwa sababu ya kupooza kwa ubongo, Afshin alijifunza kutembea na kuzungumza akiwa na umri wa miaka sita mpaka alipofikisha miaka nane, lakini shingo yake ilianza kulegea akiwa na mwaka mmoja.
Ilimbidi kwanza kupaka hello-gravity mapema mwezi wa Disemba ili kunyoosha shingo yake kwa muda. Kikosi cha Dk. Krishnan, kilichojumuisha Dk. Manoj Sharma, Dk. Jayalalithaa, Dk. Chetan Mehra na Dk. Bhanu Pant, kiliunganisha fuvu la kichwa cha Afshin kwenye uti wa mgongo wakati wa operesheni ya saa sita mwezi Februari 28. Fuvu hilo liliunganishwa kwenye uti wa mgongo kwa kutumia fimbo na skrubu kuweka shingo sawa.
Yaqub Kanbhar alichapisha picha ya Afshin akitabasamu kwenye Twitter ambayo niliandika, ""Tabasamu hili linakwenda kwa Dk. Gopalan Krishnan, ambaye alimfanyia upasuaji wa kunyoosha shingo yake.""
""Wewe ni mtu mzuri sana. Matibabu yote ni bure. Ndio maana tukakuomba uwe malaika kwetu."" Dk. Krishna humuangalia Afshin kila Jumapili kwenye Skype
Chanzo cha picha, FAFSHEEN GUL
Yaqub hakukata tamaa licha ya vikwazo na mapambano na hatimaye kijana kutoka eneo la nyuma la Pakistan ambaye hakuwa na kitu alifanikiwa kumfanyia upasuaji dada yake, kwa mujibu wa Yaqub sasa anatabasamu na kuzungumza."
Faida za kula nyama ya utumbo kwa binadamu - bbc news swahili,"Chanzo cha picha, Alamy
Nyama ya matumbo ni kipande cha nyama inayotoka katika tumbo la wanyama wa shamabani kama vile ng'ombe, nguruwe, kondoo na mbuzi.
Tamaduni nyingi kote ulimwenguni zimekuwa zikitumia kwa muda mrefu kama chanzo cha afya cha protini.
Nyama hii inaweza kupatikana katika mikahawa barani Asia, Afrika baadhi ya maeneo ya Amerika na bara Ulaya. Nyama hii ina faida nyingi katika mwili wa bindamau ikilinganishwa na nyama nyengine.
Supu ya utumbo ni kivutio kikubwa miongoni mwa watu wa bara Afrika na wengine huyakaanga na kuyaongezea ladha tamu.
Upande wa kiafya, nyama ya matumbo ina manufaa mengi ikiwemo wingi wa protini na virutubisho vingine ambavyo ni muhimu kwa afya.
Utumbo una vitamini na madini mengine ambayo ni muhimu kwa mwili wetu, na unapoliwa, una virutubishi ambavyo vina faida kwa afya zetu, kulingana na mchambuzi wa afya wa Webmd.com.
Utumbo una vitamini B12, ambayo huzuia upungufu wa damu mwilini , hususan miongoni mwa watu waliochoka na wasioweza kutembea.
Nyama ya utumbo ina protini inayosaidia kujenga misuli na mifupa. Vilevile nyama hiyo ina asidi zote 9 muhimu ambazo mwili wetu unahitaji kufanya kazi, kulingana na Healthline.com.
Chanzo cha picha, Alamy
Nyama ya utumbo ina virutubisho kama vile madini ya zinki, selenium na kalsiamu. Zinki husaidia watu seli za mfumo wa kinga wa mwili kusaga vyakula vya wanga. Selenium husaidia kuboresha jeni na afya.
Kula vyakula vyenye protini nyingi husaidia kudhibiti lishe na kupunguza uzito.
Utumbo una viwango vya chini vya Kalori ikilinganishwa na vyakula vingine.
Ulaji wa vyakula vyenye protini nyingi humsaidia mtu kupunguza uzito na kupunguza kiwango cha ulaji wa chakula, kwa mujibu wa Healthline.com.
Nyama ya utumbo ina mafuta mengi ikilinganishwa na nyama nyingine, na watu walio na mafuta mengi mwilini wanaweza kuathiriwa kwa njia tofauti."
Kwa nini watu wengi zaidi wanaishi hadi miaka 100 kuliko hapo awali? - bbc news swahili,"Chanzo cha picha, Getty Images
Jamaa wa Josefa Maria da Conceicao waligundua kuna kitu hakiko sawa wakati alipoacha kuulizia sigara yake ya kila siku mapema mwaka huu.
Ilifanyika mara tu baada ya mfanyakazi huyo wa shambani aliyestaafu kutoka Brazili kusherehekea kile ambacho familia yake inasema ilikuwa siku yake ya kuzaliwa ya 120.
""Mama yangu amevuta sigara maisha yake yote,"" anasema Cicera, mmoja wa watoto wanne wa Josefa waliobaki. Joseph hapo awali alikuwa na 22.
""Umri wake uliposonga, tulijaribu kumfanya aache, lakini mama kila mara alitishia kununua sigara mwenyewe.""
Jamaa sasa wanasema Josefa hana nguvu kama ilivyokuwa miaka ya nyuma, alipojipatia umaarufu nchini mwake baada ya kugunduliwa na wahudumu wa televisheni nchini humo kama ""mwanamke mzee zaidi duniani"".
Kitambulisho cha Josefa kinaonyesha kuwa alizaliwa tarehe 7 Februari 1902. Cha kusikitisha ni kwamba jitihada yake ya kutaka hadhi yake kutambuliwa na Guinness World Records haikufaulu.
Rekodi hiyo kwa sasa inashikiliwa na mzee mpya aliye hai, Lucile Randon, mwanamke wa Ufaransa na mtawa anayejulikana kama Sister Andre, mwenye umri wa miaka 118.
Miongoni mwa wanaume, anayeshikilia rekodi ni Juan Vicente Mora wa Venezuela, mwenye umri wa miaka 113.
Kitengo cha Idadi ya Watu cha Umoja wa Mataifa kinakadiria kuwa zaidi ya watu 621,000 wenye umri wa miaka 100 walikuwa wakiishi duniani mwaka wa 2021.
Idadi hiyo inatarajiwa kufikia milioni moja ifikapo mwisho wa muongo huu.
Mwaka 1990, ni watu 92,000 walikuwa wamefikia hatua hiyo muhimu, ambayo hata wakati huo haikuwa jambo dogo.
Sehemu kubwa ya watu duniani hutarajiwa kufikisha miaka, kwani wastani wa umri wa kuishi duniani unafikia miaka 73.
Hata hivyo taswira hiyo inabadilika sana kutoka nchi moja hadi nyingine.
Mtu wa kawaida Japan, kwa mfano anaishi miaka 85, huku mtu kutoka Jamhuri ya Afrika ya Kati akitarajiwa kuishi miaka 54.
Watu wengi wanaofikia uzee wana uwezekano wa kukumbwa na magonjwa ya kudumu.
""Kuishi muda mrefu sio sawa na kuishi vizuri,"" Janet Lord, profesa wa Biolojia ya katika Chuo Kikuu cha Birmingham, nchini Uingereza, anasema.
Profesa Lord anaeleza kuwa kwa wastani, wanaume hutumia miaka yao 16 ya mwisho kushughulika na magonjwa kuanzia kisukari hadi matatizo ya akili - kwa wanawake, takwimu inaonyesha ni miaka 19.
Chanzo cha picha, Getty Images
Kuishi zaidi ya miaka 100 ni ngumu zaidi. Nchini Marekani, utafiti wa muda mrefu wa Chuo Kikuu cha Boston umekadiria kuwa ni Mmarekani 1 tu kati ya milioni 5 anayefikia hatua hiyo ya maisha- akiishi angalau 110.
Lakini wakati watafiti walihesabu karibu watu 60 hadi 70 wenye umri huo mnamo 2010, kufikia 2017 idadi hiyo ilikuwa imeongezeka hadi 150.
""Supercentenarians"" kwa kawaida huvutia usikivu mwingi kutoka kwa wanasayansi wanaojikita katika masuala ya kuzeeka kwa binadamu.
""Watu hao wanakiuka kile kinachowakabili watu wengi uzeeni. Na hatuna uhakika hali hiyo inatokana na nini,"" Profesa Lord anaongeza.
Chanzo cha picha, Getty Images
Pamoja na maisha marefu, watu wenye umri mkubwa zaidi wanasifika kwa kuwa na afya nzuri kwa umri wao.
Josefa Maria, kwa mfano, hahitaji dawa za kawaida na bado anakula nyama nyekundu na peremende, kulingana na familia yake.
Ijapokuwa kumbukumbu zake hazieleweki, na uwezo wake wa kuona umeharibika, Cicera anakiri kwamba wakati fulani bado anachanganyikiwa na hali ya mama yake.
""Hawezi kutembea sana kama zamani na inabidi tumbebe na kumbadilisha nepi kama mtoto.
Lakini bado nashangaa kuwa mama ameishi kwa muda mrefu kwa mtu ambaye alivuta sigara tangu utotoni na ambaye alikuwa na miongo kadhaa ya maisha. Ni kazi ngumu,"" mzee wa miaka 76 anasema.
Kinachowatatanisha wataalam wa umri hata zaidi ni kwamba baadhi ya watu wanaofikisha umri wa miaka 100 na zaidi hawana mazoea bora ya afya."
Unavyohisi wakati wa kifo: wanasayansi wabaini namna unavyohisi wakati wa kifo. - bbc news swahili,"Chanzo cha picha, Getty Images
Katika Maisha! Ni vile ambavyo unazaliwa na kuwa mkubwa kidogo, unampenda mtu, labda kuzaa watu wachache kidogo na kisha kabla ya hujajua, ni wakati wa sehemu inayofuata: kifo. Kutoweka kusikoepukika kwa utu wetu.
Kuna njia mbalimbali ambazo zinasababisha kifo.
Mara nyingi ni kutokana na ugonjwa wa moyo au saratani, lakini kuna waathirika karibu 600 wa kukosa hewa kwa kushindwa kupumua.
Haijalishi jinsi inavyotokea, wakati mwingine ni kifo cha kiafya ambacho ni kitu kama maisha lakini bila kupumua wala kuwa na mzunguko wa damu.
Kwa maneno mengine, ni hali ya mpito kutoka maisha haya hadi yajayo.
au watu wengi, kifo si cha papo kwa hapo kabisa.
Hivyo sayansi ya kisasa inaweza kutuambia nini kuhusu hali ya nyakati hizo za mwisho?
Katika hatua ya mwisho kifo kinapokaribia, mara nyingi watu huwa wamekufa ganzi, kwa hivyo huwa tunafikiria tukio hilo kuwa ni usingizi, fahamu inayofifia katika maisha.
Lakini majaribio mengine yanaeleza hadithi tofauti kabisa.
Chanzo cha picha, Getty Images
Mwaka 2013, wanasayansi katika Chuo Kikuu cha Michigan walipima shughuli za ubongo wa panya wa maabara waliokufa.
Na kitu cha kuvutia sana kilitokea.
Baada ya panya hao kupata mshtuko wa moyo, bila mapigo ya moyo au kupumua akili zao zilionyesha kuongezeka kwa shughuli za ulimwenguni na viwango vya chini vya mawimbi ya gamma ambayo yalisawazishwa zaidi katika ubongo kuliko katika hali za kawaida za kuamka za panya.
Na cha kushangaza, aina hiyo maalum ya shughuli za ubongo imehusishwa na mtazamo wa ufahamu wa watu katika utafiti wa awali.
Kwa maneno mengine, panya hao walipitia kitu wakati walipokuwa wanapitia kifo cha kiafya na ubongo kufa.
Jaribio lilipinga dhana kwamba ubongo haufanyi kazi wakati wa kifo.
Badala yake, ilionekana kuwa kabla ya kupoteza fahamu kabisa kunaweza kuwa na kipindi cha ufahamu zaidi na akauliza: panya walikuwa wakipatia nini wanapokufa? Je, hilo linaweza kuwa sawa na kwa watu?
Wanadamu wana akili kubwa na changamano zaidi kuliko panya, lakini utafiti wa kuvutia sana uliofanywa katika Chuo cha Imperial College London mnamo 2018 unatoa mwanga kuhusu jinsi binadamu anavyoweza kuhisi wakati wa kifo.
Chanzo cha picha, Getty Images
Wanasayansi walitaka kuchunguza kufanana kati ya matukio mawili tofauti.
Kwa upande mmoja, hali ya karibu kifo (NDEs), ni ndoto zinazotokea na karibu 20% ya watu ambao wamefufuliwa baada ya kifo cha kiafya.
Kwa upande mwingine, maono yanayosababishwa na DMT, dawa ya psychedelic (ambayo kwa hutoa wigo mpana wa athari binafsi kwenye kazi za ubongo wa binadamu, ikijumuisha utambuzi, athari, na utambuzi).
Kwa hivyo waliwapa watu waliowafanyia utafiti dozi ya DMT na mara waliporejea kwenye uhalisia, waliwauliza waelezee uzoefu wao kwa kutumia orodha ya kawaida inayotumiwa sana kutathmini matukio ya karibu kufa.
Na walishangaa kuona kiasi cha ajabu cha msingi wa kawaida.
Uzoefu wa NDE na DMT ulijumuisha hisia kama vile ""kupita kwa muda na nafasi"" na ""umoja na vitu na watu walio karibu.""
Uzoefu wa karibu na kifo uligeuka kuwa sawa na dawa ya hallucinojeni yenye nguvu.
Tunapozingatia kifo, tunakifikiria kama mchakato mbaya. Lakini sayansi inauliza: ni nini ikiwa ni psychedelic?
Tulimuuliza Dk Chris Timmermann, ambaye aliongoza utafiti katika Chuo cha Imperial London, jaribio hili linaweza kutuambia nini kuhusu kifo.
""Nadhani somo kuu la utafiti ni kwamba tunaweza kupatia kifo katika maisha na uzoefu wa maisha,"" alisema.
""Pia kuna maeneo maalum katika ubongo, kama vile kile tunachokiita lobes za muda za kati  maeneo ambayo yanahusika na kumbukumbu, usingizi na hata kujifunza ambayo inaweza kuhusiana na uzoefu huo pia.
""Kwa njia fulani, akili zetu kwa namna fulani zinaiga aina ya ukweli.""
Takriban 20% ya watu ambao wametangazwa kuwa wamefariki kiafya na wako hai wanaripoti NDE.
Je, ni kwamba kila mtu anapitia na ni wachache tu wanaokumbuka au kwamba uzoefu huu ni nadra sana?
""Kuna uwezekano mkubwa kwamba kuna ukosefu wa kukumbuka kutokana na sababu tofauti,"" Timmermann alielezea.
""Ninachofikiria kinatokea ni kwamba hali hiyo ni mpya sana, kwamba haielezeki au ni ngumu kuweka kwa maneno.
""Tukio linapovuka uwezo wa kulielezea kwa lugha, tunakuwa na ugumu wa kulikumbuka.
""Lakini pia inaweza kuwa kwamba baadhi ya watu hawana uzoefu nayo.""
Ni utafiti gani zaidi kutoka hapo unaweza kusaidia uelewa wetu wa kifo?
""Inashangaza sana kinachoendelea siku hizi kwa uchunguzi wa ubongo na jinsi tunaweza kujua nini kinaendelea kwenye ubongo, ni kwa namna gani inarudi kwenye uzoefu,"" alijibu.
""Kwa hiyo, inawezekana kwamba wakati fulani mbinu zetu za kupiga picha za ubongo zitakuwa za juu sana kwamba tunaweza kusoma mawazo ya watu ili tuweze kupata kwa karibu kuelewa ni mifumo gani ya ubongo ambayo inashikilia uzoefu huu wa ajabu na usio wa kawaida.""
Sayansi ya kifo ni mandhari ya kupendeza, lakini kile tunachojua tayari hutoa picha ya kushangaza ya matumaini.
Chanzo cha picha, Getty Images
Kwa mfano, tunajua kwamba watu ambao wamekuwa na matukio ya karibu kufa mara nyingi huripoti hisia za utulivu na huonyesha kupungua kwa mkazo unaohusishwa na kifo.
Tunajua pia kwamba karibu kufa yaani NDE zinaelezewa kama hazina maumivu kwa wengi, ikimaanisha kuwa kuongezeka kwa ufahamu tunaoweza kupata juu ya kifo pia kuna uwezekano wa kutokuwa na maumivu.
Na labda inafurahisha kidogo.
Utafiti pia unaonyesha kwamba watu huwa na kupoteza hisia zao kwa utaratibu maalum.
Kwanza njaa na kiu, kisha hotuba na maono.
Kusikia na kugusa kunaonekana kudumu kwa muda mrefu, kumaanisha kwamba watu wengi wanaweza kusikia na kuhisi wapendwa wao katika dakika zao za mwisho, hata wanapoonekana wamepoteza fahamu.
Na uchunguzi wa hivi karibuni wa ubongo wa mgonjwa wa kifafa anayekaribia kufa ulionyesha shughuli zinazohusiana na kumbukumbu na ndoto na kusababisha uvumi kwamba kunaweza kuwa na ukweli fulani ""unaona mwanga wa maisha mbele ya macho yake.""
Chanzo cha picha, Getty Images
Hatimaye, tunajua kutokana na majaribio haya kwamba kupitia hali ya kifo kunaweza kuhusishwa na kuongezeka kwa fahamu, ikiwezekana ya kuona. Safari moja ya mwisho ya binadamu kabla ya chochote.
""Katika jamii kama yetu, ambapo tunaelekea kukataa kifo na kujaribu kuficha, nadhani hii ni moja ya somo kubwa ambalo utafiti wa kisaikolojia unaweza kutupa: jinsi ya kuijumuisha katika maisha yetu,"" Timmerman alihitimisha.

Hatimaye, sisi sote tutakufa. Lakini majaribio haya yalionyesha kwamba hali ya mpito kati ya maisha na kifo inaweza kuwa na uzoefu zaidi na kihisia kuliko tunavyoweza kutarajia.
Tumepangwa kama wanyama kuogopa kufa kwetu, lakini kuelewa kifo kwa undani zaidi hutusaidia kutulia kidogo.
Nyakati hizo za mwisho huenda zisiwe za kutisha. Ni sehemu tu ya safari isiyoweza kuepukika ya kwenda mahali pasipojulikana, pengine isiyo na uchungu."
Uzazi wa watoto waliokufa na hali joto ya hewa : kwanini watoto wachanga njiti hufia tumboni katika msimu wa hali ya hewa ya joto zaidi   - bbc news swahili,"Chanzo cha picha, Khurshid Aman
Mimba zote za Zubaida ziliishia kuwa kujifungua watoto waliokufa. Aliishi katika mojawapo ya maeneo yenye joto sana duniani. Wanasayansi wamebaini kuwa wanawake wajawazito wanaoishi katika maeneo ya joto kwa vipindi virefu wana hatari kubwa ya kupata matatizo, ikiwa ni pamoja na kuwapoteza watoto wao wachanga.
""Nilikuwa na vifo viwili vya watoto wanaozaliwa wakiwa wamekufa kwa kipindi cha miaka mitatu iliyopita "", anasema Zubaida.
Zubaida mwenye umri wa miaka 30 anaishi kilomita 80 magharibi mwa miji wenye hali ya hewa ya joto zaidi duniani : Jacobabad, katika jimbo la pakistan la Sindh.
""katika mara zote, mkunga wetu wa asili katika jamii yetu alinisaidia,"" Zubaida aliiambia BBC.
""Wakati nilipompoteza mtoto wangu mchanga mwaka jana, nililia bila kukoma kwa siku kadhaa.""
Mume wake, Abdul Aziz, anakumbuka jinsi ilivyotokea. "" Mimba ilikuwa karibu inakaribia kabisa kutimiza miezi tisa, lakini mtoto wetu wa kiume akafia tumboni.""
‘’Alikasirika sana na alikuwa na wasi wasi kwamba huenda asiwahi kuwa na mtoto "". Nilimfariji na ndugu zetu wengi walikuja na kuzungumza naye ,""aliongeza.
Jacobabad  ni moja ya maeneo ya makazi yenye joto zaidi duniani. Wakati wa kiangazi, viwango vya joto hupanda hkuliko 50C.
Ripoti iliyochapishwa hivi karibuni katika jarida la  kitabibu la Uingereza  ilikusanya nyaraka za tafiti kuhusiana na hali ya hewa ya joto na hatari za uzazi watoto wanaozaliwa bila muda wao kutimia, uzito wa chini wa watoto wanapozaliwa, na uzazi wa watoto waliokufa.
Chanzo cha picha, Khurshid Aman
Ulibaini hili kuwa moja ya visa vilivyochunguzwa, inaonekana kuwa kuna uzazi wa watoto wafu, wakati kunapokuwa na hali ya hewa ya joto zaidi .
Lakini watafiti walibaini kuwa ni vigumu kuelea ni vipi hasa joto linaweza kusababisha uzazi wa mtoto aliyekufa na matatizo mengine kama kuzaliwa kwa mtoto kabla ya muda.
Kwa sasa anapata ushauri kutoka kwa Dkt Khurshid kusaidia kuongeza fursa ya kujifungua mtoto mwenye afya. Madaktari wanasema kila wiki wanashuhudia walau wagonjwa watatu ambao walikuwa na uzazi wa watoto waliokufa.
''Katika eneo hili, yharibikaji wa mimba na uzazi wa watoto waliokufa  ni jambo la kawaida. Idadi yao huongezeka wakati wa miezi ya joto ,"" anasema Dkt Khurshid Aman.
Anasema yote haya yanaweza kuwa na athari  juu ya mimba salama na watoto wachanga wenye afya. Aziz anasema ukosefu wa huduma za matibabu ni tatizo kubwa.

Joto na uzaidi wa watoto waliokufa
Mwaka huu, watafiti wa Chuo kikuu cha  California walichapisha matokeo ya utafiti kuhusu watoto wanaozaliwa wanaozaliwa kabla ya muda na wnaozaliwa wakiwa  wamekufa katika nchi     14 za kipato cha chini na cha kati: Angola, Benin, Burundi, Ethiopia, Haiti, Malawi, Nepal, Nigeria, Philippines, Afrika Kusini, Tajikistan, East Timor, Uganda, na  Zimbabwe.
Ukitazama ripoti ya hali ya jewa na utafiti binafsi wa wanawake, walibaini hilo.
""Tulibaini kuwa hatari ya kujifungua mtoto aliyekufa inaongezeka kwa wanawake wanaoishi katika maeneo ya viwango vya joto kati ya 20-30C  kuelekea mwisho wa mimba zao, ikilinganishwa na wale wanaoishi katika maeneo ya joto la 20C . Hatari za uzazi wa mtoto aliyekufa huongezeka hadi mara mbili ,""Kiongozi wa uandishi wa utafiti huo, Sara McElroy, aliiambia BBC.
Utafiti pia ulibaini kwamba wakati kuna utofauti  wa joto  mchna na usiku wa chini ya  16C kunakuwa na uzazi wa watoto waliokufa zaidi katika nchi walizofanyia utafiti.
Licha ya ushahidi wa hali ya hewa ya joto kusababisha matatizo ya kiafya, Jacobabad bado haina uwezo wa kukabiliana na joto.
Chanzo cha picha, Reuters
""Wanapaswa kujenga hospitali nzuri hapa. Hakuna lolote,"" anasema Aziz.
Nyumbani, ameweka mfumo wa nishati unaosaidia kukifanya kiyoyozi kiendelea kufanya kazi wakati umeme unapokatika
Huduma za afya nchini Uingereza zinasema kuwa wakati wa vipindi vya joto, ""idadi kubwa ya watoto wanaozaliwa wakiwa wamekufa ambao vingenevyo wangezaliwa wenye afya hutoke, na sababu mara nyinyi haiwezi kuelezeka .""
Chanzo cha picha, Khurshid Aman
""Wanapaswa kujenga hospitali nzuri hapa. Hakuna lolote,"" anasema Aziz.
Nyumbani, ameweka mfumo wa nishati unaosaidia kukifanya kiyoyozi kiendelea kufanya kazi wakati umeme unapokatika.
Huduma za afya nchini Uingereza zinasema kuwa wakati wa vipindi vya joto, ""idadi kubwa ya watoto wanaozaliwa wakiwa wamekufa ambao vingenevyo wangezaliwa wenye afya hutoke, na sababu mara nyinyi haiwezi kuelezeka .""
Chanzo cha picha, Reuters
Sababu zinazofahamika  ni pamoja na matatizo ya kondo la nyuma la uzazi – kiungo ambacho huunganisha usambazaji wa damu ya mama kwa mtoto na kumlisha mtoto ndani ya kizazi
""Mojawapo ya mambo yanayodhaniwa kusababisha tatizo hili ni ukosefu wa maji unaosababisha kuongezeka kwa joto unaoweza kuhamisha upelekeji wa damu kutoka kwa kijusi kinachokua hadi kwenye ngozi ya mama , kupoza joto la ndani ya mwili. Kuwa katika mazingira ya joto pia kunaweza kusababisha  hali inayofahamika kama hyperthermia ( kupanda kwa joto la mwili kusiko kwa kawaida) na kuharibu seli zinazowezesha mtoto kuzaliwa akiwa mwenye afya,"" anasema Dkt Sindana Ilango, mwandishi mwenza wa makala.
Chanzo cha picha, Reuters
Katika mwaka  2020, ripoti ya kwanza kabisa kuwajhi kutolewa  na Umoja wa mataifa kuhusu uzazi wa vifo vya watoto waliokufa ilibaini kuwa visa milioni 1.9 vilitokea duniani mwaka 2019. Idadi hiyo ni sawa na mtoto mmoja kwa kila baada ya sekunde  kumi na sita. Nchini Pakistan, zaidi ya asilimia tatu ya viffo vya uzazi ni vya watoto wanaozaliwa wakiwa wamefariki.

Tumaini
Katika  Jacobabad, Dkt. Khurshid ameona matumaini katika hospitali inayoendeshwa na serikali ya mtaa na na kujengwa kwa hospitali za kibinafsi.  Pia anatiwa moyo na ukweli kwamba wanawake wengi zaidi wa vijijini wanatafuta matibabu.
Baada ya kupata ushauri w daktari, Zubaida kwa sasa anaepuka kwenda nje wakati wa mchana.
Chanzo cha picha, Kurshid Aman
Hana ukakika ni nini kilichosababisha ajifungue watoto waliokufa, pamoja na bwaba yake, anataka kupata mtoto mchanga.
""Tuna matumaini kwamba kwa  matibabu yanayofaa  tunaweza kuw wazazi ,""anasema.
Zubaida kwa sasa anakula matunda na mboga zaidi  na anakaa ndani ya nyumba kadri awezavyo.
""Ni dhaifu kidogo na amepewa baadhi ya madawa na vyakula mbadala. Pia aliombiwa awe anakwenda hospitalini kupata ushauri wa daktari wa mara kwa mara.
""Kwa baraka ya Mungu, Nina uhakika tutaweza kupata ujauzito karibuni na kuwa mama."""
Tiba ya majaribio ya saratani ya matiti: jinsi mwanawake aliyeambiwa ataishi miezi kadhaa alivyopona - bbc news swahili,"Chanzo cha picha, Family photograph
Mwanamke  mwenye saratani aliyeambiwa ataishi chini ya mwaka mmoja aliambiwa kuwa ugonjwa umeisha baada ya kushiriki majaribio ya tiba.
Jasmin David, mwenye umri wa miaka 51, mkazi wa Manchester, alipatikana na saratani ya matiti inayosambaa  haraka mwaka 2017.
Miaka miwili baadaye saratani ilikuwa imesambaa  na ndipo alipoanza  majaribio, akitumia dawa za majaribio pamoja na dawa za kumuongezea kinga ya mwili, katika hospitali ya Christie.
Alisema alihisi kana kwamba ""amezaliwa upya"" baada ya uchunguzi kuonesha kuwa hakuna ushahidi wa saratani.
Christie alisema Bi David  alipata uvimbe juu ya chuchu mwezi wa Novemba 2017.
Alifanyiwa matibabu ya mionzi na mastectomy mwezi Aprili 2018, kufuatia mizunguko 15 ya mionzi  ambayo yalimaliza saratani katika mwili wake.
Lakini mwezi Oktoba mwaka 2019 saratani ilirejea, na uchunguzi ukaonesha ilikuwa imesambaa hadi katika mapafu, na mifupa na aliambiwa alikuwa amepewa matibabu duni.
Miezi miwili baadaye, mama huyo wa watoto wawili alijitolea kufanyiwa katika hospitali ya Christie ambapo alifanyiwa majaribio ya tiba pamoja na Atezolizumab, ambayo ni dawa ya kumuongezea kinga ya mwili.
Madaktari wamemwambia kwamba kwa sasa haonyeshi ushahidi wa ugonjwa.
""Wakati nilipopewa ofa ya kufanyiwa majaribio sikujua iwapo itanisaidia, lakini nilidhani walau ninaweza kufanya kuwasaidia wengine na kutumia mwili wangu kwa ajili ya kizazi kijacho,"" Bi David anasema.
""Mara ya kwanza nilikuwa na athari nyingi za kutisha ikiwa ni pamoja na maumivu ya kichwa na kupanda kwa viwango vya joto mwilini, kwahiyo nilikuwa hospitalini wakati wa Krismasi na nilikuwa na hali mbaya sana. Halafu nashukuru nilianza kupata kuhisi vizuri kutokana na tiba.
""Miaka miwili na nusu iliyopita nilidhani ilikuwa mwisho na ninahisi kama nimezaliwa upya.""
Chanzo cha picha, FAMILY PHOTOGRAPH
Bi David aliiambia BBC Radio Manchester kuwa: Niko hapa ninaishi kutokana na Christie na utafiti wa tiba .""
Alisema baada ya kurejea kutoka India kumtembelea mama yake mwenye umri wa miaka 97 katika mwezi  Aprili  akaamua kustaafu mapema na  ""kuishi maisha yangu nikimshukuru Mungu na sayansi ya tiba"".
Bi David  alisema kuwa alikuwa na ""hisia"" za kurejea kutoka India na kupata ""taarifa njema’’ baada ya kupita miaka miwili kabla ya kumwambia kwaheri.
Matibabu ya majaribio ya tiba yataendelea hadi Disemba 2023.
Profesa Fiona Thistlethwaite, daktari wa tiba ya saratani na Mkurugenzi wa kliniki katika  The Christie, ambaye amekuwa akiongoza majaribio, alisema: ""Inafurahisha kwa kila mtu unapoona mtu anapona kama inavyokuwa kwa Jasmin."""
"Afya: jizoeze kuangalia haja kubwa yako, unaweza kuokoa maisha yako - bbc news swahili","Chanzo cha picha, Getty Images
""Angalia haja kubwa yako.""
Huo ndio ujumbe mzito uliotolewa katika kampeni yake ya uhamasishaji kuhusu saratani ya utumbo mpana na mtangazaji wa BBC Deborah James, ambaye aliugua na kufariki wiki jana.
Deborah James, mtangazaji wa BBC ambaye alifanya vita yake dhidi ya saratani kuonekana, afariki akiwa na umri wa miaka 40. Lakini saratani hii, pia inaitwa saratani ya matumbo au koloni ni nini, na jinsi ya kuigundua mapema? Hapa tunakupa mwongozo wa vitendo. Unawezaje kugundua saratani ya koloni?
Kuna ishara kuu tatu za kuzingatia:
Kunaweza pia kuwa na dalili nyingine kama vile:
Kuwa na dalili hizi haimaanishi kuwa ni saratani ya matumbo, lakini ushauri ni kumuona daktari ikiwa utazigundua kwa wiki tatu au zaidi na ikiwa haujisikii vizuri.
Chanzo cha picha, Getty Images
Kwa sababu saratani inapogunduliwa mapema, ni rahisi zaidi kutibu. Wakati mwingine saratani ya utumbo mpana inaweza kuzuia uchafu kupita kwenye utumbo na hii inaweza kusababisha kuziba, na kusababisha maumivu makali ya tumbo, kuvimbiwa na magonjwa.
Utahitaji kumuona daktari wako au kwenda kwa ER mara moja katika hali hizi.
Angalia vizuri kile kinachotoka unapoenda chooni kujisaidia na usione aibu kusema. Unapaswa kuangalia damu kwenye kinyesi na vile vile kutokwa na damu kutoka kwa fandasi.
Damu nyekundu inaweza kutokea kutokana na mishipa ya damu iliyovimba (hemorrhoids) kwenye njia ya haja kubwa, lakini inaweza pia kusababishwa na saratani ya utumbo mpana.
Unaweza pia kugundua mabadiliko katika tabia ya matumbo, kama vile kinyesi laini au kujisaidia mara nyingi zaidi kuliko kawaida.
Angalia vizuri kile kinachotoka unapoenda chooni kujisaidia na usione aibu kusema. Unapaswa kuangalia damu kwenye kinyesi na vile vile kutokwa na damu.
Damu nyekundu inaweza kutokea kutokana na mishipa ya damu iliyovimba (hemorrhoids) kwenye njia ya haja kubwa, lakini inaweza pia kusababishwa na saratani ya utumbo mpana.
Unaweza pia kugundua mabadiliko katika tabia ya matumbo, kama vile kinyesi laini au kujisaidia mara nyingi zaidi kuliko kawaida.
Chanzo cha picha, Getty Images
Hakuna mtu aliye na uhakika ni nini hasa husababisha, lakini kuna mambo machache ambayo yanaweza kuwa sababu:
Unapokuwa mkubwa, kuna uwezekano mkubwa zaidi kwamba saratani itaonekana na katika utumbo sio tofauti: kesi nyingi ni kwa watu wazima zaidi ya umri wa miaka 50.
Katika hali nyingi, saratani ya utumbo mpana sio ya kurithi, lakini unapaswa kumwambia daktari wako ikiwa una jamaa wa karibu waliogunduliwa kuwa nayo kabla ya umri wa miaka 50.
Baadhi ya hali kama kuwa na ugonjwa wa 'Lynch', hukuweka katika hatari kubwa zaidi ya kupata saratani hii, lakini pia zinaweza kuzuiwa ikiwa madaktari wanajua kuhusu hali hiyo.
Zaidi ya nusu ya saratani ya matumbo inaweza kuzuiwa ikiwa watu walifuata mtindo bora wa maisha, wanasayansi wanasema.
Hiyo inamaanisha kufanya mazoezi zaidi, kula vyakula vyenye nyuzinyuzi nyingi na mafuta kidogo, na kunywa glasi sita hadi nane za maji kwa siku.
Lakini pia inamaanisha kwamba umuone daktari kama una dalili zozote za kutisha na kupata vipimo vya uchunguzi wa saratani mara tu zinapotolewa.
Chanzo cha picha, Getty Images
Inaweza kuwa kwa njia ya colonoscopy, utaratibu kuwekwa kamera ndani ya mirija mirefu kuangalia ndani ya utumbo mzima, au sigmoidoscopy flexible, ambayo inaonekana katika sehemu ya utumbo.
Zaidi ya 90% ya watu waliogunduliwa na saratani ya utumbo mpana katika hatua ya awali wataishi kwa miaka mitano au zaidi, ikilinganishwa na 44% ya wale waliogunduliwa katika hatua za mwisho mwisho.
Nafasi za kuishi zimeongezeka zaidi ya mara mbili katika miaka 40 iliyopita: zaidi ya nusu ya wagonjwa sasa wanaishi miaka 10 au zaidi, ikilinganishwa na mmoja kati ya watano katika miaka ya 1970, kulingana na takwimu za Uingereza.
Saratani ya utumbo mpana inatibika hasa ikigundulika mapema. Matibabu yanakuwa ya kibinafsi zaidi, na maendeleo katika upimaji wa 'kijeni' yanamaanisha kuwa utunzaji unaweza kumuhusu tu mmoja mmoja.
Njia hii bado inahitaji urekebishaji mzuri, lakini intoa miaka ya ziada ya maisha kwa watu walio na saratani."
Kwanini vijana wa kiarabu wanageukia dawa za kuongeza nguvu za kiume? - bbc news swahili,"Na Hossam Fazulla
BBC Arabic
Chanzo cha picha, Getty Images
Katika duka lake la dawa katika kitongoji cha kihistoria cha Bab al-Shaaria katikati mwa Cairo, mtaalamu wa mitishamba Rabea al-Habashi anaonyesha kile anachokiita ""michanganyiko yake ya kichawi"".
Bw Habashi amejipatia umaarufu kwa kuuza dawa za kusisimua mwili na viboreshaji asili vya ngono katika mji mkuu wa Misri. Kwa miaka michache iliyopita, hata hivyo, ameshuhudia mabadiliko katika kile ambacho wateja wake wanataka zaidi.
""Wanaume wengi sasa wanakwenda kutafuta tembe za rangi ya samawati (blue pills) ambazo wanapata kutoka kwa makampuni ya Magharibi,"" anasema.
Kulingana na tafiti kadhaa, vijana wa kiume wa Kiarabu wamekuwa wakitumia zaidi dawa za za kisasa za kuongeza nguvu za kiume  kama vile sildenafil (inayojulikana kibiashara kama Viagra), vardenafil (Levitra, Staxyn), na tadalafil (Cialis).
Licha ya ushahidi huo, pengine haishangazi vijana wengi ambao BBC ilizungumza nao katika mitaa ya Misri na Bahrain walikanusha kutumia dawa kwa matatizo ya uume au hata kuzifahamu. Wengine hata walikataa kuzungumzia suala hilo hapo mwanzo, kwani waliona kuwa ni ""kinyume na maadili ya jamii"".
Kwa kweli, kulingana na utafiti wa 2012 Misri ilikuwa ya pili kwa watumiaji wa dawa za kuongeza  nguvu za kiume  kwa kila mtu katika ulimwengu wa Kiarabu. Saudi Arabia iliongoza kwenye orodha hiyo.
Al-Riyadh, gazeti la Saudi lililochapisha ripoti hiyo, lilikadiria wakati huo Wasaudi  walitumia $1.5bn (£1.23bn; €1.43bn kwa kiwango cha ubadilishaji cha leo) kila mwaka kwa tembe za kuongeza nguvu za kiume. Matumizi ya  Saudi Arabia yalikuwa juu mara 10 zaidi ya Urusi, ambayo idadi ya watu wake wakati huo ilikuwa kubwa mara tano, ilisema.
Hivi majuzi, matokeo ya utafiti wa Jarida la Kiarabu la Urology yalionyesha kuwa 40% ya vijana washiriki wa kiume wa Saudi walikuwa wametumia dawa inayofanana na Viagra wakati fulani maishani mwao.
Misri bado inashika nafasi ya juu. Kulingana na takwimu za serikali kutoka 2021, mauzo ya dawa za kuongeza nguvu za kiume huko yanafikia takriban $127m kwa mwaka, ambayo ni sawa na 2.8% ya soko zima la dawa la Misri.
Chanzo cha picha, Getty Images
Bila shaka, wengine wanataka kuonja matokeo ya kinachofanyika .
Mnamo mwaka wa 2014, dawa ya kuzuia upungufu wa nguvu  nguvu za kiume iitwayo Al-Fankoush ilionekana katika maduka ya vyakula ya Misri kwa namna ya  kipande cha  chokoleti. Al-Fankoush iliuzwa kwa pauni moja ya Misri, ($0.05; £0.04; €0.04 kwa kiwango cha ubadilishaji cha leo). Muda mfupi baada ya kuingizwa sokoni, usambazaji wa Al-Fankoush ulisitishwa na mtengezaji  wake kukamatwa na vyombo vya usalama baada ya vyombo vya habari vya ndani kuripoti kuwa ilikuwa imeuzwa kwa watoto.
Matumizi ya dawa za kuongeza nguvu za kiume yanajulikana kuwa yameenea zaidi kati ya wazee kuliko wanaume wachanga. Nchini Yemen, hata hivyo, data kutoka kwa wizara ya afya inaonyesha hutumiwa zaidi na wanaume kati ya umri wa miaka 20 na 45.
Ripoti za ndani zinaonyesha matumizi ya Viagra na Cialis kama dawa za burudani imekuwa jambo la kawaida miongoni mwa vijana tangu kuanza kwa vita vya wenyewe kwa wenyewe kati ya vuguvugu la waasi la Houthi na serikali inayoungwa mkono na Saudi Arabia mnamo 2015.
Mohamed Sfaxi, profesa wa Tunisia wa magonjwa ya mfumo wa mkojo na upasuaji wa uzazi, alisisitiza katika mahojiano na BBC kwamba dawa hizo ""sio vichocheo"" na zilikuwepo kutibu hali ambazo mara nyingi ""zinawatesa wazee"".
Wakati huo huo, mtaalam wa masuala ya kujamiiana katika Mashariki ya Kati anapendekeza vijana wa kiume wa Kiarabu kugeukia tembe za kuzuia upungufu wa nguvu za kiume kwa sababu ya utamaduni uliopo.
""Sababu inaweza kumaanisha suala kubwa zaidi ambalo vijana wa Kiarabu wanakabiliana nalo,"" anaelezea Shereen El Feki, mwandishi wa habari wa Misri na Uingereza na mwandishi wa Sex and the Citadel: Intimate Life in a Changing Arab World.
Akijibu matokeo ya uchunguzi mkuu wa mwaka 2017 ulioungwa mkono na Umoja wa Mataifa kuhusu usawa wa kijinsia katika Mashariki ya Kati, Bi El Feki anaeleza: ""Takriban washiriki wote wa kiume walikuwa na hofu ya siku zijazo na jinsi watakavyohudumia familia zao. Wanaume wengi walizungumza juu ya hali hiyo kubwa. shinikizo la kuwa mwanamume huku wanawake wakieleza ""jinsi wanaume si wanaume tena"".
""Kwa vile maana ya kuwa mwanaume ni chini ya shinikizo na nguvu za kijinsia zimeunganishwa katika utamaduni wa uume, kuna mkazo zaidi juu ya utendaji wa ngono,"" anasema.
Bi El Feki anahusisha mkazo wa utendakazi kwa kiasi fulani na imani potofu na matarajio yaliyokithiri yanayotokana na ponografia ""ambayo hubadilisha mawazo ya vijana kuhusu kile kinachojumuisha 'kawaida' inapokuja suala la uanaume"".
Ingawa matumizi ya dawa kwa ajili ya mahitaji ya ngono yanaweza kuchukuliwa kuwa jambo la kisasa katika jamii za Waarabu, utumiaji wa dawa hizi  umekuwa sehemu ya utamaduni maarufu katika historia ya Waarabu.
Ibn Qayyim al-Jawziyya, mwanazuoni na mwandishi muhimu wa Kiislamu wa Karne ya 14, alijumuisha katika mfululizo wa kitabu chake Masharti ya Akhera mkusanyiko wa mapishi ya mitishamba yenye lengo la kuongeza hamu ya ngono.
Shereen El Feki anapendekeza kwamba katika mila za Kiarabu na turathi za Kiislamu ""wanawake wanaonekana kihistoria kuwa na nguvu zaidi na wana ari zaidi ya ngono kuliko wanaume"", wakati wanaume wanahisi haja ya ""kuboresha utendaji wao wa ngono ili kuendelea"".
Wazo hili linaonyeshwa katika kipindi cha Milki ya Ottoman, wakati mwandishi Ahmed bin Suleiman alipoandika kitabu cha Kurudi kwa Ujana kwa Sheikh kwa ombi la Sultan Selim wa Kwanza, aliyetawala kuanzia 1512 hadi 1520 kuhusu magonjwa na kuchochea hamu ya tendo la ndoa kwa wanaume na wanawake.
Mamia ya miaka baadaye vijana wengi wa Kiarabu bado wanageukia tiba, na soko  la tiba hizo ni zuri."
Jinsi ya kuishi miaka 100 wataalamu waelezea siri  - bbc news swahili,"Chanzo cha picha, Reuters
Hapo zamani, maisha marefu yalionekana ni kitu kisichowezekana. Lakini sasa mambo yamebadilika. Je uzee  kucheleweshwa au hata kuzuiwa? Je wale wenye umri wa zaidi ya miaka 100 wanasiri ambayo inaweza kumsaidia kula mtu kuishi miaka mingi?
Ijumaa,Januari 2, 1903, mtoto mchanga wa kike anayeitwa Kiko Tanaka  alizaliwa katika kijiji kidogo kilichopo katika kisiwa cha kusini mwa Japan. Katika mwaka huo huo, mashindano yam bio za baiskeli ya Tour de France yalianzishwa Paris  na kampuni ya magari ya Ford  iliuza gari lake la kwanza. Kiko Tanaka alifariki dunia Aprili akiwa na umri wa  miaka 119, na alitambuliwa rasmi kama mtu mwenye umri mkubwa zaidi duniani.
Aliishi miaka yake ya mwisho ya maisha yake katika nyumba ya wazee, akiamka saa kumi na mbili asubuhi kila siku kufanya hesabu, kucheza michezo ya ndani ya nyumba, kula chokoleti na kunywa kahawa na soda.
Kuwapata watu  wanaoishi miaka zaidi ya mia moja kama Koshi Tanaka sasa sio jambo lisilo la kawaida.
Chanzo cha picha, Getty Images
Dr. Hiroko Akiyama  ni mtaalamu aliyebobea katika sayansi ya uzee (gerontology). Ni makamu mwenyekiti wa zamani wa Baraza la kisayansi la Japan na profesa katia Chuo Kikuu cha Tokyo.
Hiroko Akiyama alisema kuwa Japan ni mojawapo ya nchi zinazoongoza kwa kuwa na jamii inayozeeka. Wastani wa muda wa kuishi  wa Wajapan  kwa sasa ni mkubwa wa hadi miaka 88, na zaidi ya robo ya idadi ya watu kwa sasa wana umri wa zaidi ya miaka 65.
Wengine wenye matarajio sawa na hayo ya muda mrefu wa kuishi ni pamoja na  Hong Kong, Singapore, Switzerland, Ital ana Uhispania.
Data kutoka kwa Wizra ya Afya ya Japan, Wafanyakani na Ustawi wa jamii zinaonyesha kwamba idadi kubwa ya watu wana umri wa miaka 100 nchini Japan na walifikia rekodi ya  watu  86,510 mwaka jana, ongezeko la zaidi ya watu 6,000 ikilinganishwa na kipindi saw ana hicho katika mwaka uliopita.
Akiyama alisema kwamba kuishi mwa miaka mingi ni matokeo ya mambo mbali mbali, mojawapo ikiwa ni pamoja na mfumo wa bima ya afya kwa wote. Japan ina mfumo raihisi wa upatikanaji wa huduma za afya tangu miaka ya 1960, pili, watu wa Japan ni wtu wanaokuwa makini sana na afya zao, na wanaishi mtindo wa maisha unaozingatia afya, watu wengi huenda hospitali kufanyiwa uchunguzi wa matibabu mara kwa mara , Watu wa Japan pia hucheza michezo zaidi katika shughuli zao za kila siku.
Zaidi ya hayo, Japan ni nchi yenye watu wenye viwango vya chini zaidi vya unene wa katika nchi zinazoendelea .Ulaji wa vyakula vyenye viwango vya chini vya Mafuta na ulaji wa samaki zaidi, mboga, mizizi ya majini na chai ya kijani kibichi, Wajapan wengi wanaamini kwa chakula cha kawaida ni kizuri kwa nyanja zote za maisha.
Lakini huku watu wanaishi umri mrefu, idadi ya watu  wa Japan kwa ujumla inapungua. Hiyo ni kwasababu viwango vya uzazu vimeshuka kwa muda, na kufikia kiwango cha chini kuwahi kushuhudiwa nchini humo mwaka jana.
Akiyana alisema kuwa umri wa watu wanaofanya kazi umeongezeka, huku idadi ya wale wenye umri wa miaka 65 na zaidi, hususan wenye umei wa miaka 75 na zaidi ikiongezeka.
Huku idadi ya wazee ikiongezeka, watu pia walibaini kuwa wazee pia wana mahitaji tofauti.
Serikali zinazokabidhiniana madaraka nchini Japan zimetambua hili, lakini juhudi zilionderkana kuendelea kuboressha sera zilizoanzishwa ili kuweza kuwasaidia wazee.
Hiroko Akiyama, 78, ameanza ajira yake ya pili.""Nilikuwa profesa wa chuo kwa muda mrefu,""alisema. ""Nilipokuwa na umri wa miaka 70, nilianza ukulima. Kuna watu wanee, nikiwemo mimi, wenye ujuzi tofauti, kwahiyo tulianza kampuni ambayo ilikupesha pesa nyingi. Ardhi ya kilimo na tukaanza ukulima mdogo. Nilipokuwa mdogo, nilitaka kuwa mkulima. Kwahiyo illikuwa ni ndoto yangu ya kwa miaka mingi .”
Alipoulizwa iwapo anataka kuishi miaka 100, alisema, sina uhakika. Mama yangu alifariki miaka mitatu iliyopita akiwa na umri wa miaka 98. Alikuwa na maisha mazuri. Sina uhakika kama ninataka kuishi miaka mingi zaidi yake…Sina utashi sana wa kuishi miaka zaidi ya 100.""

Chanzo cha picha, Getty Images
Cathy Slack,  mhadthiri wa ngazi ya juu  katika kituo cha Afya ya wazee cha Aston kilichoko Birmingham, nchini Uingereza, anachunguza kuhusu jinsi watu wanavyozeeka, na iwapo mchakato wa kibaiolojia wa uzee unaweza kucheleweshwa.
Dalili za nje za kuzeeka zinafahamika, kama vile kusinyaa kwa mwili na mvi, lakini kuna mambo mengine chini ya ngozi yanayoleta utofauti
Uzee ni mchakato wa kibinafsi sana,  anasema Slack said, na hakuna watu wwaili wanaozeeka sawa.
Kuzeeka kusema kweli kunaathiri  nyama katika mwili, anasema. Watu wengi hupata uzoezu wa kile knachoitwa kupungua kwa uwezo wa mwili  kunakotokana na uzee katika maeneo mengi ya mwili wao,  kuanzia ubongo hadi katika mfumo wa uzazi, kadri wanavyozeeka. ""
Kwahiyo ni vipi tunaweza kuboresha uwezekano wa kuishi miaka 100?
Iwapo mapacha wanaofanana watawekwa kwenye mazingira tofauti, watazeeka tofauti, anasema  mtafiti, Slacck. Watu sasa wanaishi miaka mingi kuliko  awali, lakini mitindo ya maisha sio ya afya kuliko zamani, ""hili ni tatizo tunalohitaji kulitatua"".
Alisema, ""Ni jambo linalochosha na lililopitwa na wakati kujaribu  kuendelez akuishi maisha ya afya, kujaribu shughuli za afya kadri unavyoendelea kuzeeka,  kula vye. Usizidishe viwango vya haya yote. Sio kufanya kidogo au sana. Dhibiti kiasi cha pombe unayokunywa, usivute sigara, huo ndio udshauri unaochosha ambao maafisa wa umma wamekuwa wakijaribu kutupatia kwa muda mrefu.”
La muhimu kwa yote hay ani kuzisaidia seli kujikarabati na kuwa mpya, na pia kupata usingizi wa kutosha. Wanasayansi pia wanajifunza faida za vidhibiti vya uzee vya kufunga kula chakula mara kwa mara.
Ni vigumu kujua ni watu wangapi duniani wanaishi umri wa miaka 100 au zaid. Kitengo cha idadi ya watu cha Umoja wa Mataifa kinakadiria kuwa kutakuwa na watu 573,000 katika mwaka 2021. Shirika hilo linabashiri kuwa idadi hiyo itaongezeka.
Dkt  Nir Barzilai ni mkurugenzi wa taasisi ya Uzeekatika Chuo cha tiba cha  Albert Einstein College  cha  New York City na ni mkurugenzi wa Chama cha watafiri wa umri nchini Marekani.
Anasema: ""Katika maabara yangu, tunashuhudia  kila siku mchakato wa kuzeeka ambao unaweza kucheleweshwa na mara nyingine unaweza kusitishwa. Yote haya yanawezekana ,"" alisema.
Uwezo wa kwanza wa kuzuwia mchakato wa kuzeeka. Unaitwa  Dorian Gray, mhusika wa kubuni ambaye binafsi hazeeki, lakini anaonyesha kuwa anazeeka. Wapili anaitwa  Wolverine au  Fountain of Youth, ambayo huwafanya watu warudishe nyuma umri na kuwa vijana.  Ni vifumu sana, ni vigumu sana , ""ni kitu ambacho kitakuwa kigumu sana tutakachoweza kukifanya .""
Baadhi ya dawa zinazotia matumaini zinazolenga uzee zimeidhinishwa na mamlaka za viwango na zipo kwa kiasi kikubwa, lakini matibabu mengine, kama vile dawa za kuzuia uzee baada ya kupandikiziwa viungo hazijapatikana.
Kuhusu iwapo atashuhudia mafanikio makubwa katika kipindi cha maisha yake katika njanja hii  Dkt  Barzilai  anasema jibu ni ndio inawezekana.
Chanzo cha picha, Getty Images
Robert Waldinger  ni profesa wa afya ya akili katia Chuo kikuu cha   tiba cha Harvard  na mkurugenzi wa Utafiti endelevu katika Harvard katika maendeleo ya makuzi ya watu wazima.
Utafiti  ulianza 1938, akiwafuatilia wanafunzi wa Harvard . Mwkaa mmoja baadaye, watu wengine masikini 456 waliokulia maeneo ya Boston waliongezwa kwenye utafiti huo.
Aligundua kuwa watu wenye watu wa kuongea nao na mahusiano bora huishi mika mingi na maisha ya afya zaidi kuliko wale wenye uhusiano na watu wachache

Alisema mwanzoni watu 724 walishiriki katika utafiti wake, lakini karibu wote walifariki, lakini pua kulikuwa na wachache chini ya 50, walioishi katika wakiwa na miaka 90 na ushee, baadhi yao hata waliishi zaidi ya miaka 100.

Je ni vipi upweke unaathiri  maisha marefu?
Kuna tafiti nyingi katika eneo hili kwa sasa, anasema Waldinger. Maelezo bora ni kwamba hii inahusiana na msongo wa mawazona udhibiti wa msongo huu. Fikiria kuhusu hilo, iwapo una hasira au mazungumzo magumu mchana, unaweza kuhisi umechoka kimwili. Lakini unapokuja nyumbani na kuongea na mtu  fulani, ambaye yuko tayari kukusikiliza, unaweza kuhisi mwili wako umetulia. ""Tunaamni kwamba wale ambao ni wapweke zaidi huwa hawatulii. Miili yao kila wakati huwa inakabiliwa na  mchoko unaotokana na msongo wa mawazo.  Hiyo inaansha kuwa viwango vya juu vya homoni za msongo huzunguka, na kusababisha maumivu ya kudumu na hatimaye kuharibu mifumo ya miili yao. Kwahiyo, baadhi ya tafiti, zinaonyesha kuwa kuwa na mahusiano mazuri husaidia kudhibiti msongo wa mawazo.""
Lakini mahusiano kweli ni muhimu katika kumsaidia mtu kuishi miaka mingi? Tunafahamu kuwa kuna watu ambao huwa wanapenda tu kuwa peke yao na wako tu sawa.
Kwa hili, jibu la Waldinger ni kwamba kuna watu wa aina hiyo . ""Baadhi ya watu ni wakimya asilia—hilo sio tatizo, baadhi ya watu hupenda kuzungumza. Kuna watu wengi wanaowazingira, kuna shinikizo kwa wakimya, na labda wanahitaji mtu mmoja au wawili tu wa kuongea nao walio karibu yao . Hicho ndicho wnachokihitaji, ndicho wachokitaka Ndio, ni vyema kwao. Hakuna njia moja tu ya kuishi maisha ya afya.

Ushauri wa Profesa Robert Waldinger ni : ""Utunze mwili wakona kila mara kumbuka kwamba unaweza kuhitaji kuishi miaka 100."""
Faida za kushangaza za mikunjo ya  ngozi ya vidole kwenye maji  - bbc news swahili,"Chanzo cha picha, Getty Images
Unatumia dakika chache kuoga msalani ama hata katika kidimbwi cha maji utagundua kwamba kuna mabadiliko makubwa katika mikono yako.
Utagundua kwamba katika mikono yako au wayo wako wakati ambapo kulikuwa na mikunjo michache ya ngozi yako unapoingia katika maji mikunjo hiyo  inaongezeka.
Mabadiliko hayo yasio ya kawaida yanashangaza kwa kweli.
Ni ngozi yetu iliopo katika vidole vya mkononi na mguuni inayokunjana inapoingizwa katika maji huku shemeu zingine za mwili ikiwemo mikono,miguu na uso ukisalia kuwa nyororo zinapoingia katika maji.
Hali ya mikunjo hiyo katika ngozi ya vidole vyetu imewashangaza wanasayansi wengi kwa miongo kadhaa.
Chanzo cha picha, Getty Images
Wengi wametaka kuelewa ni nini kinachosababisha mikunjo hiyo , lakini zaidi hivi karibuni swali ni kwanini , na nini lengo lao linavutia watafiti.
Lakini inaweza kuvutia zaidi kuhusu kinachoweza kugundulika katika afya yetu.
Huchukua sekunde 3.5 katika maji ya hali ya nyuzi joto ya 40  kwa vidole vyako kuanza kukunjana , huku katika nyuzi joto za baraidi za 20 inaweza kuchukua dakika 10.
Utafiti mwingi imebaini kwamba unapoweka vidole vyako kwa zaidi ya dakika 30 unaweza kupata mikunjo mingi zaidi.
Chanzo cha picha, Getty Images
Iliaminika kwamba mikunjo iliopo katika vidole vyako It was lilikuwa jibu  ambalo tabaka za juu za ngozi zilivyonza maji yaliofurika ndani ya seli kupitia mchakato unaojulikana kama osmosis : mchakato ambao molekyuli za maji huvuka utando ili kusawazisha mkusanyiko wa miyeyusho katika pande zote mbili za membrane yenyewe.
Lakini mapema mwaka 1935, wanasayansi walishuku kwamba kulikuwa na kitu zaidi ya mchakato huu wote.
Madaktari waliokuwa wakichunguza wagonjwa walio na majeraha ambayo neva ya wastani (moja ya mishipa mikuu inayopita kwenye mkono na kushuka chini hadi mkononi) ilikuwa imekatwa waligundua kuwa vidole vya wagonjwa havikuwa na mikunjo ndani ya maji.
Miongoni mwa majukumu yake mengi, neva ya wastani husaidia kudhibiti kinachojulikana kama  kama vile kutokwa na jasho na kubanwa kwa mishipa ya damu.
Chanzo cha picha, Getty Images
Ugunduzi huo ulipendekeza kuwa hatua ya kukunja ya vidole ndani ya maji ilidhibitiwa na mfumo wa neva.
Tafiti zaidi za madaktari katika miaka ya 1970 zilitoa ushahidi zaidi kuhusu ugunduzi huu, na ilipendekeza kutumia kuzamishwa kwa mikono ndani ya maji kama mtihani rahisi kutathmini kiwango cha aina ya uharibifu wa neva ambao unaweza kuathiri udhibiti wa michakato.
Kisha, mwaka wa 2003, madaktari wa neva Einar Wilder-Smith na Adeline Chow, waliokuwa wakifanya kazi katika Hospitali ya Chuo Kikuu cha Kitaifa huko Singapore wakati huo, walipima mzunguko wa damu wa mikono ya watu waliojitolea iliyotumbukizwa ndani ya maji.
Chanzo cha picha, Getty Images
Waligundua kuwa ngozi kwenye ncha za vidole ilipoanza kukunjana, mtiririko wa damu kwenye vidole ulipungua.
Walipotumia krimu ya kienyeji ya ganzi ambayo ilisababisha mishipa ya damu kwenye vidole kubana kwa muda, waligundua kuwa viwango sawa vya mikunjo vilitokea kama wakati wa kuzamishwa ndani ya maji.
""Inaleta maana unapozingatia vidole vyako vinapokunjana,"" anasema Nick Davis, mwanasayansi wa neva na mwanasaikolojia katika Chuo Kikuu cha Manchester Metropolitan ambaye amechunguza jinsi vidole vinavyokunjana.
""Ncha za vidole vinageuka rangi na ni kwa sababu mkazo wa mishipa yad amu unapunguza usambazaji wa damu kutoka juu ya sakafu ya ngozi.""
Chanzo cha picha, Getty Images
Kwa usaidizi wa watu 500 wa kujitolea waliotembelea Jumba la Makumbusho la Sayansi huko London mnamo 2020, Davis alipima kiwango cha nguvu kinachotumiwa na kushika kitu cha plastiki.
Labda haishangazi, wale walio na mikono mikavu, isiyo na mikunjo  walipaswa kutumia nguvu kidogo kuliko wale walio na mikono yenye maji, kwa sababu mshiko wa kitu uliimarika zaidi.
Majibu yake yalikuwa wazi, alisema Davis 

""Mikunjo iliongeza msuguano kati ya vidole na kitu kilichoshikwa na mkono. Kinachovutia zaidi ni kwamba vidole vyetu vinaathiriwa na mabadiliko haya ya msuguano wa sakafu iliokamatwa  na kwamba tunatumia habari hii kutumia nguvu kiasi wakati wa kukamata kitu kwa ili kiwe salama."" .
Matokeo yao yanakubaliana na yale ya watafiti wengine, ambao wamegundua kwamba mikunjo kwenye vidole hurahisisha kushika vitu vyenye unyevunyevu.
Baadhi ya wanasayansi wamesema kwamba mikunjo kwenye vidole inaweza kufanya kazi kama michirizi kwenye matairi au nyayo za viatu."
Bieber asema yesu amempatia amani katika kuhangaika na hali ya kupooza - bbc news swahili,"Chanzo cha picha,  Instagram/Justin Bieber
Mwimbaji Justin Bieber amesema Imani yake kwa Yesu imemsaidia kukabiliana na matatizo ya kimatibabu  yaliyomkabili hivi karibuni.
Nyota huyo wa muziki alifichua wikindi iliyopita kwamba anakabiliwa na hali ya kiafya iliyomsababishia kupooza uso wake. Tangazo hilo lilifuatia kuahirishwa kwa matamasha yake matatu.
""Ninafahamu dhoruba hii itapita lakini wakati huo huo Yesu yuko nami ,"" Bieber aliandika kwenye Instagram.
Bieber mwenye umri wa miaka 28-alisema Jumamosi kwamba hali ya kupooza kwake imetokana na maradhi yanayojulikana kama Ramsay Hunt syndrome.
Maradhi haya hutokea wakati vimelea wanaposhambulia neva za uso karibu na masikio ya mtu.
Dalili zinaweza kuwa ni pamoja na vipele vinavyosababisha maumivu katika kuta za ndani na  masikio, pamoja na kuhiusi kizunguzungu.
Chanzo cha picha, Getty Images
Kama ilivyo kwa  Bieber, hali hiyo inaweza kusababisha kupooza upande mmoja wa uso ambao umeshambuliwa na virusi.
Jumatatu, Bieber alituma kwenye ukurasa wake wa  hadithi ya Instagram- Instagram story, akisema kuwa ""alitaka kushirikisha umma  sehemu ndogo ya jinsi amekuwa akihisi"".
""Kila siku imekuwa bora zaidi na katika maumivu yote  haya nimepata Faraja katika yule aliyeniniumba na anayenifahamu ,"" aliandika Mcanada huyo.
""Ninakumbushwa kuwa anajua mambo yangu mimi yote. Anajua  mabaya yangu ambayo sitaki mtu yeyote ayajue na wakati wote ananikaribisha katika mikono yake ya upendo.
""Mtazamo huu umenipatia amani wakati wa thruba la kutisha ninalo likabili.""
Wiki ililiyopita, katika video ya dakika tatu aliyoituma kwa wafuasi wake milioni 240, Bieber alitabasamu na kukonyeza macho yake  kuonyesha jinsi  ambavyo upande wa kulia wa uso wake usivyoweza kutingisika kutokana na kupooza.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
Mwimbaji huyo mzaliwa wa Canada alisema kuwa amekuwa akifanya ''mazoezi ya uso''ili kurejea katika hali yake ya kawaida'',  lakini akasema hajui itachukua muda gani kupona.
Ramsay Hunt syndrome ni hali nadra sana ya kiafya. Kulingana  Shirika la Marekani la magonjwa yasiyo ya kawaida, ni watu watano tu kwa watu 100,000 wanaokadiriwa kupatwa na hali hiyo kila mwaka.
Mara nyingi, watu hupona kikamilifu katika kipindi cha siku au wiki kadhaa, ingawa baadhi ya watu wanaweza kupata tatizo la kupoteza uwezo wao wa kusikia kabisa na kuharibika kwa macho."
Archie battersbee: mahakama uingereza yaenda kinyume na wazazi na kuamuru mtoto aondolewe mashine ya kupumua 'afe' - bbc news swahili,"Chanzo cha picha, HOLLIE DANCE
Matibabu ya mtoto mmoja wa kiume huko Uingereza ambaye alipoteza fahamu kutokana na majeraha ya ubongo yanapaswa kusitishwa, hakimu wa mahakama ya Uingereza ametoa uamuzi huo katika kesi inayozua utata nchini humo.
Archie Battersbee, 12, alikutwa amepoteza fahamu nyumbani kwao Southend, Kusini Mashariki mwa Uingereza, Aprili 7.
Madaktari wanaomtibu katika Hospitali ya Royal London katika mji mkuu wa Uingereza waliambia mahakama kwamba mvulana huyo ""ana uwezekano mkubwa"" ""ubongo wake umekufa"" kwa maana hautafanya kazi tena na wakaomba aondolewe mashine maalumu ya uhai inayomsaidia kupumua.
Mama yake Archie, Hollie Dance, amesema ""amesikitishwa"" na uamuzi huo. Familia inapanga kukata rufaa dhidi ya hukumu hiyo.
Archie alipata shida ya ubongo na upoteza wakati wa tukio moja nyumbani kwake, ambalo mama yake anaamini huenda lilihusiana na ushindani wa kujifurahisha wa mtandaoni.
Tangu wakati huo, hajapata fahamu tena.
Wazazi wa Archie hapo awali hawakukubaliana na uamuzi wa hospitali, na wamepata usaidizi wa kisheria kutoka Shirika moja la Kikristo linaitwa Christian Legal Center Kikristo.
""Nimesikitishwa na kusikitishwa sana na uamuzi wa hakimu baada ya kupigana vita vya kisheria kwa wiki kadhaa, wakati nilichotaka ni kuwa kando ya mtoto wangu,"" mama ya Archie alisema katika taarifa iliyotolewa baada ya kupata habari kuhusu uamuzi wa mahakama.
Chanzo cha picha, HOLLY DANCE
""Kutoa hukumu hii kupitia matokeo ya kipimo cha MRI kwamba 'pengine' atakufa hiyo haitoshi. Hii itakuwa ni mara ya kwanza mtu kutangazwa 'pengine' amekufa kwa mujibu wa kipimo cha MRI.""
Alisema alihisi ""kuchukizwa"" kwamba hospitali na hakimu hawakuzingatia matakwa ya familia, na kuongeza kwamba hadhani kwamba ""Archie alipewa muda wa kutosha.""
""Moyo wake bado unadunda, amenishika mkono na kama mama yake najua bado yuko hai,"" alisema.
""Hadi kwa mapenzi ya Mungu, vinginevyo sitakubli kumuacha. Najua miujiza ipo ambapo watu wamepona kutoka tatizo la ubongo kufaau kutofanya kazi"".
""Tunakusudia kukata rufaa na hatutakata tamaa kwa Archie."" Mawakili wanaowakilisha hospitali hiyo walikuwa wamemtaka jaji kuamua ni hatua gani ingemfaa Archie.
Wakati wa siku tatu za kusikilizwa kwa kesi hiyo katika Kitengo cha Familia cha mahakama hiyo wiki iliyopita, wataalamu walihakikisha kwamba vipimo tofauti vilivyofanywa kwa mvulana huyo havijaonyesha shughuli za ubongo ""zinazoonekana"".
Katika uamuzi uliotolewa, Jaji Arbuthnot alihitimisha kwamba Archie alikufa saa sita mchana wa Mei 31, kulingana na picha za MRI za siku hiyo.
Chanzo cha picha, HOLLIE DANCE
Jaji anaona kuwa imethibitishwa kuwa ubongo wa kijana huyo haufanyi kazi.
""Ninatoa ruhusa kwa wataalamu wa matibabu katika Hospitali ya Royal London kusitisha zoezi la kumsaidia kwa mashine ya upumuaji Archie Battersbee.""
Hakimu pia alibaini pia kwamba namna familia ya Archie ilivyhoamua kujitoa ni jambo kubwa la ""ajabu"".
""Ikiwa Archie atabaki kwenye mashine za hewa, matokeo yake ni kifo cha ghafla, na matarajio ya kupona hayapo,"" alisema. ""Hawezi kufurahia maisha na kutofanya kazi kwa ubongo wake hakuwezi kurekebishwa. Hawezi kupona ama kupata nafuu. Ubaya wa kifo cha ghafla kama hicho ni kutoweza kwa familia yake kipenzi kumuaga.""
Jaji alisema kwamba kama hangehitimisha kwamba Archie alikuwa amekufa, angetoa uamuzi kwamba haikuwa vyema kuendelea kupokea matibabu ya kumudu maisha. ""Hatua nilizozichukua hapo juu ni halali,"" aliongeza.
Alistair Chesser, mkurugenzi wa matibabu wa Barts Health NHS Trust, taasisi inayoendesha hospitali hiyo, alisema ""Masikitiko na majonzi"" yake zilikuwa kwa familia ya Archie.
""Kwa mujibu wa miongozo iliyotolewa na mahakama, madaktari wetu watatoa huduma bora zaidi huku mashine ya msaada wa maisha ikiondolewa,"" Chesser alisema.
Hata hivyo, kabla ya kuanza mchakato wowote, wataipatia familia muda iwapo wataamua kukata rufaa dhidi ya uamuzi huo."
Afya: fahamu kwanini hufai kupuuza saratani ya umio - bbc news swahili,"Chanzo cha picha, Getty Images
Ni sababu ya sita kwa vifo vya saratani kote duniani, Lakini watu wengi hawana habari wanaugia ugonjwa huo.
Saratani ya umio - aina hii ya saratani haionyeshi dalili zozote mwanzoni.
Mwanasoka wa zamani wa Uskochi, Andy Goram, ambaye alihudumu kama mlinda lango na mchezaji wa vilabu tofauti huko Scotland na Uingereza, hivi karibuni alifichua kwamba anaugua saratani ya umio.
Taarifa hiyo iliwafadhaisha wafuatiliaji wake kwani Goram, 58, alisema amepewa miezi sita kuishi.
Katika mahojiano na, mchezaji kandanda huyo wa zamani alielezea kwamba mara ya kwanza alijihisi  kuwa mgonjwa karibu wiki saba zilizopiya wakati alipokuwa na matatizo ya kula na kunywa.
Lakini alipuuza kiungulia alichoshuhudia baada ya kushindwa kupata miadi na daktari wake.
Sawa wana Goram, wagonjwa wengi waliouguzwa saratani ya umio wameelezea jinsi ugonjwa huo unavyojitokeza bila dalili zozote au alili ambazo zinaweza kpuuzwa kirahisi.
""Nilimpuza kama kila mtu""
Paul Sinclair, kutoka eneo la Fife, Scotland, aliambia BBC kwamba alianza kujihisi kana kwamba ""ana gesi kwenye sehemu ya chini ya mbavu"" mnamo Septemba 2020. Sinclair pia alijihisi kana kwamba ""amekula kupita kiasi"". katika mkao mmoja.""
""Nilimpuuza kama kila mtu mwingine,"" anasema. ""Nilidhani alikuwa na gesi. Alikuwa akila vizuri, hakuwa na maumivu.""
""Ilikuwa ni maumivu chini ya mbavu zangu. Iliendelea kwa takriban wiki moja na nusu ndipo nikaonelea, 'Nitafute ushauri kuhusiana na hali hii.'
""Nilienda kwa daktari na moja kwa moja kwa uchunguzi wa endoskopi. Hiyo ilithibitisha kuwa nilikuwa na uvimbe kwenye tumbo langu la juu.
Chanzo cha picha, Getty Images
Sinclair alifanyiwa tiba ya chemotherapy kwa wiki nane kbal ya kusitisha tiba hiyo kwa wiki sita.
Alafu akafanyiwa upasuaji wa saa 11, ambayo pia ilijumuisha kutolewa kwa wengu lake. Baada ya hapo ""alirejelea tiba ya chemotherapy"" tena.
""Nilikuwa mgonjwa sana baada ya kufanyikwa awamu mbili za chemotherapy,"" alielezea. ""Ya pili ilikuwa mbaya zaidi kwa sababu tayari nilikuwa dhaifu baada ya kufanyiwa upasuaji.""
""Kadri unapoendelea kupona, unaanza kujifunza kula tena, kutafuna chakula vizuri, kula chakula kidogo kidogo mara saa tofauti kwa siku.""
Sasa, miaka mitatu baadaye, Sinclair anaweza kufanya mazoezi mepesi, lakini mambo hayatakuwa ""kawaida kabisa.""
""Lazima uwe na mtazamo chanya na kushukuru kila siku unapoamka,"" anasema.
""Jambo muhimu zaidi ni kwamba sikuwa na dalili mbaya sana, lakini ni muhimu sana usizipuuze na ujiangalie mwenyewe.""
Dalili ya saratani ya umio
Umio ni mrija mrefu ambao hubeba chakula kutoka koo hadi tumboni. Dalili kuu za saratani ni:
Kuwa na shida ya kumeza (dysphagia)
Kuwa na ukojihisi kuwa na kichefu chefu
Kupata kiungulia
Dalili za kuvimbiwa, kama vili uteuka sana
Dalili zingine ni pamoja na:
Kikohozi kisichoisha
Sauti ya mkwaruzo
Kupoteza hamu ya kula au uzani wa mwili bila kujaribu kufanya hivyo
Kujihisi kuchoka
Uchungu kwenye koo au sehemu ya kati ya kifua, hasa wakati unapomeza
Chanzoo: NHS (Huduma ya kitaifa ya Afya Uingereza)
Linda Moffat, ambaye pia anaishi Scotland, alijichukulia kuwa mwanamke mwenye nguvu imara akiwa na miaka 48, alikuwa akiendesha farasi kila siku.
Lakini Disemba 2014, alianza kupata shida ya ""kumeza chakula, kilikuwa kinakwama,"" alikumbuka. ""Uchungu uliongezeka kadri chakula kilivyonisakama.""
"" Ilibidi nijitapishe ili kukitoa. Nilidhani nina kidonda cha tumbo. Sikutilia maanani nilidhanini ni tatizo kidogo.""
Baada ya muda, anasema ""alipata ujasiri wa kuzungumza na daktari"" na akaagizwa dawa za kupunguza asidi. Lakini dalili ziliendelea hadi akashauriwa kufanyiwa uchunguzi zaidi.
Uchunguzi ambao ulibaini ""ana uvimbe ambao uliokomaa"" kwenye umio na ikawa ""mwanzo wa safari ndefu ya maumivu,"" alielezea.
""Ni saratani kali sana na upasuaji wake ni wa kikatili sana: saa nane kwenye chumba cha upasuaji,"" alisema. ""Unapata tiba ya kemikali kabla na baada. Ni lazima ujifunze kula tena.""
""Na una matatizo mengi ya kutapika, kuhara na maumivu. Nadhani hutapona kabisa.""
""Nina bahati sana. Saratani yangu ilikuwa imeendelea sana na nilikuwa na nafasi ya 20% tu ya kuishi,"" anasema.
""Lakini imekuwa karibu miaka saba na nina furaha sana kuwa hai na ninashukuru sana kila mtu aliyenisaidia kuwa hapa.""
""Ugonjwa huu mara nyingi huitwa ' the silent killer ' kwa sababu dalili hutofautiana sana,"" anaongeza. ""Omba tu kwamba watu waende kwa daktari haraka vya kutosha."""
"Je, lishe ya mboga mboga ni nzuri kwa watoto? - bbc news swahili","Chanzo cha picha, Getty Images
Kamala Thiagarajan anachunguza kile ambacho familia za walaji mboga zinaweza kujifunza kutoka kwa utamaduni wa kale wa India wa upishi unaotegemea mimea, pamoja na maarifa mapya ya kisayansi.
Mwaka 2010, Ashish Kumar Jain, wakati huo alikuwa na umri wa miaka 28 akifanya kazi nchini Uingereza kama mtaalamu wa TEHAMA, alijionea video ya mtandaoni ambayo ilimvutia sana.
Ilielezea ukatili unaofanywa na sekta ya maziwa, hasa kwa ndama.
Akiwa mzazi mjamzito, na wakati ambapo alikuwa akitamani kurudi India kwa ajili ya kumzaa mtoto wake wa kwanza, anasema ilimshawishi yeye na mke wake kubadili lishe hadi ya mboga mboga.
Wakiishi Indore, jiji lililo katikati mwa jimbo la India la Madhya Pradesh, wenzi hao waliamua kumlea mtoto wao kama asiyekula nyama pia.
Leo, binti yake Arul ni mtoto mwenye afya njema, mwenye umri wa miaka 11 na anayependa mboga mboga.
Kumlea kama mtoto asiye kula nyama hakukuwa na mfadhaiko kama kushughulikia maswala kutoka kwa familia kubwa kuhusu chaguzi hizi, anasema Jain.
Sababu moja ilifanya mabadiliko hayo kuwa rahisi, anasema: Historia ndefu ya India ya kupika bila nyama.
Ingawa mila hiyo inaelekea kuwa ya mboga badala ya mboga mboga, ina masomo muhimu juu ya kuongeza nguvu ya lishe ya milo inayotokana na mimea - ambayo inaweza kufaidisha idadi inayoongezeka ya watu wazima na watoto wasio kula nyama sio tu nchini India, lakini ulimwenguni kote.
Takriban watu milioni 400 nchini India (idadi ya 39% ya wakazi wa nchi hiyo), wanajitambua kama walaji mboga kwa sababu za kidini na nyinginezo, ikilinganishwa na takriban 5% pekee nchini Marekani.
Mlo wa wasio kula nyama sio sawa na chakula cha wasiokula chochote kitokanacho na nyama kwa kawaida hujumuisha maziwa, kwa mfano, wakati chakula huepuka bidhaa zote za wanyama.
Hata hivyo, urithi wa mboga wa India umesababisha vyakula mbalimbali hasa vyakula vinavyozingatia mimea vinavyotoholewa kwa urahisi kulingana na mahitaji ya wasiokula nyama na chochotekitokanacho na nyama.
Sambamba na maarifa mapya ya kisayansi kuhusu vyakula vinavyotokana na mimea kutoka kwa watafiti duniani kote, uzoefu huo unaweza pia kuwasaidia wazazi kujibu swali muhimu: je, lishe ya mboga mboga pekee ni salama kwa watoto?
Chanzo cha picha, Ashish Kumar Jain
Ulaji mboga pekee umekuwa ukivutia wengi kote ulimwenguni, ukiungwa mkono na kampeni mbalimbali kama vile 'Veganuary' (ambayo inahimiza watu kula mboga mboga kwa mwezi mmoja) pamoja na kuongezeka kwa ufahamu wa faida za hali ya hewa za lishe isiyo na nyama na maziwa.
Utafiti unaokua unapendekeza lishe inayotokana na mimea ina faida nyingi za kiafya kwa watu wazima.
Nchini India, vuguvugu linalokua likiendeleza ulaji wa mboga mboga tu linaegemea mila ya zamani, huku vikundi vya mitandao ya kijamii vya wasio kula nyama na biadhaa za wanyama na washawishi wakiangazia nguvu ya lishe ya nafaka za ndani, kunde na nafaka.
Wahindi wasiokula nyama na bidhaa zozote zinazotokana na wanyama hubadilisha mapishi ya kitamaduni katika vikundi kama vile ''Kupika na Mtama'', ''Hebu tushiriki safari yetu ya mtama'', ambako kunakuza ueneaji wa zao la nafaka nchini India.
Washawishi wa mboga mboga wanasisitiza faida za viungo vya zamani kama vile dengu, mbaazi na maharagwe ya mung.
Mnamo mwaka wa 2016, Chuo cha Kimataifa cha Ujerumani, shule ya makazi katika mji wa Kusini mwa India wa Chennai, ilitengeneza vichwa vya habari ilipokuwa shule ya wanaokula mboga mboga pekee.
Na ingawa walaji mboga wengi wa Kihindi hutegemea sana bidhaa za maziwa kama vile (siagi iliyosafishwa), mtindi, na (jibini), Jain anadokeza kwamba hapo awali haikuwa hivyo, kwani vyakula vingi vya kitamaduni havina maziwa.
Hata hivyo, kwa watoto, hatari na faida za lishe ya wanaokula mboga mboga pekee ni ngumu zaidi kuliko kwa watu wazima.
Chanzo cha picha, Getty Images
Labda jambo muhimu zaidi la kuzingatia ni kwamba mtoto anayekua anahitaji virutubishi maalum kwa kila hatua ya ukuaji.
Ikiwa hizo zimekosa, matokeo yanaweza kuwa hatari, hasa kwa watoto wadogo.
Chakula chao pia kinahitaji kuwa na virutubishi na wingi wa nishati, kwa sababu chakula chao huwa ni kidogo.
''Watoto wachanga na watoto wanakua na kukua kwa kasi (hasa wakati wa utotoni) na wana mahitaji ya juu sana ya virutubishi fulani huku wakiwa na matumbo madogo.
''Hii ina maana kwamba vyakula wanavyopewa vinapaswa kuwa na virutubisho vya juu zaidi na nishati ya kutosha kwa ujazo mdogo,'' anasema Mary Fewtrell, profesa wa lishe ya watoto katika Taasisi ya Afya ya Mtoto ya Chuo Kikuu cha London, huko Great Ormond Street.
Kwa watoto wachanga, maziwa ya mama yanaonekana kuwa njia bora zaidi ya kutoa lishe na nishati wanayohitaji kukua, wakati kwa watoto wachanga na watoto wadogo, mlo wa vegan yale wale wasiokula nyama wala kitokanacho na wanyama wanahitaji kupangwa kwa uangalifu ili kuhakikisha kuwa lishe yao inakidhi mahitaji yao.
Ulaji mboga potofu kwa kweli umesababisha baadhi ya visa adimu, vinavyoweza kuepukika katika kundi hilo la umri. Mnamo 2016, mtoto wa mwaka mmoja huko Milan, Italia alichukuliwa kutoka kwa wazazi wake baada ya vipimo vya damu kubaini kuwa alikuwa na kiwango cha chini cha kalsiamu baada ya kufuata lishe ya mboga.
Vyombo vya habari vya Italia viliripoti kwamba mtoto huyo wa mwaka mmoja alikuwa na uzito wa mtoto wa miezi mitatu, na viwango vyake vya kalsiamu vilitosha tu kuishi kwa shida.
Mnamo mwaka wa 2017, mahakama nchini Ubelgiji iliwatia hatiani wazazi wa mtoto mchanga wa miezi saba ambaye alikufa kutokana na upungufu wa maji mwilini na utapiamlo baada ya kulishwa mlo wa maziwa ya mboga yaliyotengenezwa kwa shayiri, buckwheat, wali na quinoa.
Kwa watoto wakubwa, utafiti unapendekeza kwamba mlo wa vegan unaweza kuwa na manufaa - lakini pia, baadhi ya hasara.
Utafiti wa msingi juu ya watoto wanaolishwa mbogamboga pekee
Chanzo cha picha, Bhavya Chandra Prem
Mnamo mwaka 2021, utafiti uliochapishwa katika Jarida la Amerika la Clinical Nutrition ulilinganisha matokeo ya kiafya ya lishe ya mboga mboga, na ile ya mboga mboga na nyama kwa watoto wa Poland wenye umri wa miaka 5-10.
Utafiti huo ulijumuisha walaji mboga mboga 63, 52 wa mboga mboga na wasiokula chochote kitokanacho na wanyama na 72 wanaokula mboga na bidhaa zitokanazo na wanyama.
Malgorzata Desmond, mwandishi mkuu wa utafiti huo, sasa ni mtafiti mwenzake wa heshima katika Taasisi ya Afya ya Mtoto ya UCL Great Ormond Street.
''Ingawa idadi ya watoto katika utafiti wetu ilikuwa ndogo, huu ni utafiti mkubwa zaidi wa aina yake kuwahi kufanywa haswa kwa watoto wasio chochote zaidi ya mboga wa umri huu; wa kwanza ambao ulishirikisha (zaidi ya) washiriki 50 katika kila kikundi la lishe cha mimea na kuwalinganisha. kwa wanaolingana kwa uangalifu,'' Desmond anasema.
Utafiti huo ulibainisha pointi nzuri na mbaya kwa watoto wanaokula mboga mboga pekee, anasema Fewtrell, ambaye aliandika utafiti huo.
''Habari njema ilikuwa kwamba kwa kulinganisha na wenzao ambao wanakula moga mboga na bidhaa za wanyama, watoto wasiokula nyama walikuwa wembamba na walio katika hatari kubwa ya kupata ugonjwa wa moyo, kama vile kolesteroli Iliyo katika damu,'' anasema.
Hii inaweza kuchangia kupungua kwao kwa ugonjwa wa moyo baadaye maishani.
''Hasara ni kwamba walikuwa wafupi na walikuwa na uzito wa chini wa mfupa kuliko ilivyotarajiwa kwa umri wao.''
Baadhi ya matokeo ya utafiti yalikuwa ya kushangaza.
Kwa mfano, watoto wanaokula mboga mboga walikuwa na tabia ya kula vyakula visivyo na faida kubwa mwilini kama vile pizza na vinywaji baridi - ukumbusho kwamba mlo wa mboga peke yake hauwahakikishii menyu yenye afya na uwiano.
Kama inavyoweza kutarajiwa, waliokuwa wanakula mboga mboga na bidhaa zitokanazo na nyama ndio walikuwa na makadirio ya juu zaidi ya ulaji wa protini, na wale waliokuwa wanakula mboga mboga pekee ndio walikuwa wa chini kabisa - lakini walaji mboga walikuwa na makadirio ya juu zaidi ya ulaji wa kalsiamu.
Kwa ujumla, tafiti za lishe zinazozingatia mimea - kwa hivyo, wanaokula mboga mboga lakini sio mboga pekee  - kulionekana kuhitimisha kuwa ni salama kwa watoto.
Utafiti wa muda mrefu wa watoto wenye umri wa kuanzia miezi sita hadi miaka minane nchini Marekani uligundua kuwa hakuna ushahidi wa tofauti za kimatibabu katika ukuaji au hali ya lishe kwa watoto walio na lishe ya mboga, ikilinganishwa na wenzao.
Hata hivyo, watoto wa mboga mboga (sampuli pia ilijumuisha pia wale mboga mboga peke yake) wanakabiliwa na uwezekano mkubwa wa kuwa na uzito mdogo.
Lishe inayotokana na nyama inaweza pia kuwa na hatari zake yenyewe, kutokana na homoni zinazopatikana katika nyama na maziwa - ingawa ushahidi juu ya hili ni mchanganyiko.
Hata hivyo, pia ilisemekana kuwa maziwa yana faida kadhaa za kiafya.
Lakini ukaguzi unahitimisha kuwa ingawa kiasi cha estrojeni katika maziwa ya ngombe ni cha chini sana kuathiri afya ya watu wazima, utafiti zaidi unapaswa kufanywa kuhusu athari kwa watoto, hasa katika hatua za awali za ukuaji."
Je wajua mwanamke na mwanaume hawapaswi kufanya mazoezi pamoja? - bbc news swahili,"Chanzo cha picha, Getty Images
Mazoezi ya asubuhi ya mapema yanatajwa kuwa ni muhimu na yenye afya kwa wanawake wanaotaka kupunguza uzito na kupunguza hatari ya kupata shinikizo la damu.
Kwa mujibu wa utafiti uliofanywa nchini Marekani, mazoezi ya viungo ni mazuri kwa afya yako bila kujali muda wa siku unaofanya, lakini muda wa kufanya mazoezi katika siku husika na kupata matokeo mazuri hutofautiana kati ya wanaume na wanawake.
Uchunguzi unaonyesha kuwa wanawake hupoteza mafuta mengi wakati wa kufanya mazoezi asubuhi, wakati wanaume hupoteza uzito zaidi wakati wa kufanya mazoezi jioni.Hii ni kwa mujibu wa matokeo ya kisayansi yaliyotokana na wanaume na wanawake walioshiriki katika utafiti huo, kwa mujibu wa watafiti waliofanya utafiti huo.
Utofauti wa homoni, nguvu za kimwili na usingizi kwa wanawake na wanaume zinaweza kuwa na mchango mkubwa kwenye hili.Utafiti huo uliohusisha wanaume 30 na wanawake 26 - wote wakiwa timamu na wenye afya njema na umri kati ya miaka 25 na 55 - ulidumu kwa wiki 12 na kufuatilia matokeo ya aina tofauti za mazoezi.
Kundi moja la washiriki katika utafiti walifanya mazoezi kwa saa moja kabla ya 2:30 asubuhi, wakati wengine walifanya mazoezi yanayolingana jioni, kati ya 12 na saa 2 usiku, makundi haya yote yalifuata ratiba maalum ya chakula.
Chanzo cha picha, Getty Images
Watafiti walijaribu kuangalia shinikizo la damu la kila mtu na mafuta ya mwili wakati wa utafiti, pamoja na shughuli zao mwanzoni na mwisho wa utafiti. Washiriki wote katika utafiti waliboresha afya na shughuli zao wakati wa jaribio la wiki 12, bila kujali muda wao wa mazoezi.
""Wakati mzuri wa kufanya mazoezi ni wakati unapoweza na kufanya ratiba yako iwezekane,"" Dk. Paul Arcerio, mtafiti mkuu na mhadhiri katika Chuo cha Skidmore, New York.Lakini anapendekeza kwamba kuna sababu nyingine: wakati mzuri wa kufanya mazoezi wakati wa mchana ni tofauti kwa wanawake na wanaume.
Kwa mujibu wa matokeo ya utafiti huo, wanawake wanaotaka kupunguza kiuno na kupunguza shinikizo la damu wanatakiwa kufanya mazoezi asubuhi, kwa mujibu wa Dk. Arcer. Hii ni muhimu kwa sababu mafuta yaliyoko katika eneo la kiuno au tumbo la chini yako karibu na viungo muhimu vya mwili, ikiwa ni pamoja na ini, na hiyo inaweza kuwa hatari.
Kinyume chake, alisema, wanawake wanaotaka kujenga misuli na afya kwa ujumla wanapaswa kufanya mazoezi jioni. Wanaume ambao walifanya vipimo mara nyingi hawakuwa wanaathiri muda wa mazoezi, kwani afya na nguvu zao ziliendelea kuwa bora asubuhi na jioni.
Lakini mazoezi ya jioni yanasemekana kuwa ""mazuri kwa wanaume wanaotaka kuboresha afya ya moyo, pamoja na hali yao ya kiakili,"" kulingana na Dk. Arcerio.Kuboresha afya ya mwili ni pamoja na kupunguza hatari ya magonjwa kama vile unene wa kupitiliza, kisukari cha aina ya 2, ugonjwa wa moyo na kiharusi.
Haijulikani kwa hakika kwa nini nyakati za mazoezi ni tofauti kwa wanaume na wanawake, na watafiti wanasema mengi zaidi yanahitajika kufanywa. Kulingana na watafiti, wanawake wana uwezekano mkubwa wa kuchoma mafuta asubuhi kwa sababu ya mafuta mengi kwenye tumbo.
Utafiti huo uliochapishwa katika jarida la Frontiers in Physiology, ulifanywa kwa watu wanene, lakini watafiti walisema kipimo hicho kilichoelezwa awali kinaweza pia kufanywa kwa watu wanene.
""Wanaweza kuwa na manufaa sana,"" alisema. Arcerio."
Multiple myeloma: aina ya saratani ambayo dalili yake kuu ni maumivu ya mgongo - bbc news swahili,"Chanzo cha picha, Getty Images
Myeloma nyingi ni aina ya saratani ya damu inayoathiri mfumo wa hematolojia na, hasa, husababisha matatizo katika figo na mifupa.
Aidha, dalili zake ni vigumu kutofautisha na za magonjwa mengine.
Myeloma nyingi hushambulia seli za plasma, aina ya chembe nyeupe ya damu ambayo ina kazi ya kuzalisha kingamwili za kupambana na maambukizi.
Badala ya seli zenye afya, matoleo mabaya huongezeka na kuanza kutoa kingamwili zisizo za kawaida, zinazojulikana kama protini ya M au protini ya monokloni, ambayo huharibu sehemu tofauti za mwili.
Ndiyo maana ugonjwa huo una neno ''nyingi'' yaani 'multiple' kwa jina lake.
Wagonjwa kawaida husikia, kabla ya dalili nyingine yoyote, maumivu ya chini ya mgongo, hali ambayo inaweza kuwa ni matokeo ya usiku mmoja kwa kulala usingizi katika sehemu ambayo kulikupa wasiwasi, mafunzo makali katika mazoezi au mambo mengine mengi ya maisha ya kila siku.
Lakini maumivu ya chini ya mgongo pia yanachukuliwa kuwa dalili kuu ya saratani hii adimu.
Kwa usahihi ni kwamba hali ya ugonjwa huu ilimfanya mfanya biashara Fernando Fontenele, mwenye umri wa miaka 37, kurejea katika safari ndefu ya uchunguzi na ushauri wa kitabibu hadi alipogundua ugonjwa kwamba ndicho anachougua.
Chanzo cha picha, Getty Images
""Nilikuwa na maumivu mengi na ni miezi saba tu baada ya kupata tatizo la kwanza nilipokea uchunguzi. Nilijisababishia wasiwasi mimi mwenyewe kwa sababu nilikuwa nimesoma kuhusu dalili za ugonjwa huo kwenye mtandao "", anakumbuka.
Kama ilivyotokea kwa Felipe Fernando, ugonjwa huu unaweza kusababisha majeraha ya kuvunjika, kwa kuwa husababisha mifupa kuwa dhaifu; anemia, kutokana na ziada ya seli za plasma katika uboho, ambayo ndio chanzo cha kupungua kwa seli zinazounda damu; na katika visa vikali zaidi, huonekana matatizo ya kufeli kwa figo kutokana na uharibifu ambao husababisha kwa mirija ya figo.
Ingawa ni nadra, ni saratani ya pili ya damu ya kawaida duniani.
Ugonjwa huu ni wa kawaida zaidi kwa watu walio na umri zaidi ya miaka 60, lakini pia umegundulika kwa watu walio na umri mdogo.
Chanzo cha picha, Getty Images
Tukio la aina yake lilitokea nchini Brazil.
Mvulana wa miaka 8, mkazi wa Salvador, Bahia, aligundulika kuwa na ugonjwa huo. Kwa mujibu wa Shirika la Fedha Duniani (IMF), yeye alikuwa mtoto wa kwanza katika historia kutambuliwa.
Pia, saratani hii ya Multiple myeloma inaweza kugunduliwa kupitia kipimo cha mkojo au kipimo cha damu kinachojulikana kama serum protini electroforesis, ambacho huamriwa wakati dalili zinaonyesha ugonjwa wa shinikizo la damu, kufura mwili, ugonjwa wa taifodi, kuhara au maambukizi sugu, ugonjwa wa ini au figo.
""Ingawa mimi hufikiria kwamba si muhimu kuwa na utaratibu wa mara kwa mara kwa ajili ya kufanyiwa vipimo vya mwili kwa watu wote - kwa sababu umma unaweza kusababisha  rasilimali za kupambana na vita dhidi ya magonjwa mengine. Mimi hufikiria haikubaliki kwamba mgonjwa anaweza kubaki hivyo muda mrefu na dalili, na kwamba, kutokana na ukosefu wa maarifa ya wataalamu ambao si wataalamu, hawana ombi kwa ajili ya uchunguzi ambao inaongoza kwa ajili ya utafiti na profesa wa Chuo Kikuu cha Uaragiro"", Mahemelo anasema.
Baada ya dalili za kwanza, 29% ya wagonjwa wenye matatizo mbalimbali nchini Brazil huchukua mwaka mmoja kupata utambuzi na 28% kusubiri hata zaidi, kwa mujibu wa utafiti uliofanywa na Abrale (Chama cha Brazil cha Lymphoma and Leukemia).
""Nimeona matukio ya watu waliokuwa kwenye upandikizaji, wakiwa na figo zilizolemaa sana, ambao waligundua ugonjwa huo miaka mitatu baadaye"", anasema Maiolino.
Tangu uchunguzi wa kwanza wa ugonjwa huu, katika karne ya 18, dawa imebadilika katika uvumbuzi na maarifa ya kibiolojia ya ugonjwa huu na matibabu, ambayo leo hii yanaruhusu wagonjwa wenye aina hii ya saratani kuishi miaka mingi na katika afya bora.
Ugonjwa huu hauna tiba, lakini kwa kiasi kikubwa kuna matibabu yanayowezesha wagonjwa kuishi vizuri, na kudhibiti dalili zake.
""Ni kama vile walikuwa na ugonjwa sugu kama kisukari, shinikizo la damu""... anasema Maiolino.
Kwa mujibu wa daktari, kugundulika mapema ni njia bora ya kuzuia kuendelea kwa ugonjwa huu bila kutatizo matibabu ya wagonjwa.
""Tunatumia aina moja ya matibabu kwa kila hatua ya ugonjwa, lakini kama hali itagundulika kuchelewa, mgonjwa hataweza kupata faida za hatua za awali za matunzo"", anaeleza.
Chaguo jingine la kawaida sana ni dalili ya upandikizaji wa shina seli. Kabla ya upandikizaji, matibabu ya mionzi hutumika kutengeneza nafasi kwa ajili ya uboho uliopo (ambapo mwili hutengeneza damu, seli nyeupe za damu, seli nyekundu za damu, na vigandisha-damu, ) kuunda uboho mpya.
Mfupa mpya wa uboho ni kioevu na unaweza kutoka kwa mfadhili au kuwa tahafifu (kutoka kwa mgonjwa mwenyewe).
Luiz Fernando alifanyiwa upandikizaji lakini alipatwa tena na ugonjwa huo.
""Ilikuwa vigumu zaidi ya nyakati ugonjwa ulitambulika. Nina matibabu maalum, na mchanganyiko wa dawa kila siku 28 katika mazingira ya hospitali na kila siku 21 nyumbani. Niligundua kuwa na ugonjwa wa multiple myeloma nikiwa na miaka 28 na sikumbuki kupitia siku bila maumivu. Ni vigumu, lakini tunajifunza kuishi nao. Mchanganyiko wa dawa unaniwezesha kuwa na maisha ya kawaida ""."
"Croatia: mwanamke aliyejifungua watoto wanne kwa siku tofauti katika kisa cha nadra, je hali hii husababishwa na nini? - bbc news swahili","Chanzo cha picha, MediaNews Group/Boston Herald via Getty Images
Mwanamke mmoja Croatia amejifungua watoto wanne wakifuatana kwa siku tofauti, hili hutokea mara moja katika miaka kumi, madaktari wanasema.
Ni kisa nadra sana kutokea, kulingana na madaktari, kama wanavyosema, ''muujiza wa Mungu''.
Siku ya kwanza ya Juni, mwanamke mwenye umri wa miaka 29, ambaye hakutaka kuzungumza na vyombo vya habari, alijifungua watoto wanne wasio mapacha - wavulana watatu na mmoja msichana.
Kila mimba ina kondo la nyuma, ambayo, kulingana na madaktari wa Croatia, ni nadra na visa kama hivyo hufanyika mara moja katika miaka kumi.
''Ni mimba ya mayai manne, ambayo ni chaguo bora kwa watoto, bora zaidi kuliko wakati watoto wakiwa katika  kondo la nyuma moja,''  alisema Marko Drazen Mimica, mkurugenzi wa Kliniki ya Magonjwa ya Wanawake na Uzazi katika Kituo cha Hospitali.
Damir Banovac, babake mwanamke huyo mjamzito, aliambia BBC kwa lugha ya Kiserbia kwamba binti yake anahisi vizuri.
''Ilikuwa nzuri na itakuwa bora zaidi, haswa wakija nyumbani na tunapowaona.''Itakuwa tamu zaidi, tunafurahi, tunafurahi na tunasherehekea, tunaandaa sherehe,'' anasema Banovac kwa uchangamfu.
Watoto wanaozaliwa wana uzito wa kati ya gramu 1,400 na 1,500 na wana urefu wa sentimita 40.
Mara ya mwisho jambo kama hili lilipotokea Croatia ilikuwa katika robo karne iliyopita.
Punde tu wanapokuwa wanne, inakuwa na tukio la ajabu kwa sababu sisi kama viumbe hatutegemewi kuzaa watoto wanne, hivyo mimba hizo ni hatari tangu mwanzo na zinapaswa kufuatiliwa hasa kwa kuzingatia kila kitu ya kimatatibabu hii leo,'' Mimica alisema.
Asingepona kama dawa isingeendelea.
Aliongeza kuwa haingewezekana watoto katika hali hiyo kunusurika kifo kama haingekuwa maendeleo ya kimatibabu hii leo.
Kwa muda wa miezi miwili iliyopita, kijana huyu mwenye umri wa miaka 29 amekuwa akitunza ujauzito wake hospitalini chini ya uangalizi wa kimatibabu.
Alipata mimba kawaida tu na kujifungua kwa njia ya upasuaji.
''Kila kitu kilikwenda sawa,'' alismea baba yake, Damir Banovac.
Anaongeza kuwa hakukuwa na matatizo wakati wa ujauzito pia.
Anajua kwamba hii hutokea mara chache na anadai kwamba yote ni ''mapenzi ya Mungu''.
''Sisi ni familia ya kitamaduni, tuliikubali kama zawadi kutoka kwa Mungu, alitaka iwe hivyo na ndiyo maana yote yalikwenda vizuri,'' anaongeza.
Binti yake ambaye hataki kutoa taarifa kwenye vyombo vya habari kwa sasa, tayari ana mtoto wa kike mwenye umri wa miaka minne, ambaye anatarajia ujio wa kaka na dada zake.
""Walizaliwa mapema, maana yake ni watoto hatari, lakini kwa sasa wanaendelea vizuri na hawana matatizo makubwa,"" anaeleza Dk.Mimica.
Mimba nyingi inamaanisha kuwa kuna kijusi zaidi ya mmoja katika mwili wa mwanamke.
Tukio la kawaida ni mimba za mapacha, ni kawaida kwa mwanamke kuzaa watoto watatu, wakati wanne na watano ni nadra sana.
Watoto watatu hutokea yenyewe mara moja katika mimba 10,000.
Mimba kama hizo kawaida huishia kati ya wiki ya 32 na 34, na uzito wa wastani wa mimba ni karibu gramu 1,800.
Mapacha wanne na mimba zilizo na vijusi watano au zaidi ni nadra sana.
Katika mimba hiyo, ni tabia kwamba kupunguzwa kwa kiinitete katika miezi mitatu ya kwanza ya ujauzito inapendekezwa ili kupunguza mimba kwa ni mapacha.
Inafanywa katika kipindi kati ya wiki 10-13.
Mara ambazo mimba hizi hutokea katika nchi nyingi za Ulaya ni kati ya asilimia 0.7 hadi 1.5, lakini hiyo imebadilika sana na maendeleo ya teknolojia.
Sababu kuu zinazoweza kusababisha mimba nyingi ni jeni, kuwepo kwa uterasi mbili na kusitishwa kwa matumizi ya vidonge vya kuzuia mimba.
Inawaathiri zaidi wanawake wenye umri wa kati ya miaka 30 na 35.
* Chanzo: Hospitali Kuu ya Pancevo Nchini Serbia, wanne hao walizaliwa mara ya mwisho miaka minne iliyopita huko Subotica, mji wa kaskazini mwa Vojvodina.
Wenzi wa ndoa Mira na Mladen Krstić walitaka mtoto mwingine na baada ya miaka saba ya kujaribu, waliamua kurutubishwa kwa njia ya utumbo.
""Walirudisha seli tatu na wote watatu walilazwa na awali tulikuwa na watoto watatu, lakini baada ya wiki mbili tuligundua kuwa seli moja iligawanyika na kuwa mapacha wanaofanana na hivyo ndivyo tulivyopata wanne - sote tulipatwa na mshtuko,"" alisema.
Septemba mwaka jana, Aisha Kilinac (32) kutoka jimbo la Uturuki la Mersin alijifungua watoto wanne.
Anegret Raunigk, 65, alijifungua watoto wanne huko Berlin.
Alipata mimba sio kwa njia ya kawaida, na akajifungua akiwa na wiki 26.
Mnamo Mei 2021, Halima Kisi kutoka Mali alizaa watoto tisa na akaingia Kitabu cha Rekodi cha Guinness.
Alijifungua huko Morocco, na kabla ya kujifungua, uchunguzi wa ultrasound ulionyesha kwamba alikuwa amebeba watoto saba.
Mwanzoni mwa Mei 2022, wale tisa walisherehekea siku yao ya kuzaliwa ya kwanza, na baba yao alisema kwamba watoto walikuwa ''wenye afya kama kulungu''.
Unaweza pia kutazama:"
"Muda bora wa mazoezi hutofautiana kwa wanaume na wanawake, unasema utafiti wa marekani - bbc news swahili","Chanzo cha picha, Getty Images
Mazoezi ni mazuri kwako wakati wowote unapoyafanya, lakini muda wa siku ili kufikia matokeo bora unaweza kuwa tofauti kwa wanawake na wanaume, kulingana na utafiti wa Marekani.
Uligundua kuwa wanawake walichoma mafuta mengi mwilini wakati wa mazoezi ya asubuhi, wakati jioni ilihesabiwa zaidi kwa wanaume.
Mengi ya kile kinachojulikana juu ya mada hii ni msingi wa tafiti juu ya wanaume, watafiti wanasema.
Tofauti za homoni, katika saa za kibaiolojia na mizunguko ya kuamka kati ya jinsia zote, zinaweza kuwa na jukumu.
Utafiti huo wa wanaume 30 na wanawake 26 - wote wakiwa hai na wenye afya nzuri, na kati ya umri wa miaka 25 na 55 - ulidumu kwa wiki 12 na kufuatilia athari za programu ya usawa wa mwili, ambayo ilijumuisha kujinyoosha, kukimbia mbio, upinzani na mafunzo ya uvumilivu.
Kundi moja lilifanya mazoezi kwa saa moja kabla ya saa mbili na nusu asubuhi huku kundi lingine likifuata shughuli zile zile jioni, kati ya 18:00 na 20:00 usiku.
Washiriki wote walifuata mpango maalum wa chakula.
Watafiti walijaribu shinikizo la damu na mafuta ya mwili ya kila mtu katika kipindi cha utafiti, pamoja na kubadilika kwao, nguvu na mazoezi makali ya viungo mwanzoni na mwisho.
Wale wote walioshiriki katika utafiti waliboresha afya na utendakazi wao kwa ujumla katika jaribio la wiki 12, bila kujali walifanya mazoezi lini.
''Wakati mzuri zaidi wa kufanya mazoezi ni wakati mzuri zaidi unaoweza kufanya hivyo na kufaa katika ratiba yako,'' anasema Dk Paul Arcerio, mwandishi mkuu wa utafiti na profesa wa sayansi ya afya na fiziolojia ya binadamu katika Chuo cha Skidmore, jimbo la New York.
Lakini anapendekeza kuna ''kitu kingine kinachoendelea'' ambacho kinaweza kumaanisha wakati mzuri wa siku wa kufanya mazoezi ni tofauti kwa wanawake na wanaume.
Kulingana na matokeo, wanawake wanaopenda kupunguza mafuta karibu na katikati yao na kupunguza shinikizo la damu wanapaswa kulenga kufanya mazoezi asubuhi, Dk Arcerio anasema.
Hii ni muhimu kwa sababu mafuta ya tumbo - au tumbo - huzunguka viungo vya ndani vya mwili, ikiwa ni pamoja na ini, na inaweza kuwa hatari.
Hata hivyo, anasema wanawake wanaojaribu kuboresha uimara wa misuli katika sehemu zao za juu za mwili pamoja na hisia zao kwa ujumla na ulaji wa chakula, wanapaswa kufanya mazoezi ya jioni.
Wanaume katika jaribio hilo hawakuwa makini sana na muda wa siku wa kufanya mazoezi, hivyo kuboresha nguvu zao katika mazoezi asubuhi na jioni.
Lakini mazoezi ya jioni yalionekana kuwa ''ni bora kwa wanaume wanaopenda kuboresha afya ya moyo na kimetaboliki, pamoja na ustawi wa kihisia,'' anasema Dk Arcerio.
Kuboresha afya ya kimetaboliki kunamaanisha kupunguza hatari ya hali kama vile unene wa kupitiliza, kisukari cha aina ya 2, ugonjwa wa moyo na kiharusi.
Haijulikani kwa nini hasa majibu ya wanaume na wanawake kwa muda wa mazoezi yalikuwa tofauti sana, na watafiti wanasema utafiti zaidi unahitajika ili kujua zaidi.
Wanasema wanawake wanaweza kuchoma mafuta mengi zaidi asubuhi kwa sababu wana uwezekano mkubwa wa kuwa na mafuta mengi ya tumbo.
Midundo ya ndani ya mwili inaweza pia kuwa sababu.
Utafiti huo uliochapishwa katika jarida la Frontiers in Physiology, ulifuatilia watu walio na uzani mzuri kiafya, lakini watafiti wanasema mpango huo unaweza pia kuwafanyia kazi watu walio na uzito mkubwa au wanene kupita kiasi.
''Wana fursa zaidi ya kufaidika,'' anasema Dk Arcerio."
Matunzo ya ngozi: bidhaa za urembo zinazodaiwa kuzuia kuzeeka zina msingi gani kisayansi? - bbc news swahili,"Chanzo cha picha, Getty Images
Historia imeonyesha kuwa watu wametumia mbinu mbalimbali kuifanya ngozi kuwa changa licha ya kwamba umri unaoongezeka. Kuanzia utumiaji wa maziwa ya punda, kama yale ya Malkia Cleopatra wa Misri, hadi kujipaka zebaki kwenye ngozi kama watu wa enzi ya Elizabethan.
Ingawa kuna matibabu mengi ya ajabu ya utunzaji wa ngozi katika enzi ya kisasa, kama vile matumizi ya kondo la nyuma au vitu vya ajabu kabisa usoni na matumizi ya kisasa zaidi yakiegemea zaidi sayansi.
Lakini katika nyakati za kisasa, peptidi, vitu vinavyozuia ongezeko la oksijeni yaani antioxidants, na asidi hutumiwa sana katika viambato vya tiba za hali ya juu ili kuweka ngozi mchanga.
Haya yote si rahisi kwa wale ambao hawajui mengi kuhusu biolojia na kemia.
Ni vigumu kwa watu kuelewa kwamba bidhaa za kuzuia kuzeeka wanazonunua kwa ajili ya ngozi hazina msingi halisi wa kisayansi au ikiwa ni namna ya biashara tu na inaweza kuwa na athari sokoni.
Basi hebu tujue kuhusu vitu vitatu maarufu zaidi vinavyotumiwa katika bidhaa za urembo za kuzuia kuzeeka, ni msingi gani wa kisayansi unaozifanya?
Chanzo cha picha, Getty Images
Bidhaa za vitamini C mara nyingi zinadaiwa kung'arisha na kuongeza uzalishaji wa collagen kwenye ngozi.
Safu ya kati ya ngozi (inayoitwa dermis) ina kolagini na elastini, ambazo huendana na kufanya ngozi kuwa na ugumu unaostahili na kunyumbulika.
Lakini kadiri tunavyozeeka, kolagini na mnyambuliko hupungua kwenye ngozi yetu ambayo na badala yake kusababisha mikunjo.
Vitamini C ni vigumu kidogo kuingia moja kwa moja kwenye ngozi na kuchochea mabadiliko.
Hii ni kwa sababu safu ya nje ya ngozi (epidermis) huwa kama kizuizi dhidi ya maji.
Vitamini C humumunyifu katika maji. Kwa hivyo ni ngumu kutengeneza bidhaa ambazo zinaweza kutoa vitamini C kwenye ngozi.
Lakini utafiti fulani unaonyesha kuwa bidhaa hiyo inaweza kuwa na ufanisi kwenye ngozi ikiwa mkusanyiko wa vitamini C utawekwa kwa asilimia tano.
Kwa mfano, utafiti mmoja uligundua kwamba wanawake 10 wenye umri wa kati ya miaka 50 na 60 waliopaka krimu yenye asilimia tano ya vitamini C kwenye mikono yao kwa muda wa miezi sita walikuwa wameongeza viwango vya kolagini kwenye ngozi zao.
Chanzo cha picha, Getty Images
Utafiti zaidi umeonyesha kuwa upakaji wa kila siku wa Vitamin C kwenye ngozi unaweza kupunguza kwa kiasi kikubwa hatari ya kuungua na jua yaani (hyperpigmentation) kwenye ngozi.
Tafiti nyingi zimebaini kuwa krimu zenye vitamini C na zisizo na vitamini C zilipakwa sehemu mbalimbali za mwili na kubaini kuwa watu waliotumia krimu zenye vitamini C kwa siku 47 walionyesha mabadiliko makubwa ya rangi ya ngozi baada ya siku 12.
Lakini hakukuwa na mabadiliko makubwa katika rangi ya ngozi baada ya siku 12 za kwanza.
Hata hivyo, haikujulikana ni muda gani mabadiliko ya ngozi yaliendelea baada ya utafiti kukamilika.
Chanzo cha picha, Getty Images
Asidi ya Hyaluronic ni dutu ya asili inayotengenezwa ndani ya mwili wetu.
Inapatikana katika viambatisho vya maji na mifupa na tishu kwenye macho.
Bidhaa nyingi za Ngozi pia sasa hivi zinajumuisha asidi ya Hyaluronic, kwa madai kuwa hii ni 'moisturizer' yaani yenye unyevu nzuri kwa ngozi na husaidia kupunguza kuonekana kwa mikunjo kwenye ngozi.
Katika utafiti wa 2011, wanawake 76 kati ya umri wa miaka 30 na 60 walitumia krimu yenye 0.1% ya asidi ya hyaluronic mara mbili kwa siku kwa miezi miwili, ambayo huongeza unyevu na unyumbufu wa ngozi zao.
Lakini kuboreka kwa makunyanzi na muonekano mbaya wa ngozi kulionekana tu wakati chembe za aside ya hyaluronic katika krimu zilikuwa ndogo, kwani chembe kubwa za asidi ya hyaluronic haziingizii kwa urahisi kwenye ngozi.
Lakini baadhi ya creamu za ngozi zilizo na asidi ya hyaluronic hazielezei ikiwa ukubwa wa chembe za asidi ya hyaluronic katika bidhaa ni kubwa au ndogo, na hivyo ni vigumu kuamua wakati wa ununuzi.
Ni muhimu kujua aina ya asidi ya hyaluronic na kiwango chake kwenye krimu kwa kuangalia lebo wakati wa kununua bidhaa.
Chanzo cha picha, Getty Images
Hata hivyo tafiti nyingine nyingi zimeonyesha kuwa krimu au bidhaa za asidi ya hyaluronic ama bidhaa zinazoweza kudungwa kwenye ngozi husaidia kuongeza maji kwenye ngozi na kupunguza mikunjo.
Utafiti wa 2021 uligundua kuwa watu waliotumia krimu za asidi ya hyaluronic walikuwa wameboresha sana ngozi zao, kupunguza ukavu wa ngozi na kupunguza mikunjo ama makunyanzi.
Lakini pia ni muhimu kutambua kwamba utafiti huu ulitumia bidhaa za biashara zenye mchanganyiko wa niacinamide, keramidi na asidi ya hyaluronic na ilitumiwa mara mbili, ikiwa ni pamoja na mtu kupigwa na jua kila siku.
Hii inafanya iwe vigumu kuhitimisha kwamba matokeo hayo yalitokana na asidi ya hyaluronic pekee.
Bidhaa za retinol pia zinajulikana siku hizi na zinadaiwa kupunguza uharibifu wa muda mrefu wa ngozi kutokana na jua (inayoitwa photoaging) ikiwa ni pamoja na 'hyperpigmentation' yaani sehemu ya Ngozi kuwa nyeusi sana kwa sababu ya kuongezeka kwa melanini na makunyanzi.
Chanzo cha picha, Getty Images
Retinol inatokana na Vitamini-A.
Baada ya kufyonzwa ndani ya ngozi, inabadilishwa kuwa asidi ya retinoic.
Mara baada ya kufyonzwa ndani ya ngozi, inakuza uundaji wa kolagini na kuharakisha uundaji wa seli za ngozi.
Haya yote husaidia kupunguza kutokea kwa makunyanzi na sehemu zenye weusi kwenye ngozi.
Tafiti mbalimbali kwenye seli za binadamu, sampuli za ngozi na binadamu zimeonyesha kuwa bidhaa zenye retinol hubadilisha mwonekano wa ngozi.
Kwa mfano, utafiti wa wanadamu ulionyesha kuwa kutumia retinol 0.4% mara tatu kwa wiki kwa miezi sita ilipunguza kuonekana kwa makunyanzi.
Utafiti wa awali uligundua kuwa kutumia bidhaa zenye 0.04% za retinol kwa hadi wiki 12 kunaweza kuwa na athari kwenye ngozi.
Hata hivyo, hii sio athari sawa na bidhaa za retinol. Bidhaa zilizo na angalau 0.04% za retinol zinaweza kuwa na athari za kupunguza kuonekana kwa mikunjo kwenye ngozi baada ya miezi kadhaa ya matumizi, hasa wakati zinatumiwa pamoja na bidhaa nyingine za kujikinga dhidi ya jua.
Chanzo cha picha, Getty Images
Je unapaswa kuchukua bidhaa gani za ngozi?
Ikiwa unafikiria kununua bidhaa za utunzaji wa ngozi za kuzuia kuzeeka, kumbuka mambo haya.
Kwanza, angalia ikiwa una mzio wa viungo vyovyote katika bidhaa na ikiwa inafanana na aina ya ngozi yako.
Kwa mfano, ikiwa ngozi yako ni kavu, retinol inaweza isiwe sawa kwako kwani inaweza kuongeza madhara katika ngozi yako kwasababu ya jua na kukusababishia usumbufu zaidi.
Zingatia viungo vinavyofanya kazi katika bidhaa na ufuate maagizo ya mtengenezaji kwa matumizi.
Lebo ina maelezo haya yote.
Ndio, unapaswa kukumbuka kuwa bidhaa unayonunua haiwezi kuwa tiba ya kila kitu.
Pamoja na hayo maisha ya kawaida yenye kuendeleza afya njem ni muhimu.
Kunapaswa kuwa na lishe bora na mapumziko ya kutosha ambayo yatakuwa na athari chanya kwenye ngozi yako."
"Visa vya monkeypox kuchunguzwa ulaya, marekani, canada na australia - bbc news swahili","Chanzo cha picha, Getty Images
Kesi za ugonjwa wa Monkeypox zinachunguzwa katika nchi kadhaa za Ulaya na vile vile Marekani, Canada na Australia, hii ni kwa mujibu wa mamlaka ya afya na ripoti za vyombo vya habari vya ndani.
Kesi mpya zimeripotiwa Ubelgiji, Ufaransa, Australia na Ujerumani.
Hii inafuatia maambukizi yaliyothibitishwa nchini Italia, Uswidi, Uhispania, Ureno, Marekani, Canada na Uingereza ambapo kesi ya kwanza Ulaya iliripotiwa.
Monkeypox ni ugonjwa uliopo katika sehemu za ndani ndani katika  Afrika ya Kati na Magharibi.
Matukio ya ugonjwa nje ya ukanda huo mara nyingi huhusishwa na kusafiri hadi katika eneo hilo.
Monkeypox ni ugonjwa  nadra wa virusi ambao kwa kawaida sio mkali na ambao watu wengi hupona baada ya wiki chache, kwa mujibu wa watoa Huduma ya Kitaifa ya Afya Uingereza.
Virusi hivyo havisambai kwa urahisi miongoni mwa watu na hatari kwa umma inasemekana kuwa ndogo sana.
Kesi ya kwanza ya ugonjwa huo nchini Uingereza iliripotiwa Mei 7. Mgonjwa huyo alikuwa amesafiri hivi karibuni hadi Nigeria, ambako wanaaminika kuambukizwa virusi hivyo, kabla ya kusafiri kwenda Uingereza, Shirika la Usalama la Afya la Uingereza lilisema.
Chanzo cha picha, Science Photo Library
Sasa kuna kesi 20 zilizothibitishwa nchini Uingereza, Katibu wa Afya Sajid Javid alisema Ijumaa.
Hakuna chanjo mahususi ya monkeypox, lakini  chanjo ya ndui hutoa kinga ya 85% kwa kuwa virusi hivi viwili vinafanana kabisa.
Mamlaka nchini Uingereza walisema walikuwa wamenunua hifadhi za chanjo hiyo na kuanza kuitoa kwa wale walio na ""viwango vya juu vya kuambukizwa"" monkeypox
Mamlaka za afya za Uhispania pia zimeripotiwa kununua maelfu ya chanjo za ndui ili kukabiliana na mlipuko huo, kulingana na gazeti la Uhispania El País.
Kisa cha kwanza cha Australia kiligunduliwa kwa mtu ambaye aliugua baada ya kusafiri kwenda Uingereza, Idara ya Afya ya Victoria ilisema.
Huko Amerika Kaskazini, maafisa wa afya katika jimbo la Massachusetts la Marekani walithibitisha kwamba mtu aliambukizwa baada ya kusafiri kwenda Canada hivi karibuni.
Alikuwa katika ""hali nzuri"" na ""haitoi hatari kwa umma,"" maafisa walisema.
Huko Amerika Kaskazini, maafisa wa afya katika jimbo la Massachusetts Marekani walithibitisha kwamba mtu ameambukizwa baada ya kusafiri kwenda Canada hivi karibuni. Alikuwa katika ""hali nzuri"" na ""haileti hatari kwa umma,"" maafisa walisema."
Monkeypox: chanjo dhidi ya ugonjwa huo na mambo mengine ambayo hufanya mlipuko wa sasa usitie watu wasiwasi - bbc news swahili,"Chanzo cha picha, Getty Images
Virusi vingine vimesababisha tena wasiwasi ulimwenguni ambao bado haujaibuka kutoka na janga la corona.
Ugonjwa wa Monkeypox, ambao umewaathiri Waafrika kwa karne nyingi, umeanza kuripotiwa katika mataifa kadhaa duniani, ikiwa ni pamoja na Marekani, Canada na mataifa kadhaa ya Ulaya.
Ingawa milipuko hiyo kwa sasa imedhibitiwa, ripoti za visa vipya katika nchi tofauti zimezua wasiwasi katika maeneo mengi.
Hata hivyo, ingawa mamlaka za matibabu zinasema kuwa bado hakuna habari nyingi juu ya mlipuko mpya na njia zinazowezekana za maambukizi, kwa sasa wanahakikisha kwamba hakuna sababu ya hofu au hatari kubwa kwa umma kwa ujumla.
''Ni muhimu kusisitiza kwamba ugonjwa wa monkeypox hausambai kwa urahisi kati ya watu na hatari kwa umma ni ndogo sana,'' Nick Phin, naibu mkurugenzi wa Huduma ya Kitaifa ya Maambukizi katika ofisi ya afya ya umma ya Uingereza alisema.
Michael Head, mtafiti mkuu katika masuala ya afya duniani katika Chuo Kikuu cha Southampton, anasema kwamba ingawa bado kuna mapungufu katika ufahamu kuhusu mlipuko wa sasa, hafikirii watu wanahitaji kuogopa viwango vya maambukizi kama vile vinavyoonekana kwenye janga la corona.
''Nadhani itakuwa nadra sana kwetu kuona zaidi ya visa vichache katika kila mlipuko. Na hakika hatutaona viwango vya maambukizi ya mtindo wa Covid,'' aliambia Kituo cha Vyombo vya Habari vya Sayansi.
Na ni kwamba, tofauti na kesi za kwanza za ugonjwa wa Covid-19 ziliripotiwa, ambayo hakuna chochote kilichojulikana, monkeypox ni ugonjwa unaojulikana, ambao kuna hata chanjo, matibabu na uzoefu wa hapo awali kutoka kwa milipuko ya hapo awali.
Chanzo cha picha, Getty Images
Inapaswa pia kukumbushwa katika akili kwamba mifumo ya ufuatiliaji wa magonjwa sasa pia ni ya kisasa zaidi na sasa ni rahisi kutambua na kubaini virusi, ambayo inaweza kumaanisha kuwa pia kuna habari zaidi kuhusu matatizo, magonjwa ya kuambukiza au aina mbalimbali za virusi.
Mamlaka za afya zinaonya, hata hivyo, kwamba hii haimaanishi kuwa tahadhari na hatua hazipaswi kuchukuliwa ili kuzuia kuenea kwa visa zaidi vya ugonjwa huu wa sasa: kwasababu virusi hubadilika mara kwa mara na hakuna kitu kinachohakikishia kuwa mlipuko mmoja utakuwa sawa na mwingine.
Hizi hapa ni baadhi ya sababu kwa nini wataalam wa afya wanaamini kuwa visa vilivyoripotiwa kufikia sasa havina tishio kubwa kwa umma.
Wakati kisa cha kwanza cha covid-19 kilipoanza kuripotiwa duniani, moja ya swali kubwa lilikuwa ni aina gani ya viini ilisababisha na nini asili yake.
Ingawa SARS-Cov-2 ilitambuliwa kwa muda mfupi na nadharia kadhaa zinaonyesha kwamba ilipitishwa kutoka kwa wanyama kwenda kwa wanadamu, bado inajadiliwa ni mnyama gani na jinsi ilipitishwa kwa watu hapo awali.
Chanzo cha picha, Getty Images
Tofauti na hali hiyo, virusi vinavyosababisha monkeypox vimejulikana kwa zaidi ya nusu karne, hivyo inajulikana jinsi vinavyofanya kazi na jinsi vinavyoambukizwa.
Ingawa inaaminika kuwa umeathiri watu barani Afrika kwa muda mrefu zaidi, uligunduliwa mnamo mwaka 1958 katika nyani waliohifadhiwa kwenye maabara kwa uchunguzi, na hivyo ndivyo jina la ugonjwa huo lilivyopatikana.
Hata hivyo, tafiti zilizofuata zilionyesha kuwa waenezaji wakuu wa ugonjwa huo walionekana kuwa panya na sio nyani.
''Monkeypox iligunduliwa kwa mara ya kwanza katika nyani miaka ya 1950, lakini ilipofika mwaka 1970 ulienea kwa binadamu. Pia inapatikana kwa wanyama pori wengine kama vile panya, hivyo nyani anaweza asiwe hifadhi kuu ya asili ya virusi. Maambukizi kwa binadamu inadhaniwa kuwa ni kwa sababu ya kumeza wanyama walioambukizwa,'' Simon Clarke, Profesa Mshiriki wa Cellular Microbiology katika Chuo Kikuu cha Reading, aliambia Kituo cha Vyombo vya Habari vya Sayansi.
Watafiti hao wamebaini aina mbili za virusi hivyo, moja kutoka Afrika ya Kati, ambayo husababisha ugonjwa wenye dalili zaidi, na nyingine kutoka Afrika Magharibi, ambayo husababisha ugonjwa usio na nguvu sana na hilo limegunduliwa katika kesi zilizoripotiwa hadi sasa.
Ingawa katika kesi za mlipuko mpya, mamlaka ya matibabu imeeleza kuwa baadhi ya wagonjwa wanafanana kuwa wanaume wanaofanya mapenzi na wanaume wengine, kwa sasa hakuna ushahidi kwamba virusi hivyo vimebadilika na kuwa aina ya maambukizi ya ngono, ambayo hayakuwa yamejulikana hadi sasa.
Kwa kuwa virusi vinavyojulikana ambavyo vimeathiri jamii kwa miongo kadhaa, kuna chanjo na matibabu yanayopatikana.
Kwa kuwa virusi vya monkeypox vinahusiana kwa karibu na kile kinachosababisha ugonjwa wa ndui, chanjo ya ndui pia imeonekana kuwa nzuri kwa magonjwa yote mawili.
Vituo vya Marekani vya Kudhibiti na Kuzuia Magonjwa (CDC) vinaeleza kwenye tovuti yake kwamba ingawa hakuna matibabu mahususi yanayopatikana kwa sasa kwa maambukizi ya ugonjwa wa monkeypox, milipuko inaweza kudhibitiwa kwa kutumia dawa.
Kuna dawa ambazo tayari ziko sokoni na zimeidhinishwa na zimeonyeshwa kuwa na ufanisi dhidi ya ugonjwa huo, kama vile cidofovir, ST-246 na vaccinia immunoglobulin.
Chanzo cha picha, Science Photo Library
Pia kuna chanjo iliyoidhinishwa ya mataifa mengi ya kuzuia na kutibu ugonjwa wa monkeypox, iitwayo JYNNEOSTM (pia inajulikana kama 'Imvamune au Imvanex') na inatolewa na kampuni ya dawa ya Denmark ya Bavarian Nordic.
Takwimu za awali kutoka kwa matumizi yake barani Afrika zinaonyesha kuwa ina ufanisi wa angalau 85% katika kuzuia monkeypox.
Kuna chanjo ya pili ya ndui, ACAM2000, iliyotengenezwa na Emergent Product Development, ambayo pia inaaminika na mamlaka ya matibabu kutoa kinga fulani dhidi ya monkeypox.
Kwa kweli, ni hii ambayo ilitumika katika mlipuko ulioripotiwa mnamo 2003 huko Marekani.
WHO inabainisha kuwa baadhi ya watu waliopokea chanjo ya ndui wanaweza pia kuwa na viwango fulani vya kinga, ingawa katika nchi nyingi chanjo hii ilisitishwa takriban miaka 40 iliyopita wakati ugonjwa huo ulipozingatiwa kuwa umetokomezwa.
Chanjo, katika nchi nyingi, kwa sasa zimeidhinishwa tu kwa watu walio na umri wa zaidi ya miaka 18 ambao wanachukuliwa kuwa katika hatari kubwa ya kuambukizwa ugonjwa huo.
3. Hauambukizi sana
Shirika la Usalama wa Afya la Uingereza linasema kuwa, tofauti na magonjwa mengine ya kuambukiza, monkeypox hausambai kwa urahisi kati ya watu.
Katika milipuko ya hapo awali, mtu aliyeambukizwa alisambaza virusi, kwa wastani hadi kati ya sifuri na mtu mmoja, kwa hivyo viwango vya uambukizaji vimekuwa chini sana.
''Katika hali nyingi, mtu mgonjwa haambukizi virusi kwa mtu mwingine yeyote,'' Jay Hooper, wa Taasisi ya Utafiti wa Magonjwa ya Kuambukiza ya Jeshi la Merika, aliiambia NPR katika ripoti ya ugonjwa huo.
Dk Head, kutoka Chuo Kikuu cha Southampton, anaeleza kwamba hii ni kwa sababu virusi vinahitaji mgusano wa karibu sana, wakati mwingine ngozi hadi ngozi, na mtu aliyeambukizwa ili kuambukizwa.
Kulingana na WHO, kiwango cha vifo kwa monkeypox imeanzia 0 hadi 11% katika idadi ya watu kwa ujumla na imekuwa juu zaidi kati ya watoto wadogo.
Chanzo cha picha, Getty Images
Kuenea kwa monkeypox kunaweza kutokea wakati mtu anapogusana kwa karibu na mnyama, binadamu au nyenzo zilizo na virusi, ambazo huingia mwilini kupitia ngozi iliyopasuka (hata kama haionekani), njia ya upumuaji, au utando wa (macho), pua au mdomo).
Shirika la Usalama wa Afya la Uingereza linaeleza kuwa kuenea kwa ugonjwa huo kutoka kwa mtu mmoja hadi kwa mwingine ''ni nadra sana'' lakini kunaweza kutokea kwa:
Kisa cha kwanza cha monkeypox cha binadamu kilirekodiwa mwaka wa 1970 katika Jamhuri ya Kidemokrasia ya Congo, na milipuko au visa vya maambukizi vimeripotiwa katika nchi kadhaa za kati na magharibi mwa Afrika kwa miongo kadhaa tangu wakati huo.
Ingawa visa vya binadamu kuwa na monkeypox nje ya Afrika ni nadra, vimeripotiwa katika miaka ya hivi majuzi nchini Marekani, Uingereza, Israel na Singapore.
Kwa kweli, huko Uingereza, ambapo kisa cha kwanza cha mlipuko wa sasa kiligunduliwa, wagonjwa walio na ugonjwa huo pia walisajiliwa mnamo 2018, 2019 na 2021.
Chanzo cha picha, Getty Images
Milipuko hii yote ambayo imegunduliwa hapo awali nje ya Afrika imekuwa kidogo sana, na watu wachache sana wameambukiz
Katika mlipuko nchini Marekani mnamo mwaka 2003, watu 47 waliugua.
Kuwepo kwa milipuko ya hapo awali huwapa mamlaka ya afya ujuzi sio tu kuhusu njia ambazo virusi vinaweza kuambukizwa, lakini pia uzoefu wa jinsi ya kuvidhibiti, kutibu wagonjwa na kupendekeza njia za kupunguza uambukizaji.
Hata hivyo, mashirika ya afya ya nchi kadhaa yalitangaza kwamba watafuatilia kwa karibu mabadiliko ya kesi mpya, ikizingatiwa kwamba hadi kuwe na data ya kutosha, haiwezi kusemwa kimsingi kuwa hali itakuwa sawa kwa sasa.
Ukweli ni kwamba, hakujawahi kuwa na visa vingi vya ugonjwa wa monkeypox hivyo kurekodiwa kwa wakati mmoja katika nchi kadhaa na bila uhusiano unaowezekana kuanzishwa kati ya watu walioambukizwa na kusafiri kwenda Afrika, kama ilivyo sasa."
Ufahamu ugonjwa hatari wa monkeypox - bbc news swahili,"Chanzo cha picha, Getty Images
Kisa kingine cha virusi vya monkeypox kimeripotiwa nchini Uingereza baada ya mtu ambaye alikuwa amesafiri hivi majuzi nchini Nigeria kugundulika kuwa na virusi hivyo nchini Uingereza. Hapa tunaangalia ugonjwa huu adimu, ambao haujulikani sana.
Monkeypox husababishwa na virusi vya monkeypox, kirusi wa familia moja ya virusi vya ndui, ingawa sio kali sana na wataalamu wanasema uwezekano wa kuambukizwa ni mdogo.
Inatokea zaidi katika sehemu za nchi za Afrika ya kati na magharibi, karibu na misitu ya kitropiki.
Kuna aina mbili kuu za virusi - Afrika Magharibi na Afrika ya Kati.
Wagonjwa wawili kati ya walioambukizwa nchini Uingereza walisafiri kutoka Nigeria, kwa hivyo kuna uwezekano kwamba wanaugua aina ya virusi vya Afrika Magharibi, ambayo kwa ujumla ni ndogo, lakini hii bado haijathibitishwa.
Kisa cha tatu kilikuwa mfanyakazi wa afya ambaye alipata virusi kutoka kwa mmoja wa wagonjwa.
Kesi nne za hivi karibuni - tatu huko London na moja kaskazini-mashariki mwa Uingereza - hazina uhusiano wowote unaojulikana, au historia yoyote ya kusafiri. Inaonekana walipata maambukizi Uingereza.
UKHSA inasema mtu yeyote aliye na wasiwasi kwamba anaweza kuambukizwa anapaswa kuona mtaalamu wa afya, lakini awasiliane na wataalamu wa afya kabla ya kufika kituo cha afya.
Dalili za awali ni pamoja na homa, kuumwa na kichwa, uvimbe, maumivu ya mgongo, kuuma kwa misuli na udhaifu wa mwili kwa ujumla.
Mara baada ya homa, upele unaweza kutokea, mara nyingi huanza kwenye uso, kisha kuenea kwa sehemu nyingine za mwili, kwa kawaida viganja vya mikono na nyayo za miguu.
Upele, ambao unaweza kuwasha sana, hubadilika na kupita hatua tofauti kabla hatimaye kutengeneza kipele, ambacho hutumbuka baadaye. Vidonda vinaweza kusababisha makovu.
Maambukizi kawaida huisha yenyewe na hudumu kati ya siku 14 na 21.
Monkeypox inaweza kuambukizwa wakati mtu yuko karibu na mtu aliyeambukizwa. Virusi vinaweza kuingia mwilini kupitia ngozi iliyo na jeraha au michubuko, kwa njia ya upumuaji au kupitia macho, pua au mdomo.
Inaweza pia kuenezwa kwa kugusana na wanyama walioambukizwa kama vile nyani, panya na kindi , au kwa vitu  kama vile matandiko na nguo.
Chanzo cha picha, Science Photo Library
Kesi nyingi za virusi ni hafifu, wakati mwingine hufanana na tetekuwanga, na huisha yenyewe ndani ya wiki chache.
Ugonjwa huu wakati fulani unaweza kuwa mkali zaidi, hata hivyo, na imeripotiwa kusababisha vifo Afrika Magharibi.
Virusi hivyo viligunduliwa kwa mara ya kwanza kwa tumbili aliyefungwa na tangu 1970 kumeripotiwa milipuko ya hapa na pale katika nchi 10 za Afrika.
Mwaka wa 2003 kulitokea mlipuko nchini Marekani, mara ya kwanza ugonjwa huo kuonekana nje ya Afrika. Wagonjwa walipata ugonjwa huo kutokana na kuwasiliana kwa karibu na mbwa wa mwituni ambao walikuwa wameambukizwa na aina mbalimbali za mamalia wadogo walioingizwa nchini. Jumla ya kesi 81 ziliripotiwa, lakini hakuna iliyosababisha vifo.
Mnamo 2017, Nigeria ilikumbwa na mlipuko mkubwa zaidi kuwahi kurekodiwa, takriban miaka 40 baada ya nchi hiyo kuwa na visa vyake vya mwisho vilivyothibitishwa vya monkeypox. Kulikuwa na kesi 172 zilizoshukiwa za monkeypox, na 75% ya waathiriwa walikuwa wanaume wenye umri wa kati ya miaka 21 na 40.
Hakuna matibabu yake, lakini milipuko inaweza kudhibitiwa kwa kuzuia maambukizi.
Chanjo dhidi ya ndui imethibitishwa kuwa na ufanisi wa 85% katika kuzuia monkeypox, na bado wakati mwingine hutumiwa.
Wataalamu wanasema hatari kwa umma ni ndogo.
Prof Jonathan Ball, profesa wa stadi za virusi, Chuo Kikuu cha Nottingham, alisema: ""Ukweli kwamba ni mtu mmoja tu kati ya watu 50 walioambukizwa unaonesha jinsi virusi hivyo havina uwezo wa kuambukiza.
Dk Nick Phin, naibu mkurugenzi, Huduma ya Kitaifa ya Maambukizi katika Afya ya Umma Uingereza (PHE), aliongeza: ""Ni muhimu kusisitiza kwamba monkeypox haisambai kwa urahisi kati ya watu na hatari ya jumla kwa umma ni ndogo sana.""
PHE inafuatilia wale ambao wamekuwa na mawasiliano ya karibu na mgonjwa ili kutoa ushauri na kuwafuatilia inapobidi."""
Njia 7 za kula vizuri na kubana matumizi ya chakula wakati wa mfumuko wa bei - bbc news swahili,"Chanzo cha picha, Getty Images
Kwa wastani Familia moja ya Amerika Kusini hutumia kati ya 25% na 40% ya bajeti yake ya kila mwezi kwa chakula, kulingana na takwimu rasmi kutoka kwa kila nchi. Sekta maskini zaidi zinatenga asilimia kubwa zaidi.
Amerika ya Kusini ni eneo ambalo ili kula kwa afya ni gharama  pamoja na Afrika, kulingana na Shirika la Chakula na Kilimo la Umoja wa Mataifa (FAO).
Ili kuweza kula, kila mtu anahitaji kiasi cha $4.25 kwa siku hii ni kwa  mwaka  2019 hizi ndio takwimu mwisho zilizopo. Hiyo ni mara tatu zaidi ya watu wangeweza kumudu.
Kiasi kilichosahihishwa kitakuwa kikubwa zaidi, anakadiria naibu mkurugenzi mkuu wa FAO na mwakilishi wa Amerika ya Kusini na Karibea, Julio Berdegué, katika mazungumzo na BBC Mundo.
Chanzo cha picha, Getty Images
Shirika la chakula duniani FAO hukokotoa orodha ya  bei ya chakula na sasa ndio wakati ambapo kula ni ghali zaidi  angalau tangu kuanza kwa kuhifadhi.
Hii husababisha lishe duni na viwango vya juu vya utapiamlo na hata njaa.
Kwa hiyo, katika wakati wa mfumuko wa bei wa juu na kupanda kwa bei ya vyakula, jambo rahisi zaidi linaweza kuwa ni kubadilisha bidhaa za bei nafuu lakini ambazo si lazima ziwe na afya au kuwa na usawa wa lishe ambayo mwili wetu unahitaji.
""Kutokana na kwamba katika Amerika ya Kusini ni ghali zaidi vyakua vyenye afya, tunahamia zaidi kwenye wanga, sukari na mafuta. Yote hayo ni ya bei nafuu, ""anasema Berdegué.
Kula vizuri na wakati huo huo kutumia kidogo ni changamoto. Hizi ni hatua 7 unazoweza kuchukua ili kuifanikisha.
Labda ni dhahiri zaidi, lakini ni muhimu. Kununua chakula nje, mitaani au katika duka, mara nyingi ni haraka zaidi, lakini sio rahisi zaidi mfukoni.
Kwa kuongeza, tunaponunua chakula kilichopikwa tayari hatujui ubora wa viungo vilivyotumiwa ni nini, au hata ni viungo gani vilivyotumiwa kutengeneza.
Chanzo cha picha, Getty Images
Vile vile hufanyika kwa vyakula vilivyotayarishwa tayari ambavyo huuzwa kwenye maduka makubwa, bidhaa zinazojulikana kama ultra-processed. Hizi zina ziada ya mafuta mabaya, sodiamu na sukari mbavyo vinaongezwa ili kuipa ladha bora lakini sio vizuri kiafya.
Kupika nyumbani kunamaanisha kwamba tunajua hasa tunachokula na kwamba tunalipa kidogo kwa hiyo.
2.Kula kwa kiwango ambacho mwili unahitaji tu
Asilimia kubwa ya watu hula chakula zaidi ya mwili unavyohitaji
Kupunguza kiwango cha chakula tuachojipakulia wenyewe  kwa kiasi kinachopendekezwa kwa utendaji wa binadamu kusaidia mifuko yetu na, wakati huo huo, kusaidia kujisikia vizuri zaidi kimwili.
""Kiasi ambacho hutolewa katika nchi zetu nyingi ni kikubwa mno. Ununuzi sokoni umepanda sana na, zaidi ya hayo, ziada hii ya chakula husababisha uzito kupita kiasi,"" mtaalamu wa lishe wa Venezuela Ariana Araujo anaiambia BBC Mundo.
Lishe ya kati ya kilocalories 2,000 na 2,500 ni idadi ya kutosha ya ulaji wa kila siku.
Chanzo cha picha, Getty Images
Kubadilisha viungo au vyakula vyote ni mojawapo ya njia za kupunguza gharama za chakula.
Baadhi ya bidhaa za kimsingi kama vile mafuta, kahawa, baadhi ya matunda na mboga, nyama ya ng'ombe, mkate (na unga wa ngano kwa ujumla), mayai na baadhi ya kunde ziliongezeka kwa bei zaidi ya ongezeko la wastani la vyakula na vinywaji. vileo katika nchi nyingi za Amerika ya Kusini, kulingana na habari iliyochapishwa na taasisi rasmi ambazo zina jukumu la kupima mfumuko wa bei.
tortilla, sehemu kuu ya lishe ya Mexico, ziligharimu watumiaji katika nchi hiyo 17.7% zaidi sasa kuliko mwaka mmoja uliopita. Unga wa mahindi, bidhaa muhimu ya kupikia chapati za arepas bei imepanda katika eneo lote.
Unaweza kutafuta mbadala ambazo ni sawa na lishe, lakini hazijawa ghali au hata kupatikana kwa  bei ya chini.
Kwa hili ni muhimu kujua ni bidhaa gani zinaweza kubadilishana.
Mlo kamili unapaswa kujumuisha nusu ya matunda na mboga, robo ya protini, na robo nyingine ya wanga, anasema Araujo.
Katika kundi la protini ni nyama ya ng'ombe na nguruwe, kuku, samaki, maziwa, jibini, mayai, maharagwe, dengu, na mbaazi.
Nyama ya nguruwe ndiyo ambayo, kwa ujumla, ilipanda bei ya chini zaidi katika miezi 12 iliyopita katika Amerika ya Kusini, wakati kuku na samaki vikiambatana na kupanda kwa ujumla, ambayo ilikuwa chini ya ongezeko la bei ya nyama ya ng'ombe.
Maharage, kwa upande mwingine, hayakuwa na ongezeko hilo la bei na ni nafuu zaidi kuliko mwaka mmoja uliopita katika baadhi ya nchi.
""Tumepunguza sana matumizi ya kunde, maharagwe, njegere, dengu, wakati ni bidhaa zinazoweza kufikiwa ambazo hutoa kiwango kizuri cha protini,"" anasema Berdegué.
Wanga ni pamoja na mchele, mkate, mahindi, pasta, ndizi na mizizi -viazi, mihogo na  viazi vitamu
Mchele na mizizi ikawa chini ya gharama kubwa kuliko ngano na mahindi, hivyo kuchagua kwa zamani itasaidia kufanya orodha ya bei nafuu.
Kufanya mpango wa kile tunachopaswa kununua kabla ya kwenda sokoni ni muhimu katika kupunguza matumizi.
Jambo la kwanza ni kujua tunataka kununua nini na kisha kuamua wapi. Kununua matunda na mboga mboga, jibini au nyama kwenye maeneo ya kawaida ni nafuu kuliko katika maduka makubwa.
Unapoenda kwenye maduka makubwa, kulingana na Araujo, ni kuzunguka kuta tatu za duka, pembeni na nyuma kutengeneza ""U"" iliyopinduliwa.
""Huwezi kwenda dukani ukiwa na njaa, kwa sababu nikipungukiwa na pesa na zaidi ya hayo nahisi njaa, naona matangazo ya bidhaa zilizosindikwa kabisa ambazo napenda sana na ninashawishika kuinunua,"" Anasema Kialbania.
Kuwa wazi juu ya kile kitakachopikwa katika siku zifuatazo husaidia kuhesabu vizuri kiasi na sio kununua zaidi, kitu muhimu katika vyakula vinavyoharibika ili usivitupe baadaye kwa sababu vimeharibika.
Ushauri wa Kialbania ni kununua kwa kiasi kikubwa, kwa familia moja au kati ya watu kadhaa ili kuokoa pesa.
Pendekezo moja kutoka kwa Araujo ni kuangalia rafu za chini, ambapo bidhaa zisizochakatwa huwa ziko na ni za bei nafuu.
Chanzo cha picha, Getty Images
Matunda na mboga ni hubadilishana kwa kila moja; cha muhimu ni kutofautisha baina yao.
""Wanatoa nyuzinyuzi, vitamini na madini ambayo ni vigumu sana kupatikana katika vyakula vingine,"" anasema Baalbania.
Ili kupunguza gharama za chakula, wanachoshauri wataalam ni kununua bidhaa za msimu, kulingana na nchi na hali ya hewa yake.
Kujaribu kula nyanya nje ya msimu kunazifanya kuwa ghali zaidi kwa sababu wale wanaoziuza wameamua kutumia ili kuziweka kwa miezi kadhaa au kuzizalisha kwenye greenhouses, mifumo yote inayofanya chakula kuwa ghali zaidi.
Kinyume chake, katika bidhaa za msimu hupatikana kwa wingi, kwa bei ya chini, na ndio wakati ambao chakula huwa kitamu zaidi na cha lishe.
Njia mbadala ni kununua wakati ni nafuu na kutumia mbinu fulani ya uhifadhi.
Rahisi zaidi ni kuweka chakula kwenye friji. Zinaweza kuwa na nyama na mboga nyingi - mradi hutaki kuzila mbichi baadaye- na matunda.
Unaweza pia kupika kiasi kikubwa kuliko utakachokula mara moja na kuhifadhi sehemu kwenye friji kwa ajili ya baadaye, au kupika viungo vilivyolegea na kuvigandisha kwa matumizi ya baadaye katika matayarisho.
""Hiyo huhifadhi zaidi ya 90% ya virutubisho,"" anasema Araujo, akiongeza kuwa yeye hufanya hivyo nyumbani.
7. Usinunue chapa maarufu za vyakula, lakini soma kwanza maelezo yake
Kwa sababu ya uuzaji, mara nyingi tunaamini kuwa bidhaa ya chapa maarufu - pia inaitwa chapa ya kwanza- ni bora kuliko zingine. Hii si lazima iwe hivyo.
""Ni muhimu kusoma orodha ya viambato, badala ya chati ya lishe, na kutambua sukari na mafuta yenye ubora duni,"" anasema Balbanian.
Araujo anasema kwamba wakati mwingine chapa za pili au hata lebo binafsi - zile  kutoka kwa mnyororo wa maduka makubwa - huwa na afya bora kwa sababu ili kupunguza bei hawatumii mafuta fulani au sukari ambayo chapa za kwanza hutumia kuzipa bidhaa ladha nyingine.
Kwa wengine, sio bora, lakini sio mbaya zaidi. ""Mapendekezo yangu ni kusoma lebo na kulinganisha. Karibu kila mara zinafanana kabisa na kuna akiba kubwa,"" anasema Araujo."
Makosa 8 unayofanya yaliyo hatari kwa afya unapokuwa jikoni - bbc news swahili,"Chanzo cha picha, Getty Images
Kila mwaka, takriban watu milioni 600 huugua magonjwa yanayosababishwa na chakula. Takriban 420,000 kati yao hupoteza maisha.
Sababu ya kawaida ni bakteria ambayo huenea katika chakula kilichoisha au kilichohifadhiwa vibaya.
Wanaweza kusababisha maambukizo makali ya njia ya utumbo, ambayo hujidhihirisha kwa watu wengine wenye kutapika sana, kuhara, na upungufu wa maji mwilini.
Data hizi za kimataifa, zilizokusanywa na Shirika la Afya Duniani (WHO), zimevutia kila mara Profesa wa Microbiology Uelinton Pinto, kutoka Kituo cha Utafiti wa Chakula cha Chuo Kikuu cha São Paulo (ForRC-USP).
Kwa hiyo, mtaalamu huyo aliamua kuweka pamoja timu ya kuchunguza athari za tatizo hili nchini Brazil.
Hatua ya kwanza ya kikundi hicho ilikuwa kuchapisha uchunguzi mnamo 2019, ambao ulipata kesi 247,000 na vifo 195 vinavyohusiana na ugonjwa wa chakula nchini kati ya 2000 na 2018.
""Mojawapo ya mambo tunayoona ni kwamba uchafuzi mwingi hutokea nyumbani,"" afichua Pinto.
Mwishoni mwa 2021, timu ya wanasayansi iliamua kuelewa zaidi jinsi baadhi ya tabia za kawaida wakati wa kuhifadhi na kupika chakula huchangia katika hali hii.
Chanzo cha picha, Getty Images
Kisha, katika BBC Mundo tunakuambia makosa ya kawaida katika eneo hili na jinsi, kwa kutekeleza mabadiliko rahisi nyumbani, uwezekano wa kuambukizwa unaweza kupunguzwa kwa kiasi kikubwa.
Miongozo hiyo inatokana na mahojiano yaliyofanywa na BBC News Brazili na kwenye brosha iliyochapishwa hivi majuzi na watafiti wa ForC-USP na inapatikana kwa kupakuliwa.
Kulingana na uchunguzi wa watafiti, ni makosa ya mara kwa mara majumbani.
Wengi wanafikiri kwamba kuosha nyama mbichi kwa maji ya bomba huondoa uchafu, na pia kusaidia kuondoa safu nyembamba ya matope ambayo hufunika uso wa vyakula hivi.
Lakini ni tabia ya hatari kwa afya: tatizo kubwa ni kwamba nguvu ya maji inayotoka kwenye bomba na kugonga kuku kawaida hunyunyiza kila kitu kilicho karibu.
Fikiria, kwa mfano, kwamba karibu na sinki uliacha kitambaa cha jikoni na baadhi ya sahani, sufuria ili vikauke. Matone ya maji yaliyomwagika kwenye kuku (na yalichafuliwa na bakteria waliopo kwenye chakula) yanaweza kuishia kwenye vitu hivi vilivyo safi kinadharia.
Kwa maneno mengine: unaweza kuweka kijiko kilichooshwa kinywani mwako, lakini kinaweza kuwa kimepokea  vijidudu ambavyo ni hatari kwa tumbo lako.
Chanzo cha picha, Getty Images
""Kuku kwa asili huwa na kiasi fulani cha bakteria na njia bora ya kuiondoa ni kupitia mchakato wa kupika,"" Pinto anafundisha.
Kwa hivyo, pendekezo sio kuosha kuku kabla ya kukaanga au kuiweka kwenye sufuria (au kwenye oveni).
Sasa, ikiwa bado unasisitiza kuweka nyama hii ndani ya maji, jaribu kufanya hivyo kwa uangalifu sana, bila kurusha maji  nyingi au vitu vya karibu.
Kupika kikamilifu nyama na mayai,ni hatua nyingine ya uchungu hapa. Kwa kweli, chakula kinapaswa kufikia joto la angalau 70 ° C. Hii inahakikisha kwamba vijidudu vingi vinakuwa vimeondolewa.
Njia moja ya kuwa na uhakika ni kutumia vipimajoto maalum vya kupikia.
Hili hapa ni kosa jingine la nyumbani: kusafisha tu matunda, mboga mboga na mboga ambazo huliwa mbichi na bila maganda (kama vile nyanya, lettuce na tufaa) kwa maji kidogo.
Ingawa usafishaji huu wa juu juu husaidia kuondoa uchafu mkubwa, hauwezi kuondoa kabisa vijidudu ambavyo hujilimbikiza kwenye vyakula hivi.
Pendekezo ni kuzamisha kwenye chombo chenye mchanganyiko wa maji na hipokloriti ya sodiamu kwa takriban dakika 15.
Kisha safisha tu chini ya maji ya bomba nkabla ya kuhifadhi kwenye pantry au jokofu, kulingana na chakula.
Chanzo cha picha, Getty Images
""Kwa kila lita ya maji, kijiko cha hipokloriti kinapaswa kuongezwa,"" anasema Pinto.
Unaweza kupata bidhaa hii katika masoko, maduka makubwa na maduka ya dawa. Pia inapatikana bure katika baadhi ya vituo vya afya.
Chaguo jingine hapa ni bleach ya kawaida.
Viungo vingine vinavyoweza kuonekana katika uundaji wa bleach, kama vile klorini, vinaweza kuwa na sumu vikitumiwa.
Sasa, ni bure kuwa na chakula safi ikiwa mikono unayotumia kukiandaa ni michafu.
Katika kesi hiyo, vijidudu ambavyo vimeisha kwenye vidole vinaweza ""kurukia"" kwenye chakula.
Kabla ya kuanza chochote (au tu kunyakua tufaa kula), ni muhimu kuosha mikono yako na sabuni na maji.
Ikiwa huna sinki karibu, kitakasa mikono kinaweza kuwa mbadala nzuri.
Kuzungumza juu ya uchafuzi wa vifaa, fikiria hatari unayosababisha kwa kukata nyama mbichi  kwenye ubao na kisha kutumia ubao huo huo na kisu ili kukati mboga ya majani.
Vijidudu vilivyokuwa kwenye nyama vinaweza kwenda moja kwa moja kwenye mboga ambazo zitaliwa mbichi kwenye saladi.
Chanzo cha picha, Getty Images
""Pia ni muhimu kuosha mikono yako kila wakati baada ya kushika chakula kibichi na, baadaye, kushughulikia kitu ambacho tayari kimepikwa au tayari kuliwa,"" anaongeza Profesa wa Microbiology Mariza Landgraf, kutoka ForC na Shule ya Sayansi ya tiba ya USP, ambaye pia alishirikiana. katika utafiti.
Kila aina ya vijidudu vina  joto lake la kuwezesha kuzaliana.
Baadhi ya bakteria, kwa mfano, huzaliana kwa kasi zaidi ifikapo 25°C. Wengine katika joto 30, 35 ºC na kadhalika.
Maelezo haya yanatusaidia kuelewa kwa nini kungoja chakula kipoe kabla ya kukiweka kwenye jokofu si jambo zuri.
Ikiwa mabaki kutoka kwenye chakula hukaa kwenye sinki au kwenye jiko kwa muda mrefu, inaweza kutoa fursa nzuri kwa baadhi ya bakteria kuzaliana zaidi.
Joto la sufuria hupungua hatua kwa hatua baada ya jiko au tanuri kuzimwa, hadi kufikia vigezo vyema vya viumbe hivi vidogo ili kuenea.
Ikiwa chakula kinakwenda moja kwa moja kwenye jokofu, joto la chini huzuia vijidudu kuzaliana.
Rafu za juu, droo, vyumba kwenye mlango... Joto linaweza kutofautiana kwa kiasi kikubwa kulingana na kila nafasi kwenye jokofu.
Na kwamba, mara nyingine tena, : vyakula safi au vilivyopikwa tayari vinahitaji kulindwa vizuri kutoka kwa baridi, wakati hifadhi, vinywaji na viungo hazihitaji joto la kiwango cha chini.
Chanzo cha picha, Getty Images
Hebu tuwe wazi: jokofu haina kuzuia kabisa mchakato wa kuzaliana kwa vijidudu
Wao wapo kama kawaida katika chakula na watakaa huko, lakini kwenye jokofu watachukua muda mrefu kuzaliana.
Moja ya hatari kubwa katika mazingira haya ya baridi ni jinsi tunavyohifadhi nyama mbichi.
Kawaida hutoka kwa wachinjaji na maduka makubwa katika mifuko ya karatasi na plastiki. Kawaida hubeba maji au damu iliyo na bakteria.
Ikiwa kifungashio kina mashimo yoyote, haijalishi ni ndogo kiasi gani, kioevu hiki kinaweza kuvuja na kumwagika kwenye vyakula vingine.
Ili kuzuia hili kutokea, bora kubadilichombo. Kuihifadhi katika vyombo vya plastiki au kioo na vifuniko ni pendekezo nzuri.
Hii ni kweli, kwa kweli, ikiwa utakula nyama katika siku mbili au tatu zijazo. Ikiwa muda zaidi utapita kabla ya kupika, ni bora kuzihifadhi kwenye jokofu.
Chanzo cha picha, Getty Images
8. Kutosafisha jokofu mara kwa mara
Hatimaye, hatuwezi kusahau kusafisha kifaa hiki mara kwa mara.
Kusudi ni kuondoa madoa, maganda na uchafu ambao huanguka kila wakati kutoka kwenye vyombo. Nyenzo hizi zote zinaweza kutumika kama chakula cha vijidudu.
Hatua ya kwanza ni kufuta jokofu baada ya kuondoa vyakula vyote. Tumia fursa hiyo kuangalia tarehe ya mwisho wa matumizi kwenye chombo na kutupa vile ambavyo vimekwisha muda wake wa matumizi.
Ondoa sehemu zinazoweza kutolewa kama vile rafu, droo na mapipa. Osha kila kitu kwa maji na sabuni viwe vikavu.
Hatua ya tatu ni kusugua kwenye jokofu. Tumia kitambaa kibichi kusuuza, kisha kausha kwa kitambaa safi.
Hatimaye, rudisha vipande vyote vinavyoweza kutolewa na urudishe chakula kwenye maeneo yake.
Brosha ya ForC-USP inapendekeza kwamba usafishaji huu wa jokofu ufanywe angalau mara moja kwa mwezi."
"Je, ni matatizo gani unakumbana nayo kwa kuwa mama katika umri mkubwa? - bbc news swahili","Chanzo cha picha, AFP
Baadhi ya maswali hayana jibu la uhakika. Majibu yanakuwa mengi. Zinatofautiana kati ya mtu na mtu. Hata hivyo maswali na majibu hayaishii hapo.
Swali ni: Je, ni umri gani sahihi wa kuwa mama?
Pooja Khade-Pathak anaishi Pune. Wanafanya kazi katika kampuni ya rasilimali watu. Aliamua kuwa mama akiwa na umri wa miaka 23. Leo ana umri wa miaka 33 na binti yake ana miaka 10. Anasema alichukua uamuzi wa kuwa mama. Wazo la pili nililokuwa nalo ni afya yangu.
Nikiwa na umri wa miaka 23, nilikuwa na afya njema kabisa. ''Kwa hivyo nilifikiri nitaweza kukabiliana vyema na mfadhaiko na kujizuia,'' Pooja anasema,''
''Kuna ushindani katika kila nyanja. Kuna kupanda na kushuka. Taaluma yangu haikuanza vizuri. Kwa hiyo nilifikiri nikipumzika katika hatua hiyo ningekuwa na nafasi nzuri ya kusonga mbele. Niliona ni bora zaidi kuwa mama mwanzoni kuliko kuchukua mapumziko,'' Pooja anaongeza.
''Mbali na hilo, sikutaka kuwa na pengo la kizazi kati yangu na uzao wangu. Ndiyo maana nilifanya uamuzi huu.''
Chanzo cha picha, POOJA PATHAK
Kitaalamu hili ni swali la kibinafsi sana, lakini kwa mtazamo wa kimatibabu kila mtu anapaswa kupigana kwa upande tofauti.
Daktari wa magonjwa ya wanawake kulingana na Nandini Palshetkar, miaka 25 hadi 35 ndio wakati mzuri wa kuwa mama.
Dk. Palshetkar anasema kwamba ''mwanamke anapaswa kukabiliana na matatizo mengi katika kuwa mama baada ya miaka 35. Kwa hiyo, miaka kumi kati ya miaka 25 na 35 inafaa kwa kuwa mama. Ni vigumu sana kupata mimba baada ya miaka 35.''
''Hivi sasa wasichana wanachelewa kuolewa. Baada ya hapo, inaamuliwa lini wawe mama. Kwa kuzingatia hali ya sasa, wasichana wanapaswa kuwa waangalifu sana. Wapimwe uwezo wao wa kupata ujauzito.''
''Kipimo hiki, kinachoitwa AMH (anti-mullerian hormone), inaweza kuchunguza kiasi cha mayai yaliyorutubishwa katika mwili wa mwanamke. Kiwango cha chini ina maanisha hatari ni kubwa zaidi. Kwa hiyo, wanawake wadogo wanapaswa kuwa makini.''
Daktari mashuhuri wa magonjwa ya wanawake kutoka Nagpur, Dk. Chaitanya Shembeker anaamini kwamba umri unaofaa kuwa mama ni miaka 25 hadi 30.
''Umri wa hifadhi ya ovari ya wanawake wanaokuja kwetu kwa ajili ya IVF, yaani katika utungisho wa vitro, imeshuka hadi miaka 30. Kwa umri wa miaka 32, inapungua zaidi,'' anasema.
''Tunaiga nchi za magharibi. Kama wao tunazingatia zaidi taaluma. Tatizo linaanzia hapo. Haijalishi ni watoto wangapi wanaotafutwa, lakini umri wa uzazi unapaswa kuwa sawa.''
Dk. Palshetkar anaongeza, ''Uzee wa ovari ni tatizo kubwa hivi sasa. Unaathiri takriban asilimia 30 ya wanawake vijana wanaokuja kwenye kliniki yangu. Wanaolewa wakiwa na umri mkubwa na kisha kuamua wakati wa kuwa mama.''
Wanawake wengi wadogo huchagua chaguo hilo, lakini kuna wale wasiwekwa kwenye kundi hilo. Hali za kipekee.
Kwa hivyo nadhani umri sahihi wa kuwa mama ni miaka 25 hadi 35.
''Dk Kulingana na Shembaker, chaguo la kufungia manii sio la vitendo sana. Sasa kuna wimbi kubwa la kugandisha mayai ya uzazi. Makampuni mengi makubwa pia hutoa bima kwa hili, lakini katika suala hili si tu yai la uzazi, bali pia umri wa mwanamke azingatiwe. Vikomo vya mwili pia huongezeka kadri umri unavyoongezeka. Ujana ni uvumilivu zaidi, uwezo zaidi wa kimwili.'' anasema Dk.Says Shembaker.
''Lakini kuzaa inasemekana kuwa ni uzazi wa pili wa kila mwanamke, kwani matatizo kama kisukari, shinikizo la damu na kadhalika hujitokeza wakati wa ujauzito. Kwa hiyo, matatizo hayo yanaweza kuepukika kwa kuolewa na kuzaa mtoto kwa wakati,'' kulingana na Dk.Says Shembaker.
Chanzo cha picha, Getty Images
Rita Joshi, anayetoka Mumbai, anafanya kazi katika Nyanja ya teknolojia ya habari.Walikuwa wamebanwa na taaluma zao katika umri unaokubalika kijamii kuzaa.
Ilibidi aende nje ya nchi mara kadhaa kama sehemu ya kazi yake.Walioana kwa miaka 35 kwa sababu kadhaa.
Baada ya ndoa alifanya majaribio kadhaa ya kupata ujauzito kwa njia ya kawaida, lakini hakukuwa na mafanikio.
Alijaribu chaguo la IUI na IVF, lakini hakupata wakati katika taaluma yake.Mwishowe alijaribu chaguo la IVF mnamo Oktoba 2020. Kulikuwa na kizuizi wakati huo na kwa sababu ya kazi anayoifanya akiwa  nyumbani aliweza kuwa na wakati unaofaa wa matibabu na mwishowe akawa mama wa binti mrembo.
Sio Rita Joshi pekee anayesimulia hadithi yake kwamba ndoa inachelewa kwa sababu ya taaluma na kisha uzazi unacheleweshwa.
Chanzo cha picha, Getty Images
Sababu kwa nini umri ni muhimu kwa wanawake ni kwa sababu ya kiasi cha mayai katika mwili wao.Katika miongo kadhaa iliyopita, wanasayansi wameona kwamba kiasi cha mayai katika tumbo la uzazi la mwanamke hupungua kadiri umri unavyosonga.
Mwili wa kiume hutoa mamilioni ya manii kila siku, wakati wanawake wana mayai milioni 1 wakati wa kuzaliwa.Wakati wanawake wanaanza kupata hedhi, idadi hiyo imeshuka hadi laki tatu.Mwanamke anapofikisha umri wa miaka 37, idadi yake hupungua zaidi hadi 25,000 na anapofikisha miaka 51, idadi ya mayai ni 1,000 tu.
Kati ya haya, ni mayai 300 hadi 400 tu yana uwezo wa kurutubisha.Kadiri umri wa mwanamke unavyopungua kwa idadi ya mayai, ndivyo inavyokuwa kwa ubora wa kromosomu za mayai, DNA yake.Kawaida hedhi huanza kwa wasichana kutoka umri wa miaka 13. Mayai hayarutubiki katika miaka miwili ya kwanza.
Mayai yana uwezekano mkubwa wa kupungua kwa umri wa miaka 33 katika mchakato huu.Wanawake wengi hupoteza uwezo wao wa kuzaa miaka minane kabla ya kukoma kwa hedhi.Utafiti wa daktari wa uzazi Andrea Zurisikova anahitimisha kwamba kiasi cha mayai katika mfuko wa uzazi inategemea na maumbile.
Hata hivyo, uwiano wa mayai hutegemea msukosuko katika maisha ya mwanamke.Kemikali za sumu na dhiki pia huathiri idadi ya mayai.Mbali na wingi wa mayai, ubora wake pia ni suala muhimu.
Ubora wa mwanamke katika kuzaa hupungua kulingana na umri unavyoendelea kuongezeka.
Kromosomu pia ina jukumu muhimu katika uzazi. Kulingana na watafiti, usumbufu wa kromosomu pia unaweza kusababisha matatizo ya uzazi. wa kweli, kromosomu ni isiyo ya kawaida. Wanawake wengi wanatatizo hili.
Ila ni nadra sana kwa vijana.Kromosomu zina uwezekano mkubwa wa kuzorota kadiri umri unavyosonga.Upungufu wa kromosomu haimaanishi kuwa mwanamke hawezi kumzaa mtoto, lakini ni kwamba mayai ambayo hutengenezwa wakati wa mzunguko wa hedhi kunakuwa na uwezekano mdogo wa kuzaa watoto wenye afya.
Akizungumzia hali ya sasa ya kijamii ya kuzaa mtoto katika umrimkubwa kiasi, ''sio wanawake wote vijana kwa sasa hivi wanafikiria kuhusu kuolewa wakiwa na umri wa miaka 25.'' Dk Shembaker anasema.
''Wanafikiri umri wa miaka 30 ni mdogo sana, lakini hawatambui kwamba kufikia umri huo ugavi wa homoni umeharibiwa kabisa.'' Mume wa Pooja Khade-Pathak alifariki dunia miaka kadhaa iliyopita.Kwa hiyo sasa yeye analea Watoto wake akiwa peke yake. Binti yake alikua mama kwa wakati stahiki na hana tena wasiwasi juu ya binti yake.
Rita, kwa upande mwingine, amekubali kwa furaha kuwa mama kwa kuchelewa.Uamuzi wa kuwa mama ni mkubwa na muhimu sana.Maisha yanaweza kufurahisha kwa kila njia ikiwa uamuzi huo utafanywa kwa wakati unaofaa."
Ichthyosis: 'kabla sijaficha ngozi yangu kwa nguo ya mikono mirefu' - onyinye maduka - bbc news swahili,"Chanzo cha picha, Maduka Lynda Onyinye
Maduka Lynda Onyinye amekubali hali yake na anaishi kwa furaha.
Bi Maduka ni mwanamitindo mwenye umri wa miaka 28 mwenye ugonjwa wa 'lamellar ichthyosis', hali ya ngozi ambayo humfanya mtu kuwa na ngozi kavu, yenye nyufa na magamba.
Katika mahojiano na BBC Pidgin, anaeleza kwamba alikumbana na matatizo mengi kwa sababu ya ngozi yake, lakini alishinda kutokana na mawazo yake.
Anasema, ""Nilikuwa nikivaa nguo za mikono mirefu, inayofunika shingo na suruali kufunika mwili wangu wote, lakini sasa ninaweka ngozi yangu wazi.""
Anataka watu kama yeye wajue kuwa wao sio tofauti.
Anasema kuna wakati alitokwa na machozi na ilimuathiri sana kisaikolojia.
Alifichua kwamba aliingia katika unyogovu mara kadhaa akikua.
""Nililia sana hadi wakati mwingine nililala na kuamka na machozi.""
Alisema mambo mabaya zaidi ya ubaguzi wake yalijitokeza mara moja tu chuoni, ""watu waliniepuka na ilikuwa vigumu kupata marafiki"".
Chanzo cha picha, Maduka Lynda Onyinye
""Mara nyingi nilikuwa ni kama napata wazimu kwa sababu ya maumivu niliyokuwa bado nayapata. Ilinifanya nijidharau na kupoteza kujiamini.
Shangazi yangu mmoja ni msaada wangu. Hunikumbusha kila mara nijipende na kunishauri nitumie hali ya ngozi yangu kwa manufaa yangu.""
Onyinye Maduka anasema kabla ya kuacha shule, aliweza kupata marafiki ambao walimfanya ajione kuwa wa kipekee.
Onyinye Maduka anasema hali ya ngozi  yake imemfanya awe makini katika mahusiano yake.
""Sijawahi kuwa kwenye uhusiano unaodumu. Mahusiano yangu hayajatengemaa kabisa.""
""Ninathamini ngozi yangu na ninatarajia mtu yeyote ninayetaka kuchumbiana anikubali jinsi nilivyo. Ndio maana naiweka ngozi yangu kwanza kabla ya uhusiano wowote.""
""Siku zote mimi huzingatia hisia zangu kwa sababu ninajali sana jinsi watu watanichukulia,"" anasema.
Matunzo ya ngozi
Onyinye anasema anaogopa sana msimu wa kiangazi kwa sababu ndipo ngozi yake inaathirika zaidi.
Anasema pia kwamba yeye huepuka kujiweka wazi kwa muda mrefu sana kwenye jua ili kuepuka joto.
""Hata niweke losheni kiasi gani, siku zote nitapata nyufa nyingi kwenye miguu na mikono yangu na inauma sana.""
Anapendelea msimu wa mvua ""kwa sababu ni salama kwa ngozi yangu na ni nyakati hizi ambapo utaratibu wangu wa kutunza ngozi huwa mzuri zaidi. Wakati wote, ngozi yangu hubaki na unyevu.
""Kwa kawaida mimi hutumia losheni maalum au mafuta yenye jelly kwenye ngozi yangu na kuoga na sabuni maalum vilevile. Hii yote ni kulainisha ngozi yangu na kuifanya isipasuke.""
Onyinye anasema kwamba anafurahia kufanya uanamitindo. Kulingana na yeye, mwanzoni ilikuwa ngumu sana, lakini watu waliishia kumkubali jinsi alivyokuwa.
""Wakati wa uanamitindo ndipo nilipogundua kuwa ngozi yangu ilikuwa nzuri,"" anasema.
Mwanamitindo huyo aliripotiwa kuzindua chapa yake ya utunzaji wa ngozi, kutokana na hali yake ya ngozi.
""Uanamitindo kumenifanya nijiamini zaidi kwenye ngozi yangu. Inanikumbusha kuwa mimi ni msichana mrembo na ngozi yangu ni sanaa"".
""Kwa uanamitindo ndiko nilikojisikia kukubalika. Sikunyanyapaliwa.""
Mwanamitindo huyo hajali tena watu wanavyomfikiria.
Maduka Lynda Onyinye anasema mradi wake ni kuunda NGO kwa ajili ya watu wenye ugonjwa huo wa 'lamellar ichthyosis' ili kuwasaidia kujiamini zaidi na kuwa vile wanataka kuwa.
Lamellar ichthyosis ni hali ambayo ngozi ya mtu inakuwa kavu, yenye magamba na kupasuka.
Kulingana na Huduma ya Kitaifa ya Afya ya Uingereza (NHS), katika hali hii, mtu huwashwa sana na magamba ya ngozi yanafanana na ya samaki.
NHS inasema hakuna tiba ya hali hii, lakini mgonjwa atahitaji kulainisha ngozi yake kila siku.
Hii ina zuia ngozi kuwa kavu, kupasuka na kuendeleza mkusanyiko wa seli za ngozi.
Huduma inamshauri mtu aliyeathiriwa kushauriana na daktari bingwa wa ngozi kwa maoni ya kitaaluma.
Lamellar ichthyosis kali inaweza kusababisha:"
Fahamu uhusiano wa matumizi ya vipodozi vyenye kemikali na matatizo ya uzazi - bbc news swahili,"Matumizi ya muda mrefu ya viambato vyenye sumu katika vipodozi yanaweza kusababisha matatizo katika mfumo wa uzazi ikiwemo kuharibika kwa mimba au kusababisha kutokuwa na uwezo wa mtu kushika mimba na hata matatizo ya mfumo katika mishipa ya fahamu kwa mtoto anayezaliwa.
Shirika la Viwango nchini Tanzania Kwa mujibu wa tafiti zilizofanywa hivi karibuni juu ya viambato ambavyo vinaruhusiwa kutumika kwa masharti ya kiasi maalumu , imebainika kwamba matumizi ya muda mrefu ya baadhi ya viambato yana athari katika mwili wa binadamu. Baadhi ya watumiaji wenyewe wa vipodozi hivi  pamoja na Mtaalamu wa Masuala ya uzazi Daktari Manuwar Kaguta wa hospitali ya Aghakan   Dar es Salaam wamezungumza zaidi na BBC..."
Jinsi macho yanavyoweza kuelezea hali yako ya afya - bbc news swahili,"Chanzo cha picha, Getty Images
Wanasayansi katika Chuo Kikuu cha California, San Diego wametengeneza programu ya simu aina ya smartphone ambayo inaweza kutambua dalili za mapema za ugonjwa wa Alzheimer na magonjwa mengine ya mfumo wa neva.
Programu hutumia kamera ya karibu ya infrared ya simu ya mkononi kufuatilia mabadiliko katika ukubwa wa jicho la binadamu kwa ukaribu.
Teknolojia inapoendelea kukua, macho yanaweza kuwa muhimu zaidi kama njia ya kutambua aina zote za magonjwa na hali ya afya kwa ujumla. Kwasababu ya  uwezi wake macho yanahitaji mbinu za uchunguzi zisizovamizi zaidi kuliko sehemu nyingine za mwili.
Lakini hata bila teknolojia, wataalamu wanaweza kutambua matatizo ya afya kwa kuangalia mtu machoni tu. Hizi ni baadhi ya dalili za tahadhari.
Mboni ya macho hujibu papo hapo mwanga, na kuwa ndogo katika mazingira angavu na kubwa katika hali ya kawaida.
Chanzo cha picha, Getty Images
Majibu ya polepole au ya kuchelewa katika ukubwa wa mboni kunaweza kuashiria magonjwa mbalimbali ambayo yanaweza kujumuisha hali mbaya kama vile ugonjwa wa Alzeima, pamoja na madhara ya dawa na ushahidi wa matumizi ya madawa ya kulevya.
Kupanuka kwa mboni ya macho mara nyingi ni hali inayohusishwa na watu wanaotumia dawa za kulevya, kama vile cocaine na nyinginezo. Mboni ndogo sana huuonekana kwa watumiaji wa heroin.
Kubadilika kwa rangi ya sclera (sehemu ""nyeupe ya macho"") kunaweza kuashiria kwamba una tatizo la kiafya.
Chanzo cha picha, Getty Images
Ikiwa mabadiliko ya rangi ya macho yataendelea, inaweza kuwa maambukizi makubwa zaidi, kuvimba, au athari kwa lensi za mawasiliano au maji yake.
Jicho jekundu katika hali mbaya zaidi  linaweza kuonyesha glaucoma, ugonjwa ambao unaweza kusababisha upofu. Wakati sclera inageuka njano, hii ni kawaida ishara ya wazi ya homa ya manjano au ugonjwa wa ini.
Sababu za msingi za homa ya njano ni tofauti sana. Hii ni pamoja na kuvimba kwa ini (hepatitis), magonjwa ya maumbile au magonjwa yanayotokana na ukosefu wa kinga mwilini, hali inayotokana na matumizi ya dawa fulani, virusi, au uvimbe.
Baka nyekundu kwenye jicho linaweza kusababishwa na utumiaji wa kupindukia wa pombe ama dawa za kulevya. Huenda pia ikasababishwa na mwasho  au maambukizi,  na mara nyingi baka hilo hutoweka ndani ya siku chache.
Baka hjekundu katika sehemu nyeupe ya macho linatisha na mara nyingi hutokana na kupasuka kwa mshipa mdogo wa damu kwenye jiccho.
Haijabainika ni nini husababisha hali hiyo  na baka hilo hutoweka baada ya siku chache.
Hata hivyo wataalamu wanaashiria kuwa huenda unakabiliwa na shinikizo la damu, natatizo la kuganda kwa damu kunakotokana na kutokwa kwa damu nyingi.
Unapojiona na dalili hizo unashauriwa kumtembelea daktari.
Chanzo cha picha, Getty Images
Pete nyeupe au kijivu karibu na konea mara nyingi huhusishwa na cholesterol ya juu na hatari ya kuongezeka kwa ugonjwa wa moyo.
Inaweza pia kufichua ulevi na wakati mwingine inaonekana machoni pa watu wazee, ndiyo sababu jina la matibabu lililopewa ni arcus senilis.
Wakati mwingine vitu vya kutisha zaidi vinavyoweza kuonekana machoni lakini habari njema ni kwamba rahisi kutibu.
Chanzo cha picha, Getty Images
Pinguecula ni uvimbe wa mafuta ya njano ambayo inaweza kuonekana kwenye sehemu nyeupe ya jicho. Ni amana ndogo ya mafuta na protini ambayo inaweza kurekebishwa kwa urahisi na matone ya jicho au kuondolewa kwa operesheni rahisi.
pterygium (inayojulikana the-ri-gion) ni ukuaji wa waridi kwenye sehemu nyeupe ya jicho. Sio hatari ya kuona hadi inapoanza kukua kwenye konea (sehemu ya rangi ya jicho). Kwa bahati nzuri, pterygium inakua polepole sana na, kama pinguecula, inaweza kuondolewa kwa urahisi. Ushauri, lazima uvimbe huo uondolewe mapema kabla haujafikia konea.
Ikiwa uvimbe huo utapuuzwa na kuendelea kukua, pterygium inaweza kuunda ""filamu"" ya mawingu kwenye konea ambayo itazuia kuona.
Mojawapo ya sababu kuu za pinguecula na pterygium inaaminika kusababishwa na ukukaa kwenye mwanga wa jua kwa muda mrefu.
Chanzo cha picha, Getty Images
Muonekano wa kukodoa macho unaweza kuwa sehemu ya hali ya kawaida ya maumbile ya uso.
Lakini wakati macho ambayo hapo awali hayakuwa hivyo yanapoanza kuchomoza mbele, sababu iliyo wazi zaidi inaweza kuwa shida ya tezi na inahitaji matibabu.
Jicho moja linalochomoza linaweza kusababishwa na jeraha, maambukizi au mara chache zaidi uvimbe nyuma ya jicho.
Kuchomoza kwa jicho moja kunaweza kutokana na  kujeruhiwa, maambukizi, au hali ambayo sio ya kawaida, ya kuwa na uvimbe  nyuma ya jicho.
Uvimbe juu ya kope pia unaweza kuonesha magonjwa mengi. Hasa zile zinazohusiana na matatizo madogo ya tezi juu ya kope.
Chanzo cha picha, Getty Images
Hali hiyo kitaalamu inafahamika kama stye au chalazion, ambayo inaonekana kama uvimbe mwekundu kwenye sehemu ya juu na mara chache sana, kope la chini na husababishwa na tezi ya mafuta iliyoziba.
Uvimbe huo ukiendela kwa muda, unapaswa kuondolewa kwa utaratibu rahisi.
Katika hali nyingi haina madhara kabisa na inaweza kuhusishwa na mafadhaiko, usawa wa virutubishi au unywaji mwingi wa kafeini.
Makala hii ni mwongozo tu. Ikiwa una shaka juu ya afya yako, wasiliana na mtaalamu."
ਕੈਂਸਰ ਨਾਲ ਲੜਾਈ: ਜਦੋਂ ਪਰਿਵਾਰ ਵਾਲੇ ਹੀ ਮਰ ਜਾਣ ਦੀਆਂ ਸਲਾਹਾਂ ਦੇਣ ਲੱਗੇ - bbc news swahili,"ਭੁਵਨੇਸ਼ਵਰੀ ਹਾਲਾਂਕਿ ਹੁਣ ਕੇਰਲ ਦੇ ਉਟਾਪਲੱਮ ਵਿੱਚ ਇੱਕ ਵੈਲਨੈਸ ਕੋਚ ਹਨ ਪਰ ਹਮੇਸ਼ਾ ਤੋਂ ਅਜਿਹਾ ਨਹੀਂ ਸੀ। ਕੈਂਸਰ ਨੇ ਉਨ੍ਹਾਂ ਦੀ ਨਰਕ ਕਰ ਦਿੱਤੀ ਸੀ।
ਇੱਕ ਸਮਾਂ ਸੀ ਜਦੋਂ  ਉਨ੍ਹਾਂ ਲਈ ਜਿਉਣ ਦੀ ਕੋਈ ਆਸ ਬਾਕੀ ਨਹੀਂ ਸੀ ਪਰ ਉਹ ਹੌਂਸਲੇ ਨਾਲ ਆਪਣੀ ਜ਼ਿੰਦਗੀ ਨੂੰ ਲੀਹ ਉੱਪਰ ਲੈਕੇ ਆਏ ਅਤੇ ਕੈਂਸਰ ਨੂੰ ਹਰਾਇਆ। ਉਨ੍ਹਾਂ ਤੋਂ ਹੀ ਸੁਣੋ ਇਸ ਜੰਗ ਵਿੱਚ ਉਨ੍ਹਾਂ ਨੇ ਕੀ ਕੁਝ ਝੱਲਿਆ।
ਪ੍ਰੋਡਿਊਸਰ- ਹਿਮਾ ਰਾਕੇਸ਼, ਸ਼ੂਟ ਐਡਿਟ- ਜਨਾਰਥਨ ਐਮ
ਇਹ ਵੀ ਪੜ੍ਹੋ:
(ਬੀਬੀਸੀ ਪੰਜਾਬੀ ਨਾਲ FACEBOOK, INSTAGRAM, TWITTERਅਤੇ YouTube 'ਤੇ ਜੁੜੋ।)"
Fahamu jinsi ambavyo panya wanaweza kusaidia kuwatibu binadamu - bbc news swahili,"Chanzo cha picha, ASHLEY SEIFERT
Ni mamalia wachache wenye uwezo wa kutengeneza uti wa mgongo uliokatwa na kuponya majeraha mengine makubwa bila kovu, lakini panya mdogo kutoka Afrika anaweza kushikilia ufunguo wa mapinduzi ya matibabu.
Monica Sousa, mwanasayansi mwenye uzoefu, hakuamini kabisa kile alichokiona.
Katika chumba kidogo kulikuwa na panya ambaye wiki chache zilizopita alikuwa amepooza nusu, miguu yake ya nyuma ikiburuta nyuma yake popote alipokwenda.
Lakini sasa anatembea na hata kuruka sarakasi, licha ya kuwa amepokea tu dawa za kutuliza maumivu tangu kuumia kwake.
Mamalia, kutoka kwa panya wadogo hadi kwa binadamu, kwa kawaida huwa hawaponi wakipata tatizo la uti wa mgongo au majeraha ya mfumo mkuu wa neva. Isipokuwa, inaonekana, kwa panya wa Kiafrika.
Katika miaka ya hivi karibuni, wanasayansi wamegundua kwamba kiumbe huyu anayepatikana katika makazi ya ukame ya nchi za Kiafrika kama Kenya, Somalia na Tanzania, ana zawadi ya ajabu ya kuzaliwa upya. Anaweza kupona majeraha makubwa kwa ngozi, moyo, figo na uti wa mgongo.
Hakuna aliyetarajia, ikiwa ni pamoja na wanasayansi wa Marekani ambao waligundua mwaka 2012 kwamba panya aina ya spiny wanaweza kurejesha maeneo makubwa ya ngozi yaliyoharibiwa.
""Sote tulishangazwa,"" anasema Sousa, mtaalam wa neva katika Chuo Kikuu cha Porto, Ureno, akimaanisha uwezo wa ajabu wa panya wa kurekebisha uti wa mgongo, ambao yeye na wenzake waliandika katika utafiti uliochapishwa mapema mwaka huu. Panya hao walipona baada ya kupooza ndani ya wiki chache tu.
Panya wa Kiafrika uingia katika orodha maalum ya aina spishi ambao si mamalia zinazojulikana kwa uwezo wao wa kuzalisha upya sehemu muhimu za miili yao.
Kuzaliwa upya ni aina maalum ya uponyaji ambao unachukua nafasi ya tishu zilizopotea zaidi au chini kwa kufanana, kuepuka kuwa na kovu, ili sehemu ya mwili inayohusika iweze kufanya kazi kama hapo awali.
Chanzo cha picha, Getty Images
Watafiti wengi wanasema wanyama hawa wanaweza kushikilia siri za kibaiolojia ambazo zinaweza kuleta mapinduzi katika dawa na kusababisha matibabu ya kiwewe cha kubadilisha maisha na magonjwa.
Na kuwachunguza wanyama hawa kunatokeza fikira za kiadili, kwa kuwa ni lazima wanasayansi wawadhuru kimakusudi ili kujua jinsi wanavyofanya kazi.
Baada ya miongo kadhaa ya utafiti juu ya baadhi ya wanyama hawa, hatuwezi kuwa karibu sana na kutafuta njia ya kuzalisha upya sehemu muhimu za miili yetu wenyewe.
Hii ni hadithi ya jinsi tulivyogundua uwezo wa ajabu wa kuzaliwa upya wa panya wa Kiafrika - na kama inaweza kusaidia mamilioni ya watu ambao wanakabiliwa na hali mbaya.
Wanyama hawa wanaweza kuwa wagumu kuwapata, ingawa wameuzwa sana nchini Marekani.
Ripoti zilikuwa zimesambaa katika majarida ya kitaaluma ya aina ya panya wa ajabu barani Afrika ambao wakati fulani huondoa ngozi yake ghafla. Seifert alijiuliza ikiwa panya anayeweza kufanya kitu kama hicho anaweza pia kuwa na uwezo wa kuponya.
Kukutana kwake kwa mara ya kwanza na wanyama hawa ilikuwa nchini Kenya, ambapo alifanikiwa kuwanasa wachache wakati wa safari ya utafiti.
Kwa kutazama jinsi walivyopata nafuu alipotoa matundu madogo kwenye ngozi ya masikio yao katika majaribio yaliyodhibitiwa, alitambua jambo la kushangaza: Panya wa miiba wa Kiafrika wanapona majeraha hayo kwa ustadi.
Chanzo cha picha, ASHLEY SEIFERT
Lakini, inapowezekana, watafiti ambao walijaribu panya hai wa spiny katika tafiti hizi wanasema pia wanatumaini kukuza tamaduni za seli za kutumia katika majaribio badala ya kuhusisha wanyama hai.
Wanasayansi mara nyingi huhalalisha kufanya taratibu hizo kwa misingi kwamba kazi hiyo inaweza kusababisha dawa za kulevya au matibabu mengine ambayo yanaweza kubadilisha maisha ya mamilioni ya watu.
Lakini, haijulikani wazi ikiwa hii itatokea kweli. Kwa hivyo inafaa kuzingatia ikiwa kuna mifano yoyote ambayo inaweza kuonesha jinsi utafiti wa kuzaliwa upya kwa wanyama yanaweza kuchochea maendeleo ya matibabu.
Kazi nyingi katika uwanja huu ni, ni kweli, hivi karibuni sana. Wanasayansi bado wanajaribu kuthibitisha mifumo ya seli zinazosababisha kuzaliwa upya kwa spishi mbalimbali.
Mabadiliko kati ya spishi huonesha dalili za kuzeeka.Chukua aina ya majongoo bahari, kwa mfano, ambayo yanaweza kurejesha matumbo yake.
Utafiti wa 2019 ulionesha kuwa asidi ya retinoic ilihusika katika mchakato huu mgumu. Pia inaonekana kusaidia kukua upya ncha zake.
Retinoids kwa uhalisia imesomwa kwa miongo kadhaa na hutumiwa katika matibabu ya hali mbalimbali za ngozi, ikiwa ni pamoja na psoriasis.
Wanasayansi wengi wanasema bado tuna mengi ya kujifunza kuhusu retinoids, hasa kwa kuzingatia jukumu lao la kuzaliwa upya kwa wanyama wengine.
Kisha kuna seli za kongosho za islet, ambazo zinashambuliwa na mfumo wa kinga wa watu wenye ugonjwa wa kisukari cha aina ya 1, na kuwazuia kutokeza kiasi kinachofaa cha insulini.
Katika kipindi cha miaka kumi au ishirini iliyopita, madaktari wamefanikiwa kupandikiza seli za islet kutoka kwa wafadhili waliokufa hadi kwa watu walio na ugonjwa wa kisukari cha aina ya 1.
Chanzo cha picha, Getty Images
Penny Hawkins, mkuu wa wanyama na sayansi katika Jumuiya ya Kifalme ya Kuzuia Ukatili kwa Wanyama, anabainisha uvamizi wa baadhi ya majaribio kwenye panya wa miiba, lakini pia uwezekano kwamba hatimaye wangeweza kubadilisha Dawa.
Mashirika ya ufadhili na taasisi za utafiti zinapaswa kutathmini kwa makini athari za kweli za utafiti huo, ili kupunguza madhara kwa wanyama, anasema.
""Wakati mwingine unaweza kuona kwamba utafiti kama huu unaendelea kwa miongo kadhaa,"" Hawkins anasema. ""Ni swali la maadili: ni wakati gani unaamua kuwa hii haitakupeleka popote?
Kwa kukagua mioyo ya panya hao wa Afrika wenye miiba, watafiti waligundua kuwa ingawa viungo hivyo havijazaliwa upya, kovu la moyo wao lilikuwa na mishipa mikubwa iliyojaa damu, jambo ambalo si la kawaida na haliendani na kile ambacho mtu angetarajia kutoka kwa moyo wa mwanadamu baada ya kipindi kama hicho.
Panya shujaa anayenusa mabomu ya ardhini afariki akiwa na umri wa miaka minane. Hii inaonekana kuwa sehemu muhimu katika tiba ya panya.
Wanyama hao pia walionekana kuwa na afya njema baadaye, wakikimbia huku na huko na kuzunguka zunguka zuio zao kama kawaida, Bartscherer anasema.
""Swali ni kwa nini panya wa spiny wana sifa tofauti za uponyaji na kwa nini wanatengeneza mishipa mpya ya damu. Hatujui,"" anaongeza.
Wanasayansi wanaosoma panya wa spiny sasa wana hamu ya kugundua mifumo katika miili yao inayowaruhusu kurekebisha au kutengeneza upya tishu hizi zote tofauti kwa mafanikio."
Mapacha tisa waliozaliwa na mama raia wa mali washeherekea siku yao ya kuzaliwa ya kwanza - baba - bbc news swahili,"Chanzo cha picha, Saloum Arby
Mapacha tisha wa kipekee - waliozaliwa wakati mmoja - wako ""katika afya kamilifu"" wanaposherehekea siku yao ya kuzaliwa kwa mara ya kwanza, baba yao ameambia BBC.
""Sasa wanatambaa. Wengine wanaketi na hata kutembea wakijishikilia mahali,"" alisema Abdelkader Arby, afisa wa jeshi la Mali.
Bado wako katika uangalizi wa kliniki nchini Morocco walikozaliwa.
Alisema mama yao Halima Cissé, 26, pia anaendelea vyema.
""Sio rahisi lakini twamshukuru Mungu. Hata kama inachosha wakati mwingine,unapowaona watoto wote wakiwa na afya njema, [kwenye laini]kutoka kulia kwenda kushoto tunafarijika.Tunasahau kila kitu,"" aliambia BBC Afrique.
Ndio amerejea nyumbani kutoka Morocco kwa mara ya kwanza ndani ya miezi sita, akiwa na mtoto wake wa kwanza, Souda, mwenye umri wa miaka mitatu.
""Nafurahi sana kujumuika na familia yangu - mke wangu, watoto.""
Watakuwa na sherehe ndogo tu ya kuzaliwa wakiwa na wauguzi na watu wachache kutoka kwa jengo lao la ghorofa, Bw Arby alisema.
""Hakuna kilicho bora kuliko mwaka wa kwanza. Tutakumbuka wakati huu mzuri tunaoenda kuupata.""
Watoto hao walivunja Rekodi ya Dunia ya Guinness kwa kuwa watoto wengi zaidi kuzaliwa kwa wakati moja na kuishi.
Kabla ya kujifungua mnamo Mei 4, 2021, Bi Cissé alisafirishwa hadi Morocco na serikali ya Mali kwa uangalizi maalum.
Kuzaa watoto wengi ni hatari na akina mama walio na zaidi ya vijusi wanne kwa wakati mmoja wanashauriwa kuavya mimba hiyo hasa katika nchi ambazo utoaji mimba ni halali.
Pia kuna hatari ya watoto kupata matatizo ya kiafya kutokana na kuzaliwa kabla ya wakati wao, kama vile sepsi s(kuvimba tishu na viungo) na kupooza kwa ubongo.
Bi Cissé na watoto hao kwa sasa wanaishi katika kile ambacho baba yao alikitaja kama ""gorofa yenye tiba"" ambayo ni ya wamiliki wa kliniki ya Ain Borja huko Casablanca ambako watoto hao walizaliwa.
""Kuna wauguzi ambao wako hapa, pamoja na mke wangu, ambao husaidia kutunza watoto,"" Bw Arby alisema.
""Kliniki imewapa menyu ambayo inasema nini cha kuwapa kula wakati wote - usiku na mchana,"" aliendelea.
Chanzo cha picha, Saloum Arby
Watoto hao - wasichana watano na wavulana wanne - alizaliwa wakiwa nawiki 30 kulingana Waziri wa Afya wa Mali, Fanta Siby. Walikuw ana uzani wa kati ya gramu 500 na kilo moja (1.1lb na 2.2lb), Profesa Youssef Alaoui, mkurugenzi wa matibabu wa kliniki ya Ain Borja clinic aliambia shirika la habari la AFP wakati wa kuzaliwa kwao.
Walizaliwa kupitia njia ya upasuaji.
Wavulana wanaitwa  Mohammed VI, Oumar, Elhadji, Bah, nao wasichana wakapewa majina ya  Kadidia, Fatouma, Hawa, Adama na Oumou.
Kila mmoja wao ana kitu cha kipekee, baba yao alisema.
""Wate wana tabia tofauti. Wengine ni wapole, huku wengine wakipiga kelele na kulia sana. Wengine wanataka kuokota kila wakati. Wote ni tofauti sana, jambo ambalo ni la kawaida kabisa.""
Bw. Arby pia lishukuru serikali ya Mali kwa usaidizi wake.
""Serikali ya Mali ilitayarisha kila kitu kwa ajili ya matunzo na matibabu ya watoto hao tisa na mama yao. Sio rahisi hata kidogo, lakini ni nzuri na ni jambo la kufariji,"" alisema.
Hawajafika Mali lakini tayari ni maarufu sana nchini humo, baba yao alisema.
""Kila mtu ana shauku kubwa ya kuwaona watoto kwa macho yao - familia zao, marafiki, kijiji chetu, nchi nzima.""
Pia ana ujumbe kwa wanandoa wanaojaribu kupata watoto: ""Natumai Mungu atabariki kila mtu ambaye bado hajapata watoto - kwamba wanaweza kupata kile tulicho nacho sasa. Ni kitu kizuri, hazina halisi."""
Hatua ya singapore ya kuhalalisha ugandishaji wa mayai inasema nini kuhusu jamii yake - bbc news swahili,"Chanzo cha picha, Getty Images
Baada ya miaka ya majadiliano, Singapore ilitangaza mwezi uliopita kwamba ingeondoa marufuku kwa wanawake wasio na waume ambao wanataka kugandisha mayai yao kwa sababu zisizo za kiafya.
Lakini wakati wengi wamefurahishwa na kukaribisha hatua hizo, wengine wanasema bado kuna mengi yanayohitajika katika utaratibu huo na yanaonyesha Singapore bado ina safari ndefu kabla ya sera hiyo kuzingatiwa kuwa inajumuisha kila mmoja.
Gwendolyn Tan alikuwa na umri wa miaka 31 alipoamua kugandisha mayai yake.
Mwanamke mseja anayefanya kazi, siku zote alitaka kuwa na watoto wake wa kuwazaa - lakini hakuwa na mwenzi wake bado.
Suluhisho bora zaidi kwake lilikuwa kugandisha mayai yake - kuhakikisha kukutana na mtu si jambo la kukimbilia kwa ajili tu ya kupata watoto.
Alisafiri kwenye ndege peke yake na kuvuka maelfu ya maili hadi mji mkuu wa Thailand wa Bangkok, ambapo utaratibu ulifanyika.
Haikuwa nafuu - Gwendolyn anasema alitumia kiasi cha S$15,000 (£8571; $10932) kwa utaratibu huo.
Lakini kwake na wanawake wengi nchini Singapore ambao walitaka kugandishwa kwa mayai yao - kwenda ngambo lilikuwa chaguo pekee walilokuwa nalo.
Kugandisha yai ni marufuku nchini Singapore isipokuwa kwa wachache.
Mnamo mwaka 2020, Wizara ya Maendeleo ya Jamii na Familia ya nchi hiyo, ilisema walipaswa kuzingatia ''maswala ya kimaadili na kijamii juu ya kuhalalisha kugandisha yai'', miongoni mwa mambo mengine.
Walakini, mwezi uliopita, katika hatua ya msingi, serikali ilitangaza kwamba kuanzia 2023, wanawake wasio na waume kati ya 21-35 wataruhusiwa kugandisha mayai yao.
Lakini kwa tahadhari - wanaweza kutumia mayai ikiwa tu wameolewa kisheria.
Hii haijumuishi mara moja wanawake wasio na waume ambao wanaweza kutaka kulea watoto nje ya ndoa na pia wapenzi wa jinsia moja ambao hawawezi kuolewa chini ya sheria za Singapore.
Ulimwenguni kote, ugandishaji wa mayai umekuwa maarufu.
Inahusisha kukusanya mayai ya mwanamke kutoka kwenye ovari yake, kuyahifadhi katika hali ya kuganda kwa kina na kuyayeyusha katika hatua ya baadaye.
Kwa wakati huu, huwa yanawekwa pamoja na manii kwa matumaini kwamba kiinitete hujitengeneza na mimba inakua.
Mnamo mwaka wa 2009, ni wanawake 475 pekee waliogandisha mayai yao nchini Marekani, kulingana na data za Jumuiya ya Teknolojia ya Usaidizi ya Uzazi.
Kufikia mwaka 2018, wanawake 13,275 walikuwa wamefanya hivyo - ongezeko la zaidi ya 2500%.
Singapore imeshuhudia ongezeko kama huo.
Kliniki moja katika mji mkuu wa Malaysia wa Kuala Lumpur ililiambia shirika la habari la AFP kwamba mwaka wa 2021, waliona ''idadi inayoongezeka'' ya wanawake wa Singapore wanaokuja kufanyiwa mchakato huo.
Chanzo cha picha, Getty Images
Na kadiri watu wengi zaidi nchini Singapore walivyoanza kugeukia kugandisha mayai - walianza pia kuzungumzia marufuku hiyo.
Emma, ambaye mnamo mwaka 2021 alianza kampeni ya 'My Eggs My Time' -  inayotaka ugandishaji wa yai uhalalishwe nchini Singapore, alikuwa miongoni mwao.
''Alijibu, hatua hiyo [ilikuwa] chanya. Nilipokea ujumbe chungu nzima kutoka kwa wanawake wakishirikisha simulizi zao kuhusu kwa nini walitaka kugandisha mayai yao,'' alisema Emma, ambaye anatambulika kwa jina lake la kwanza.
Mada hiyo pia ilikuwa ni ile ambayo ililetwa mara kwa mara bungeni na Mbunge Cheng Li Hui.
''Mwaka wa 2016, nilipoibua mada hii mara ya kwanza, watu walikuwa wakionyesha kama wanauliza, Hii ni nini? Wewe ni wa kisasa sana kwetu,'' alisema.
''Lakini kadiri muda ulivyokwenda, kumekuwa na mazungumzo mengi zaidi. Mwaka jana [baada ya kuleta mada hii], niliweza kuona tofauti kubwa [katika miitikio]. Nilipata barua pepe nyingi zaidi za kunishukuru.''
Wengi pia wamekaribisha ukweli kwamba kugandisha yai kunaweza kusaidia kuongeza kiwango cha uzazi cha Singapore, ambacho ni miongoni mwa viwango vya chini zaidi duniani.
Mnamo mwaka 2020, kuzaliana kulifikia kiwango cha chini katika kihistoria cha watoto 1.1 kwa kila mwanamke, ikilinganishwa na wastani wa kimataifa wa 2.4.
''Hii ni hatua imewadia wakati muafaka,'' alisema Shailey Hingorani, mkuu wa Utafiti na Utetezi, lakini anaongeza kuwa kuna tahadhari kadhaa ambazo 'zinakatisha tamaa'.
Singapore ni moja wapo ya miji ya kisasa zaidi ulimwenguni - lakini pia ina uhafidhina - haswa katika dhana yake ya familia, ambayo inarejelea kama ''msingi vya ujenzi wa jamii''.
Kwa kiasi kikubwa jamii hiyo inajaribu kusukuma mbele ''ufafanuzi wa kuwa na familia ndogo''. ... ambao kiutamaduni hufafanuliwa kama baba, mama na watoto wao'', asema Bi Hingorani.
Sera za serikali bila shaka zinalenga kuhimiza ukuaji wa familia kama hizo.
Wazazi wasioolewa na wasio na wenzi wao, kwa mfano, wanastahiki tu ruzuku ndogo ya nyumba.
''Sera za makazi za Singapore hazimchukulii mama mmoja ambaye hajaolewa na watoto wake kama 'msingi wa familia', na hivyo kuwazuia kuhitimu kupata ruzuku fulani,'' alisema Bi Hingorani.
Watu wasio na waume - ikiwa ni pamoja na wanandoa wa jinsia moja ambao hawawezi kuoana kihalali - lazima pia wangoje hadi umri wa miaka 35 ili kununua nyumba za makazi za umma, na hata hivyo wawe na idadi ndogo ya chaguzi za kuchagua.
Alipoulizwa kama kulikuwa na mipango ya kubadilisha sera hizi, msemaji kutoka Wizara ya Maendeleo ya Jamii na Familia ya Singapore, alisema sera ya umma ya nchi ''inahimiza uzazi ndani ya ndoa''.
Bi Hingorani aliongeza kuwa hii ''ilikuwa ya kukatisha tamaa, lakini haishangazi'', na ametoa wito kwa Singapore ''kufanya ugandishaji wa mayai uliochaguliwa kupatikana kwa wote bila kujali hali ya ndoa, uwezo wa kifedha na hali ya elimu''.
Suala jingine ambalo limeletwa na sera hiyo mpya ni kwamba Singapore itawaruhusu tu wanawake walio na umri wa chini ya miaka 35 kugandisha mayai yao.
Hii ni kwa mujibu wa miongozo iliyowekwa na shirika la udhibiti wa uzazi la Uingereza HFEA, ambalo linasema uzazi hupungua kulingana na umri, hivyo wakati mzuri wa kugandisha yai ni kabla ya mwanamke kufikia umri wa miaka 35.
Hata hivyo data imeonyesha kuwa umri unaojulikana zaidi ambao wanawake nchini Uingereza hutibiwa ni miaka 38, na wengi hugandisha mayai wakiwa na umri wa miaka ya 40.
Bi Cheng anasema wanawake nchini Singapore huenda wakakabiliwa na hali kama hiyo.
''Sisi ni taifa lililoendelea, tumeelimisha wanawake ambao wana taaluma na uchaguzi, nadhani umri wa miaka 35 ni mdogo sana. Ikiwa mtoto wa miaka 37 ana hifadhi nzuri ya mayai ina maana tuwazuie kugandisha mayai yao?,'' alisema.
Lakini shirika la Jamii linasema ukomo wa umri ''unatokana na ushahidi wa kimataifa wa kisayansi na makubaliano ya kitaalamu kwamba ubora wa yai huelekea kupungua sana baada ya miaka 35'', ingawa walisema inawezekana kwa wanawake kukata rufaa dhidi ya kikomo hiki cha umri kwa msingi wa watu hutofautiana.
Waliongeza kuwa ''wanaweza kukagua kikomo hiki cha umri... ikiwa kutakuwa na maendeleo ya kimatibabu ambayo yataruhusu uwezekano mkubwa wa kushika mimba kwa mayai ambayo yanatoka kwa wanawake wa umri mkubwa.""
Chanzo cha picha, Steven Goh
Lakini wanawake kama Gwendolyn wanahisi kwamba wakati hatua ya serikali ina vikwazo, anaamini kwa ujumla ''itawawezesha'' wanawake zaidi wa Singapore kufanya mayai yao yagandish
''Tunapaswa kuruhusu wanawake kuwa na wakala - ni mayai yangu. Hivyo kama nina umri wa miaka 40 na ninataka kuwa mzazi asiye na mwenzi, basi hilo ni chaguo langu. Lakini nadhani hatimaye, mwisho wa siku, ukweli kwamba sisi kuruhusu hili ni dhahiri ni mabadiliko makubwa ya hatua. Je, tunaweza kufanya zaidi? Kweli kabisa. Lakini nadhani kwa sasa, tunapaswa kusherehekea mabadiliko haya.''we."
Changamoto ya kijana huyu ya kuishi na ugonjwa wa kuvunjika mifupa - bbc news swahili,"Chanzo cha picha, Archivo personal
Tangu alipokuwa mtoto mdogo, Beatriz Fernandes da Silva  amekuwa mwangalifu sana asije akaanguka na kujiumiza.
Alipokuwa bado tumboni mwa mama yake. Madaktari  waligundua kitu kisichokuwa cha kawaida kupitia uchunguzi wa ultrasound na kuonya kwamba mtoto anaweza kuzaliwa na aina fulani ya ugonjwa unaofahamika kama osteopenia- msongamano wa chini wa mifupa au hata umbilikimo.
Mwezi mmoja baada ya kuzaliwa, mama yake alipokuwa akimbadilisha nguo hakufanya jambo dogo kama kumlaza vizuri alimvunja mkono. Wakati huo, wazazi wake walimkimbiza hospitali, ambako waliulizwa ikiwa mtoto amenyanyaswa.
""Daktari aliniuliza hilo swali nikamjibu hapana. Wengine walikuja, kumchunguza wakagundua ile sehemu nyeupe ya jicho ilikuwa rangi ya buluu.
Hapo ndipo walibaini alikuwa na ugonjwa gani,"" anakumbuka Shirlei Fernandes Serra, mama yake Beatriz.
Madaktari walimpata na ugonjwa unaofahamika kama osteogenesis imperfecta, maarufu ""brittle bone "".
Huu ni ugonjwa unaosababisha mifupa ya muathirika kuvunjika kwa urahisi sana, kwa kawaida bila majeraha ya aina yoyote, kama vile kuanguka.
Licha ya mapungufu kadhaa, Beatriz alijaribu kuishi maisha ya kawaida kama msichana yeyote. ""Nilikuwa mtukutu, nilikuwa nikiteleza na nilikuwa msichana matata sana,"" anakumbuka.
Mama yake anasema alikuwa mwangalifu, lakini hakuna kilichozidi: ""Sijawahi kumnyima kuiishi shauku yake hata nilimruhusu apande skateboard, na alipata ujuzi wa ajabu.""
Chanzo cha picha, Archivo personal
Beatriz amekumbana na maumivu yanayotokana na kuvunjika mara kwa mara kwa kufanya mambo ya kawaida. Kwa mfano alivunja kidole alipokuwa akijaribu kuua mdudu.
Wakati mwingine, alianguka chali na kuvunjika mguu - na kiwiko chake wakati alipokuwa akicheza shuleni.
Hali hiyo ilimfanya asalie nyumbani kwa muda kabla ya kurejea shuleni . Sikupenda kusoma nyumbani kwa sababu ilinikumbusha yaliyotokea. Nilikuwa na miaka 14, na sikuwa na uwezo wa kuandika vizuri,"" alisema huku akilalamika.
Alipoamua kuendelea na masomo, ilimbidi aanze shule ya msingi, ingawa alikuwa kijana. Kwa sasa anaendela na mwaka wa pili wa shule ya sekondari, anasoma usiku.
Osteogenesis imperfecta ni ugonjwa unaosababishwa na kasoro katika jeni zinazohusika na utengenezaji wa aina ya kwanza ya collagen, ambayo husababisha mabadiliko hasa katika uundaji wa mifupa, tishu ngumu inayotengeneza meno, sehemu nyeupe ya macho na mishipa.
Chanzo cha picha, Archivo personal
Sawa na Beatriz, watu wanaweza kuzaliwa na hali hiyo. Hata hivyo, katika baadhi ya matukio, mwanzo unaweza kuonekana baadaye, katika kipindi cha uzazi.
Ni kile kinachojulikana kama hepatitis ya asili isiyojulikana ambayo inaathiri watoto katika nchi kadhaa.
""Unaweza kuvunjika katika mwaka wa kwanza wa maisha au mara tu baada ya mwaka wa kwanza, ambayo ni sifa ya ukali mdogo au mkubwa wa ugonjwa,"" Daniel Ferreira Fernandes, daktari wa mifupa na profesa wa Tiba katika Chuo Kikuu cha Kikatoliki cha Kipapa cha Paraná (Brazil) .
Ugonjwa wa ""Mfupa wa Kioo"" unaweza kugawanywa katika viwango vinne, mbaya zaidi ni aina ya 2, ambayo mtoto anaweza kujeruhiwa hata ndani ya tumbo la mama.
""Hii ni hatua mbaya na mtoto hufa muda mfupi baada ya kujifungua au wiki chache baadaye,"" aeleza Adenor Israel de Oliveira, daktari wa mifupa katika Taasisi ya Neurology na Cardiology ya Curitib.
Kuvunjika kwa kawaida kunaweza kutokea baada ya kile kinachochukuliwa kuwa kiwewe kidogo na kunaweza kusababisha usumbufu mdogo. Hata hivyo, maumivu ya muda mrefu yanaweza kutokea kutokana na upungufu wa mifupa, ambayo ni sehemu ya mifupa iliyovunjika.
Chanzo cha picha, Archivo personal
""Kuna aina mbaya zaidi ya osteogenesis imperfecta. Kadiri matukio ya kuvunjika yanavyoongezeka na ndivyo ugonjwa hujidhihirisha,"" anasema Ferreira Fernandes.
Wakati wa kubalehe, kutokana na mabadiliko ya homoni, hatari ya kuvunjika hupungua. Lakini hujitokeza tena kwa wanawake baada ya hedhi kukoma na kwa wanaume baada ya miaka 60.
Dalili ya kawaida ni maumivu ya muda mrefu, yanayotokana na ulemavu wa mifupa na kuvunjika. Sifa kuu za ugonjwa huo ni udhaifu wa mifupa, ulemavu wa meno, rangi ya  macho kuwa ya samawati, na ulegevu wa jumla wa mishipa.
Chanzo cha picha, Getty Images
Mabadiliko ya umbo la mfupa wa kiunovertebrae husababisha ulemavu wa eneo la mgongo( na kufanya mgongo kupinda), hali inayochochewa na kuvunjika mara kwa mara kwa mifupa ya eneo hilo la mwili.
Kulingana na Ferreira Fernandes, kupoteza uwezo wa kusikia kunaweza pia kutokea, hali ambayo huathiri 50% ya wagonjwa.
Matibabu ni ya aina nyingi na inahusisha wataalamu kadhaa maalumu.
Lengo kuu ni kupata utendaji bora zaidi wa viungo, ambayo humpa mtu hali bora ya maisha na uhuru katika shughuli za kila siku.
Matumizi ya dawa maalum, ambayo inazuia mfupa kudhoofika, pia ni sehemu ya tiba.
Kama sehemu ya utunzaji, kuna pia kuzuia kuvunjika, kusisimua misuli kwa (kusimama), kutembea na kuimarisha misuli."
Waridi wa bbc: jinsi saratani ilivyomfanya mwanamke huyu kupoteza ujauzito mara tisa - bbc news swahili,"Chanzo cha picha, Caroline Gathoni
Ni simulizi ya Caroline Gathoni , mwanamke wa miaka 28 raia wa Kenya ,Kwa miaka ya utu uzima wake anasema kwamba kwa muda mrefu amezongwa na uchungu mwingi.
""Natamani ningekuwa na jibu la jinsi nilipata saratani lakini, kwa kweli, sina , Mume wangu na mimi tumekuwa tukijaribu kupata mtoto kwa muda mrefu. sio eti kwamba mimi ni tasa .Ila nilipata mimba, mara tisa, na majaribio yote tisa ya kushika mimba yaliishia  kuharibika kwa mimba hizo . Nilijifungua mtoto wangu wa kwanza wa kiume mnamo 2013.""anasema Caroline
Wakati huo Caroline anasema kwamba maisha ya ndoa  yalikuwa sawa , wakati anajaaliwa mwanae wa kwanza , walijitahidi yeye na mume wake kumlea mwana wao kwa njia bora zaidi .Kabla ya mwaka wa 2018 ulikuwa mwaka mmoja kabla hajajifungua mtoto wao wa pili anasema kwamba aligundua alikua anavuja damu iliyokuwa na harufu kutoka sehemu zake za siri .
Anasema kwamba kipindi hicho alikuwa na ujauzito hivyobasi akaamua kwenda hospitalini kwa uangalizi  .
""Kwanza, madaktari waligundua ugonjwa wa candidiasis, ugonjwa wa kuvu unaojulikana kama maambukizi ya uchachu. wakati huo walinipa dawa za kuua viini ili kutibu nakumbuka wakati huo  damu ilinitoka kama maji ya bomba. Ningeweza kutumia pakiti moja ya taulo za hedhi  kwa siku, hata hivyo, nilikuwa mjamzito. Baadaye, niliambiwa kwamba nilikuwa na ugonjwa wa uvimbe kwenye fupanyonga(pelvic inflammatory disease). Iliathiri safari yangu ya ujauzito na mtoto wangu alizaliwa kabla ya wakati, katika wiki 28""anasema Caroline  ""
Mwanadada huyu anasema kwamba shinikizo la mtoto wake kuzaliwa kabla ya wakati , ni kwa sababu alipata  maambukizi ya bakteria yanayofahamika kwa lugha ya kimatibabu kama  chorioamnionitis, ambayo hufanya maji anayoelea mtoto akiwa tumboni kubadiika na kuwa rangi ya kijani .
Hali hio ilikuwa inaashiria mstari mwekundu ikimaanisha kwamba alihitaji  upasuaji wa dharura.
Katika chumba cha upasuaji, madaktari waligundua uvimbe mwengine ambao walikata sehemu kidogo ili kufanyia vipimo , wakati huo walidhani ni kitu kama saratani, ila ilibidi wafanyie uchunguzi zaidi .Ila kilichokua akilini mwake ni jinsi mtoto wake aliyekuwa na wiki 28 ataishi licha ya kuzaliwa kabla ya wakati?
"" Nilimtazama mtoto wangu ambaye alikuwa kwenye kifaa maalum cha kumsaidia kupumua (incubator) akipigania maisha yake kupitia mashine. Mawazo mengi yalikuwa yanapita akilini mwangu na uwezekano wa kupata saratani uliniogopesha sana. Sikutaka ukweli huo. Licha ya kuwa katika nyanja ya utabibu, sikuamini kuwa siku moja daktari angeniita, na kupasua mbarika kwamba  nimegundulika kuwa na saratani katika mlango wa kizazi changu . ""anakumbuka Caroline
Chanzo cha picha, Caroline Gathoni
Caroline anasema kwamba alishtuka kwa habari hizo , ilibidi apige moyo konde kuendelea na maisha yake na hasa kuona kwamba mtoto wake aliyekuwa bado kwenye mashine angeishi.
Mtoto wake alipokomaa waliruhusiwa kutoka hospitalini.
Ila maisha ya ndoa waliporudi nyumbani kutoka hospitalini  yalikuwa na changamoto nyingi.
""Ndoa yangu ilichukua njia ile ile ambayo afya yangu ilikuwa imeanza kuzorota, kipigo  kingine ambacho sikutarajia . Kulikuwa na mabadiliko sana kwa upande wa mwenza wangu na nilihisi kana kwamba sikuwa nampendeza mume wangu kama hapo awali   .Asubuhi moja, baba wa watoto wangu aliamka na kuniomba niondoke nyumbani kwetu pamoja na watoto wangu wawili. Alisema hayo bila kutetereka, nilisalimu amri na kuondoka""anasema Caroline
Asijue kwamba alikuwa tayari ameshika mimba nyengine , kutokana na hali ya saratani yake mtoto wake wa kiume alifariki akiwa tumboni .
Chanzo cha picha, Caroline Gathua
Hapo awali mwanadada huyu anasema kwamba alipoteza pacha watatu kabla ya kujifungua na wengine wawili baada ya kujifungua vizuri.
Tukio jingine liligunduliwa wakati madaktari walipokuwa wakiweka njia ya kupitisha maji  wakati wa upasuaji. Walishuku kwamba Caroline anaweza kuwa na  saratani ya damu. Ubashiri wao ulithibitishwa , kwamba alikuwa na leukemia.
""Mnamo Desemba mwaka jana, nilipata pigo lengine la  habari mbaya. Kwamba saratani ilikuwa imeenea kwenye maini yangu . Nilikuwa najiuliza , je mambo haya yote yako   katika mwili mmoja?'' , anakumbuka Caroline
Licha ya kupashwa habari hizi zote ambazo bila shaka zinahofisha na kuhuzunisha Caroline anasema kwamba kwa sasa hakuna kingine ambacho madaktari wanaweza kufanya , ila kumpa huduma ya kuhakikisha kwamba mwili hauna uchungu mwingi  au kile kinachofahamika kama utunzaji wa kuzuia uchungu kwa mgonjwa wa saratani.
Chanzo cha picha, Caroline Gathua
Caroline Gathoni Wanjiru ni mzaliwa  Wa   kijiji cha Kihingo, Limuru, Kaunti ya Kiambu.
Yeye ni mtoto wa  kipekee kutoka kwa mama yake , alilelewa na mzazi mmoja tu. Muda mwingi wa maisha yake aliishi  na  bibi yake .
Caroline kuna wakati hufikiria sana juu ya afya yake kwani utotoni mwaka alikua kama watoto wengine wenye afya:""Nilikua na afya njema na sikuwahi kuwa na matatizo yoyote ya kiafya. Nilipenda kutunza watu tangu nikiwa mdogo, si ajabu nilichukua taaluma ya uuguzi.
Kabla maisha hayajanibadilikia kwa mshangao wa magonjwa , niliwahi kufanya kazi   Hospitalini kama muuguzi "".
Chanzo cha picha, Caroline Gathua
Mnamo Aprili 28 mwezi huku mwanadada huyu , atakuwa anatimiza miaka 29 na anasema angetaka kusherehekea siku yake ya kuzaliwa na watu kama yeye, na washiriki wa kikundi chao cha msaada cha  Lady Hope."
Maharage ya jesca: hurudisha maelewano katika ndoa kwa kuongeza nguvu za kiume-mtafiti - bbc news swahili,"Kwa muda mrefu sasa wanawake na wanaume wamekuwa wakilalamikia suala la ukosefu wa nguvu za kiume kitu ambacho kimefanya watafiti kutoka Tari Seriani Arusha kuja na wazo la kuyaongezea maharage viini lishe vinavyoweza kurudisha uwezo wa kushiriki tendo la ndoa kwa wanaume!
Je ungependa kufahamu Maharage haya yanafanyaje kazi na upatikanaji wake!?
Mwandishi wa BBC Lulu Sanga  ametembelea kituo hicho cha utafiti jijini Arusha na kutuandalia taarifa hii.
Picha na Frank Mavura"
Siku ya malaria duniani: mabadiliko ya tabia nchi na chanjo yanavyoathiri mapambano dhidi ya ugonjwa unaoua duniani - bbc news swahili,"Chanzo cha picha, Getty Images
Kuna zaidi ya visa milioni 240 vya malaria kila mwaka, huku ugonjwa huo ukiwauwa zaidi ya watu 400,000 katika nchi 60 kila mwaka.
Tarehe 25 Aprili ni siku ya Malaria duniani wakati ambapo Shirika la Afya duniani (WHO) hutoa uelewa kwa jumla kuhusu juhudi za pamoja na kuiepusha dunia na malaria.
Lakini huku mapambano hayo yakisaidia kuanzishwa kutolewa kwa chanjo ya kwanza duniani iliyoidhinishwa na WHO, mabadiliko ya tabia nchi, na ongezeko la viwango vya joto vinamaanisha kuwa ugonjwa huo unaoua unaweza kusambaa katika maeneo mengine mapya ambako haukuwahi kushuhudiwa kabla.
""Viwango vya juu zaidi ya joto huongeza uwezo wa mbu kubeba vimelea wa malaria ambavyo vinaweza kusababisha ugonjwa ,"" anasema Dkt Isabel Fletcher, meneja wa teknolojia ya dataza kisayansi katika taasisi ya  Wellcome Trust charity.
""Mabadiliko ya tabia nchi yatafanya maeneo mengi zaidi ya dunia kuwa mahala panapofaa kwa ajili ya usambazaji wa mbu. Kwasababu dunia itakuwa na joto zaidi , malaria inatarajiwa kupanuka zaidi katika maeneo ya nyanda za juu, ambayo kwa sasa yanaweza kuwa baridi sana kiasi kwamba mbu hawawezi kusambaza ugonjwa ,"" alitahadharisha.
Kulingana  na jopo la Umoja wa Mataifa la serikali kuhusu mabadiliko ya tabia nchi  (IPCC),hata kama sera zote  za kupunguza hewa ya kaboni ambazo serikali ziliweka kufikia mwaka 20202, zilitekelezwa kikamilifu, dunia bado imeendelea kuchemka kwa kiwango cha nyuzijoto  3.2 katika karne hii. Lengo la dunia ni  kutaka ongezeko la viwango vya joto vibakie katika nyuzijoto 1.5 au chini yake kwa kupunguza hewa ya kaboni.
Chanzo cha picha, Getty Images
Zaidi ya kuongezeka kwa viwango vya joto dunaini, watafiti wanaonya  kwamba kupungua kwa viwango vya mvua na unyevu nyevu  na hata hali ya ukame pia kunaweza kusababisha ukuaji wa wa haraka wa mbu wanaobeba ugonjwa katika maeneo ambayo haukuwahi kuripotiwa kabla.
""Tafiti zimeonyesha  katika mataifa ya Caribbean na katika Brazili kwamba wakati kunakipindi cha ukame, watu watatunza maji zaidi. Hilo husababisha makazi mazuri ya mbu . Hiyo ndio maana katika hali za ukame, unaweza kupata ongezeko la maambukizi ya  homa ya  dengue ,"" Dkt Fletcher anasema.
Kuna hofu kwamba kama hii hutokea kwa homa ya dengue, itatokea pia kwa malaria.
Mabadiliko ya tabia nchi yanweza kupunguza kusambaa kwa malali katika baadhi ya maeneoambako tayai hali ilikuwa mbaya zaidi, ndio maana Dkt  Fletcher anadhani kwamba uelewa mkubwa zaidi wa athari za mabadiliko ya hali ya joto litakuwa ni jambo muhimu katika kuendelea kupambana dhidi ya ugonjwa wa malaria.
""Kwa kubuni makadiria ya hatari katika siku zijazo, tunaweza kutambua watu ambao wako katika hatari na hivyo kuwalenga katika juhudi za kuzuwia ipasavyo kusambaa kwa ugonjwa ,"" anasema.
Ni zipi dalili za malaria?
Malaria ni ugonjwa hatari unaosambazwa nna mbu, ambao unaweza kusababisha kifo iwapo haubainika na kutibiwa haraka. Dalili zake ni pamoja na:
Chanzo: NHS
Lakini huku mabadiliko ya tabia nchi yakitishia kuyafanya mapambano dhidi ya ugonjwa kuwa magumu, mafanikio mapya yamepatikana katika vita dhidi ya malaria.
WHO imetangaza hivi karibuni kuwa zaidi  ya watoto milioni moja katika mataifa ya  Ghana, Kenya na  Malawi wamekwishapokea dozi moja au mbili za chanjo ya kwanza ya dunia ya malaria, chini ya mpango ulioratibiwa na shirika hilo la Umoja wa Mataifa.
Majaribio ya kwanza ya chanjo ya malaria, kwa mara ya kwanza yaliyoanzishwa na serikali ya malawi katika mwezi wa  Aprili 2019, yameonyesha kwamba   chanjo ya  RTS,S/AS01 (RTS,S) ni salama na ni rahisi kuitoa, na kwamba inapunguza kwa kiasi kikubwa makali ya malaria.
Chanzo cha picha, Getty Images
Ni upi mkakati wa WHO wa kuzuwia malaria?
Chanzo: WHO
Shirika hilo linakadiria kuwa chanjo ya malaria inaweza kuyaokoa maisha ya watoto kati ya   40,000  hadi  80,000 wa Afrika kila mwaka.
""Tuliweza kuangalia athari a chanjo baada ya miaka miwili na usalama wake. Kile tulichokiona kilikuwa kwamba chanjo ile ilikuwa salama na iliweza kuvumilika sana,"" anasema Dkt Mary Hamel, ambaye anaongoza utekelezwaji wa mpango wa chanjo ya malaria ya WHO.
Katika kipindi cha miaka hiyo miwili ya uchunguzi wa chanjo, kulikuwa na mafanikio ikiwa ni pamoja kushuka kwa wagonjwa wanaolazwa hospitalini na kushuka kwa visa vya kutishia maisha vya malaria kwa kiwango cha theluthi moja .""
Zaidi ya hayo chanjo ya  RTS,S, kuna chanjo nyingine za malaria  zinazofanyiwa majaribio. R21/Matrix-M, ni miongoni mwa zile ambazo katika awamu ya kwanza ya majaribio.
Kampuni kubwa ya famasia  BioNTech pia inalenga kutengeneza chanjo ya malaria kwa kutumia teknolojia inayofanana na  ya  mRNA ambayo ilitumiwa wazi kwa mara ya kwanza katika chanjo yake ya  Covid-19.
Chanzo cha picha, Getty Images
Malaria ni vimelea ambavyo huvamia na kuharibu seli za damu za binadamu ili kutengeneza upya na huenezwa kwa mbu anayeng'ata na kufyonza damu.
Chanjo iliyopo ya RTS,S  huwalenga mbu hatari zaidi ambao wanapatikana sana katika Afrika : Plasmodium falciparum.
Wakati mtu anapoumwa na mbu, vimelea hawa huingia kwenye mfumo wa damu na kuambukiza seli za ini. Chanjo imetengenezwa kuzuwia vimelea hao kuambukiza ini, ambako  huweza kukua na kuzaliana, na kuingia tena ndani ya mfumo wa damu na kuathiri chembechembe nyekundu za damu, na hivyo kusababisha kuumwa.
Chandarua kipya kinachoimarisha kinga dhidi ya Malaria
Chanjo hiyo inahitaji dozi nne ili iwe na ufanisi, dozi tatu za kwanza hutolewa baada ya mwezi mmoja mmoja kwa watoto wenye umri wa miezi mitano, sita , na saba na chanjo ya mwisho hutolewa mtoto anapokuwa na umri wa miezi 18, kwa lengo la kuimarisha chanjo za tatu za awali.
Wataalamu wa afya wanashauri kwamba chanjo itumiwa na mikakati kadhaa ili kuzuwia maambukizi na kupunguza kwanza kusambaa kwa ugonjwa.
WHO inatarajia dozi milioni zaidi ya 80 zitahitajika kila mwaka, hususan katika mataifa yote yaliyopo kusini mwa jangwa a sahara.
Kiwango hiki cha dozi za chanjo cha hali ya juu kinakuja na changamoto zake.
""Kiwango cha chanjo kinachotakikana kitakuwa kikubwa kuliko dozi zitakazokuwepo na kwa haraka ambapo watengenezaji wanatakiwa kuongeza kiwango cha uzalishaji ,"" Dkt Hamel anaelezea.
Kwa sasa kuna mtengenezaji mmoja tu wa chanjo ya malaria, GlaxoSmithKline (GSK).
""Mpango wa  GSK ni kuongeza hadi dozi milioni 15 kwa mwaka ,"" anasema Dkt Hamel.
""Kusema ukweli tunahitaji kushirikiana katika kujitolea na kuwa na  utashi wa kisiasa na kuhakikisha kuna chanjo za kutosha kuweza kuwafikia watoto hawa ambao wako katika hatari ya kuugua malaria mbaya."""
Ramadhan 2022: je kufunga kula kunaimarisha uwezo wa kumbukumbu wa ubongo? - bbc news swahili,"Chanzo cha picha, Getty Images
Inaaminiwa kwamba kadri mtu anavyoendelea kuwa na umri mkubwa, ndivyo uwezo wake wa kukumbuka mambo unavyoendelea kuzorota.
Lakini baadhi ya tafiti zinasema kuwa tunaweza kukabiliana na tatizo hili  na kurejesha uwezo wa kumbukumbu ya mambo, kulingana na kiasi cha chakula au vinywaji tunavyokunywa.
Dkt.Gilles Yew wa taasisi ya Kings College mjini London aliyewahi kushiriki katika utafiti wa awali alikusanya taarifa muhimu kuhusu suala hili.
Tafiti zilizofanywa kwenye panya zimeonyesha kuwa wakati vyakula vya kutia nguvu mwilini  vimepungua, ubongo hutengeneza seli mpya au neva.  Mchakato huu huitwa neurogenesis kwa lugha ya kitaalamu. Wanasayansi wamebaini kwamba uwezo wa kumbukumbu yao ulikuwa bora zaidi.
Madaktari katika Kings College, Sandrine Thuret na Curie Kim, wanachunguza iwapo hili linawezekana kwa binadamu pia.
Watu 43  akiwemo  Dkt. Gilles, wa  taasisi ya Kings college walichaguliwa  kufanya majaribio.
Washiriki  walikuwa ni watu wenye umri wa  kuanzia miaka 45 hadi  miaka 75. Kwa wiki nne, walilishwa chakula chenye viwango vya chini vya kutia nguvu mwilini. Ilikuwa ni kati ya gramu 500-600 za vyakula vya kutia nguvu mwilini, siku mbili kwa wiki. Siku nyingine tano walikula chakula cho cha kawaida. Na wakafunga.
Chanzo cha picha, YUICHIRO CHINO/GETTYIMAGES
Kumbukumbu ya kila mmoja wao  Ilipimwa mwanzoni na mwishoni mwa wiki nne za majaribio.
Malengo ya majaribio yalikuwa ni kubaini tofauti kati ya uwezo wao wa awali na uwezo wao mpya  wa kumbukumbu.
Kila mtu aliyeshiriki katika jaribio hilo alipimwa damu, ambayo ilichunguzwa kiwango cha protini ndani yake.
Utafiti umeonyesha kuwa seli mpya na neva vinaundwa kusaidia mtu anayefunga kula chakula na kupunguza  virutubisho vya kutia nguvu mwilini.
Matokeo ya uchunguzi ni ya kutia moyo sana.
Ilibainika kuwa hali ya mwili kwa kila mshiriki aliyeshiriki majaribio haya ilikuwa bora zaidi, na viwango vyao vya protini ndani ya mwili viliongezeka. Uchunguzi huu ulionyesha kwamba kula chakula kidogo au kufunga, huongeza uwezo wa mtu wa kumbukumbu ya mambo.
Hata hivyo kuna matokeo tofauti yaliyojitokeza kwa baadhi ya watu. Kw amfano, umbo la mwili la Dkt  Gilles lilibadilika na kuwa dogo kuliko awali na viwango vya   protini havikubadilika.
Chanzo cha picha, CAROL YEPES/GETTYIMAGES
Kulingana na wataalamu, huenda kukawa na sababu ambazo zilichangia matokeo haya.
Usingizi mzuri una uhusiano wa karibu na neva. Lakini wakati wa utafiti Dkt. Gilles alipata kiwango kidogo  cha usingizi,na labda ilikuwa ninkwasababu ya njaa.
Dkt Gilles alikuwa ndiye mwenye umri mdogo zaidi ya washiriki wote waliofanyiwa uchunguzi. Hufanya mazoezi ya mwili ya mara kwa mara.
Athari za kufunga kwa muda mfupi zitapungua. Sasa tunamfundisha mtu mwneye umri wa miaka 60 kufanya jaribio la kufunga.
Matokeo yanaonyesha, kuwa iwapo una umri n mkubwa na huwezi kufanya mazoezi sana, basi kufunga kwa siku mbii kwa wiki kunaweza kuboresha uwezo wako wa kumbukumbu.
Kwa hizo siku mbii, wanawake wanapaswa kupunguza viwango vyao vya vyakula vya kutia nguvu mwilini hadi gramu 500, huku wanaoume wakitakiwa kula gramu 600. Na kwa siku tano za wiki  zilizobaki, unaweza kula tu kama kawaida unavyokula kila siku."
Bakteria wanaoishi kwenye kibofu cha mkojo wanaoweza kuwa dalili ya saratani ya tezi dume-utafiti - bbc news swahili,"Chanzo cha picha, Getty Images
Wanasayansi wanasema wamebaini bakteria ambao wanapatikana katika mkojo na wanahusishwa na saratani ya tezi dume.
Ugunduzi huu, wataalamu wanasema unaweza kusaidia kulenga saratani katika hatua zake za mapema na hata kuizuwia.  Imebakia kushuhudiwa iwapo bakteria hawa wanaweza kusababisha saratani wenyewe au iwapo wataonyesha dalili tu.
Kikundi cha wanasayansi kutoka Chuo kikuu cha East Anglia, ambacho kilibaini uhusiano huu, kilisema utafiti zaidi utafanyika kubaini iwapo kutumia dawa za maambukizi  (antibiotics ) zinaweza kuponya ukuaji wa saratani au uvipe wake.
Ni wazi kwamba maambukizi ya bakteria  yanaweza kuwa na mchango mkubwa katika kusababishwa kwa baadhi ya aina za saratani . Hakuna bakteria aina ya pylori , kwa mfano, inayoweza kusababisha saratani ya tumbo, lakini  antibiotics  zinaweza kupunguza hatari.
Chanzo cha picha, Getty Images
Saratani ya tezi dume kila mara inauwa-baadhi ya uvimbe hukua taratibu sana kiasi kwamba hausababishi matatizo-hauhitaji kuondolewa na unaweza kufuatiliwa kwa karibu.
Changamoto ni kung'amua na kuzuwia saratani ya tezi dume miongoni mwa wanaume wakati ingali katika hatua za mwanzo, ambayo inaweza  kukua kwa kasi na inaweza kuuwa.
Kwa sasa kuna vipimo vya kimatibabu, kama vile vipimo vya damu au uchunguzi wa mara kwa mara-inawezekana mara kutambua saratani itakuwa mwelekeo  gani na hatari kiasi gani.
Kuhusu utafiti wa hivi karibuni, wataalamu walichunguza ufanisi wa vipimo vya kibaiolojia vya vibofu visivyokuwa na  mkojo vya wagonjwa zaidi ya sita, baadhi wenye saratani ya tezi dume na baadhi wasiokuwa nayo.
Walibaini aina tano za bakteria ambao walikuwa katika sampuli za mkojo zilizochukuliwa kutoka kwa wagonjwa wa kiume, na baadhi yao baadaye walipatwa na aina mbaya inayofanana na  ya saratani ya tezi dume.
Chanzo cha picha, SPL
Bakteria hawa wote wanaweza kukua bila oksijeni. Baadhi walikuwa ni wa aina mpya kabisa ambayo haijawahi kugundulika.
Watafiti walibaini aina mpya za bakteria  na kuwapatia majina ya mhisani aliyethamini utafiti.
Dr Rachel Hurst, mjumbe wa timu ya watafiti alisema: ""Kile ambacho bado hatujakifahamu hadi sasa ni vipi baktereia hawa huingia katika mwili wa binadamu  , iwapo wanasababisha saratani na iwapo wanadhoofisha mfumo wa kinga ya mwili, au husababisha ukuaji wa bakteria. ""
Aliongeza kuwa: ""Tunatumaini kuwa utafiti wetu na kazi zaidi katika eneo hili unaweza kutua njia ya matibabu ambayo yanaweza kuzuwia aina mbaya ya saratani ya tezi dume. Utafiti wetu utaelekezwa katika kutafuta vipimo vya aina hizi mpya za bakteria ."" Inatoa njia kwa ajili ya tiba yenye ufanisi zaidi kwa mtu yeyote mwenye saratani.
Profesa Colin Cooper mtafiri mwenzake na Rachel Hurst,  ambaye aliongoza utafiti huu, aliiambia  BBC kwamba matokeo ya utafiti wake yalikuwa sahihi na alikuwa mwangalifu kuhakikisha anaweka mbali sampuli na virusi  wakati wa vipimo vya maabara.
Dkt  Sam Godfrey, mjumbe wa taasisi ya utafiti wa saratani nchini Uingereza, alisema : ""Karibu sababu nne kati ya  kumi zinazosababisha  nchini Uingereza huhusiana na uvutaji wa sigara au unene wa kupindukia wa mwili, kwa mfano. Lakini kuna sababu nyingine pia.
Kuna sababu nyingine pia zinazochangia katika kusababisha saratani, kama vile bakteria, na sasa tuna taarifa sahihi kuwahusu bakteri . ""
Aliongeza kuwa: ""Utafiti zaidi unahitajika kuonyesha jinsi bakteria wanavyochangia katika kusababisha sararani ya tezi dume. """
Ramadhan 2022: kinachofanyika katika mwili wako unapofunga hadi saa 20 katika siku 30 - bbc news swahili,"Chanzo cha picha, Getty Images
Kila mwaka, mamilioni ya Waislamu hufunga wakati wa kutoka kwa jua hadi machweo kwa siku 30 kama sehemu ya likizo ya Ramadhani.
Katika miaka ya hivi karibuni, Ramadhani imekuwa ikisherehekewa sanjari na miezi ya kiangazi katika ulimwengu wa kaskazini, wakati siku ni ndefu na joto kali.
Hii ina maana kwamba katika baadhi ya nchi, kama Norway, watu wanafunga hadi saa 20 kila siku.
Tuma swali kuhusu mwezi wa Ramadhani
BBC inakuelezea kile kinachofanyika katika mwili wako unapofunga kwa siku 30.
Chanzo cha picha, Getty Images
Kwanza: Siku ya kwanza hadi ya tatu
Siku ngumu ni zile siku tatu za kwanza.
Ukweli ni kwamba mwili hauingii moja kwa moja katika mazoea ya kufunga hadi saa nane ya chakula chako cha mwisho. Hili hutokea wakati mfumo wa kusaga chakula mwilini unapomaliza kupokea virutubisho kutoka kwa chakula.
Muda mfupi baadaye mwili hutumia sukari iliyopo katika maini na mkisuli ili kutoa nguvu mwilini. Wakati glucose inapoisha mwilini chanzo chengine cha kupata nguvu mwilini huwa mafuta.
Chanzo cha picha, Getty Images
Wakati mwili unapoanza kuchoma mafuta hayo , husaidia kupunguza uzani , hupunguza kiwango cha mafuta mwilini  na kupunguza hatariu ya kupata kisukari. Hatahivyo kupungua kwa viwango vya sukari katika damu husababisha mtu kuhisi udhoofu . Wakati huo mtu uhisi kichwa kuuma na kisunzi.
Ni wakati mtu anahisi njaa zaidi
Jichunge na ukosefu wa maji mwilini: Siku ya 3 hadi ya 7
Huku mwili wako ukiendelea kuzoea kufunga , mafuta hubadilishwa na kuwa sukari ndani ya damu . Unapokosa kunywa maji wakati wa kufunga , basi nyakati za usiku hutumika kujaliza maji yaliokosekana mwilini, la sivyo mtu anapotokwa na jasho usiku anaweza kupatikakan na tatizo la ukosefu wa maji mwilini.
Chanzo cha picha, Getty Images
Vyakula vyote vinapaswa kuwa na viwango vya juu vya vyakula vinavyokupa nguvu kama vile carbohydrates na mafuta. Ni muhimu kuwa na chakula chenye virutubisho kama vile, Protini, chumvi na maji.
Mwili unaanza kuzoea kufunga:  Siku ya  8 hadi 15
Katika awamu ya tatu , utaona hali ya wanaofunga ikiimarika huku miili yao ikizoea kufunga.
Dkt. Razeen Mahroof, mshauri katoka sindano za kulemaza na matibabu muhimu katika chuo cha matibabu cha Addenbrook cmbridge anasema kwamba kuna manufaa mengine.
Chanzo cha picha, Getty Images
""Katika maisha ya kawaida ya kila siku, mara nyingi tunakula kalori nyingi, na hii inaweza kuzuia mwili kufanya kazi zingine vizuri, kama vile kujirekebisha.""
""Hii inasahihishwa wakati wa kufunga kwa sababu inaruhusu mwili kuelekeza umakini kwa kazi zingine.
Kwa hivyo kufunga kunaweza kunufaisha mwili kwa kuwezesha uponyaji na pia kuzuia na kupambana na maambukizo.""
Wakati wa kipindi cha katikati cha Ramadhani, mwili huwa umezoea mchakato wote wa kufunga .
Tumbo, ini, figo na ngozi zitapitia kipindi cha kuondoa sumu katika hatua hii
Chanzo cha picha, Getty Images
""Kiafya, katika awamu hii, kazi ya viungo mbalimbali inapaswa kurudi kwa uwezo kamili. Ubongo wako unapaswa kuimarika na unaweza kuwa na nguvu zaidi,"" anasema daktari.
""Mwili haugeukii protini kwa ajili ya kupata nguvu. Huu ndio wakati unapoingia kwenye hali ya 'njaa' na kutumia misuli kupata nguvu hizo. Hali hii hutokea kwa kufunga kwa muda mrefu mfululizo kwa siku nyingi hadi wiki.""
""Kwa kuwa mfungo wa Ramadhani hufanyika tu kuanzia alfajiri hadi jioni, kuna fursa nyingi za kujiboresa kwa vyakula na maji ya kuupatia mwili nguvu. Hatua hii uhifadhi misuli lakini pia husaidia kupunguza uzito.""
Hivyobasi tunauliza je kufunga ni muhimu kunsaidai afya yako?
Dkt Mahroof anasema ndio lakini kwa masharti.
""Kufunga ni kuzuri kwa afya zetu kwa sababu hutusaidia kuzingatia kile tunachokula na wakati gani. Hata hivyo, ingawa kipindi cha kufunga kwa mwezi kinaweza kuwa kizuri, haipendekezi kufanya hivyo kwa kuendelea.""
Family having dinner together
Chanzo cha picha, Getty Images
""Mfungo wa kuendelea sio mzuri kwa sababu unaweza kupoteza uzani wako kwa muda mrefu  na hatimaye mwili kuacha kubadilisha mafuta ili kupata nguvu, na badala yake kuyageuza kuwa misuli. Hii ni hatua mbaya na husababisha mwili kudhoofika.
Daktari huyo anapendekeza kwamba mbali na ramdhan, kufunga kwa siku kadhaa wakati wa siku za kawaida , huenda kukasaidia afya yako badala ya kunedelea kufunga kwa miezi mingi.
''Kufunga wakati wa mwezi wa ramadan , iwapo kutafanywa kwa usahihi, kunapaswa kukusaidia kuimarisha usambazaji wa nguvu mwilini kila siku , hatua ambayo humaanisha mtu anapunguza uzani wake bila ya mwili kuchoma tishu muhimu za misuli''"
Cristiano ronaldo na mpenzi wake georgina rodriguez wametangaza kifo cha mtoto wao wa kiume - bbc news swahili,"Chanzo cha picha, Getty Images
Nyota wa timu ya Manchester United Cristiano Ronaldo na mpenzi wake Georgina Rodriguez wametangaza kifo cha mtoto wao wa kiume , wakisema kwamba ni uchungu mkubwa mbao mzazi yeyote anaweza kuhisi.
Raia huyo wa Ureno mwenye umri wa miaka 37 na Rodriguez mwenye umri wa miaka 28 walikuwa wakitarajia kujifungua pacha.
Mtoto wao wa kike alinusurika , na wanasema kuzaliwa kwake kuliwapatia nguvu kuishi muda huu wakiwa na matumiani na furaha. ''Mwana wetu wa kiume wewe ni malaika wetu. Tutakupenda maisha yetu yote'', waliandika
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
Katika taarifa iliochapishwa katika mtandao wa kijamii, walisema : Ni huzuni kubwa kwamba tunatangaza kifo cha mtoto wa kiume aliyefariki. ''Tumeghdhabishwa na kifo hiki na sasa tunaomba kuwa na faragha wakati huu mgumu''.
Wawili hao walitangaza kupata ujauzito huo mwezi Oktoba mwaka uliopita.
Timu ya Man United ilichapisha ujumbe katika mtandao wao wa twitter: Uchungu wako ni uchungu wetu. ''Tunakutumia risala  za mapenzi na nguvu kwa wewe na familia yako wakati huu''
Mchezaji mwenza Marcus Rashford aliandika: ""Fikra zetu ziko nawe na ndugu yake Georgina , pole sana..""
Timu ya zamani ya Ronaldo, Real Madrid rais wake pamoja na bodi ya wakurugenzi walisema ""wamehuzunishwa sana"" na kuongeza: ""Real inahisi maumivu ya wazazi hao na inawatakia subra na nguvu wakati huu"".
Klabu za Manchester City, Leeds United na ligi ya Premia pia wametuma ujumbe katika twitter wakituma salamu za rambirambi.
Ronaldo ana mtoto kwa jina Cristiano Jr, ambaye alizaliwa 2010 pamoja na pacha Eva na Mateo ambao walizaliwa 2017. Pia ana mtoto wa kike kwa jina Rodriguez -Alana Martina aliyezaliwa 2017.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena"
Ni kwanini unahitaji kuwa makini na ukubwa wa kiuno chako? - bbc news swahili,"Chanzo cha picha, Getty Images
Watalamu wa afya wanashauri kuwa makini na kiuno chako ili kuendelea kuwa mwenye afya.  Wanasema kwama kama kiasi cha mafuta  hatari ya ziada kitaendelea kujilimbikiza katikati mwa mwili wako, yanaweza kusababisha hatari za kiafya.
Hiyo ndio maana watu watu wanatshauriwa kuchukua vipimo vya kiuno mara kwa mara.
Madaktari wanasema ukubwa wa kiuno cha mtu mzima unapaswa kuwa chini zaidi kuliko nusu ya urefu wake wa mwili ili kupunguza hatari za kiafya.
Kwa mfano, kama una urefu wa sentimita 165 au futi  5  na inchi 9 , badi  ukubwa wa kiuno chako unapaswa kuwa  sentimita 8.5 au chini ya inchi 34.
Taasisi ya taifa ya afya na hurduma bora, au NICE, ni shirika la afya la  Uingereza.
Syeda Sharmin Akhter, muasisi wa kituo kinachotoa ushauri nasaha kuhusu lishe, ambaye hutoa huduma za utaalamu wa lishe na huduma na afya  mjini  Dhaka, anasema ukubwa unaofaa wa kiuno kwa wanawake ni inchi 35 au sentimita 6   huku kwa wanaume  wakitakiwa kuwa na ukubwa wa inchi 40 au sentimita 101.
""Iwapo utakuwa ni zaidi ya huo, ni hatari. Kama ni mpana kuliko kiuno, inaweza kusababisha kisukari aina ya 2, shinikizo la damu, saratani, ugonjwa wa moyo, na matatizo mengine ya kiafya.,"" alisema.
Chanzo cha picha, Getty Images
Ukokotoaji wa BMI
NICE inasema kwamba mbinu ya  kipimo cha ukubwa wa mwili au  BMI  kwa ajili ya kupima unene kupita kiasi pia ni cha maana, lakini hakiwezi kugundua kuongezeka kwa uzito katika eneo la chini la tumbo.
Matokeo yake, wale ambao wako katika kitengo cha afya cha  BMI wanaweza kuwa na mafuta ya mwili ya ziada kwenye kiuno chao.
BMI hupimwa kwa kukokotoa urefu wa mwili na uzito.
Mtaalamu wa lishe  Syeda Sharmin Akhter  amekuja na njia nyingine ya kukokotoa ambayo inaweza kutumiwa kupima  iwapo uzito wa kiuno wa mtu umepungua au uko juu ya mstari hatari.
Njia hii huhesabiwa kwa uwiano wa kiuno hati kwenye nyonga. Kwa maana hii, ukubwa wa kiuno hugawanywa na ukubwa wa nyonga.
Iwapo kipimo hiki ni  0.7 hadi 0.8 basi itachukuliwa kama kitu cha kawaida. Lakini kama kikizidi kipimo hiki, hatari itaongezeka.
Bi  Akhtar alisema ukubwa wa kiuno unaweza kuongezeka kwa wakati mmoja kwa wasichana na kwa wakati mwingine kwa wavulana. Inahusisha tabia za kula, mazoezi, na kadhalika.
""Jinsi tunavyokaa na kufany akazi pia kunaweza kusababisha mkusanyiko wa mafuta katika  sehemu ya chini ya tumbo letu ,"" alisema.
""Tunafanya na uzito  katika sehemu ya chini ya tumbo letu. Halafu katika kipindi cha miezi mitatu au minne kiuno kinaweza kuwa kipanana.""
Ndio maana alisisitiza juu ya kuamka mapema na kutembea katikati ya saa za kazi badala ya kukaa kwa muda mrefu.
Alisema kwamba kuna aina mbili za mafuta katika sehemu ya  kiuno. Aina ya mafuta ambayo hukaa ndani na kutoka ndani husababisha shinikizo upande wa nje , ili unene wa mafuta uweze kuonekana nje.
Kukabiliana na aina hii, aina ya mafuta hukusanyika katika sehemu ya chini ya tumbo.
Chanzo cha picha, Getty Images
Alisema kwamba ulaji zaidi wa mafuta ya kutengenezwa viwandani, hata kama unapata usingizi wa kutosha, mafuta ya mwili yanaweza kukusanyika katika eneo la kiuno.
Pale inapokuwa vigumu
""Pia unapokuwa na umri wa zaidi ya miaka 40, uwe mwanaume au mwanamke, mafuta ya mwili hukusanyika polepole katika sehemu ya chini ya tumbo.
Matokeo yake umbo la mwili hubadilika. Eneo la juu la mwili huwa jembamba na sehemu ya pili huwa pana.""
""Halafu unapata matatizo ya kongosho, maumivu ya viungo( arthritis), na uti wa mgongo,"" alisema.
Wataalamu waasema hii inaongeza hatari ya kupata ugonjwa wa kisukari cha aian ya 2, shinikizo la juu la  damu, magonjwa ya moyo na kiharusi.
Mwongozo mpya wa NICE unasema kwamba baadhi ya watu wa jamii ya Asia na Afrika wanakabiliwa na uwezekano mkubwa wa kuwa na ongezeko la mafuta ya mwili  kwenye eneo la kiuno.
Syeda Sharmin Akhter alisema, tatizo hili pia linaongezeka katika maeneo mbali mbali ya dunia. Watu wengi wamekuwa wakifika hospitali wakiwa na matatizo haya ya kiafya.
""Kuna watu wengi ambao wanaweza kuwa na seli nyingi za mafuta katika miili yao, ambao  huja kwetu kwa ajili ya kupata ushauri wa jinsi ya kupunguza uzito wa mwili.
""Mwanamke anaweza kutokuw ana uzito wa mwili wa kupindukia, lakini sehemu ya chini ya tumbo lake inaweza kusababisha ukosefu wa uwiano wa homoni, maumivu ya mgongo, maumivu ya magoti, na matatizo ya ujauzito.
Matatizo ya wanaume ambao hawana uwezo wa kuzalisha pia yanaongezeka kutokana na kupanuka kwa viuno vyao ,"" alisema.
Hatahivyo, watalamu wanasema njia hii ya kupima kiuno haifanyi kazi kwa kila mtu. Kwa wale ambao wana kimo kifupi cha mwili au wenye umri mdogo sana au wenye zaidi ya umri wa miaka 60, kipimo hiki huenda kisiwe namba sahihi  ambao uzito wao umepungua kutokana na umri."
Utafiti: je binzari ya manjano inaweza kutibu magonjwa kama vile saratani? - bbc news swahili,"Chanzo cha picha, iStock
Binzari ya manjano katika majiko ya nchi zote za Asia Kusini, ikiwa ni pamoja na India na Pakistan. Lakini je binzari manjono hutumiwa  kwa ajili ya ladha ya chakula  au inaweza kuboresha afya na kuzuwia saratani?
Utakuta maelfu ya makala zikielezea jinsi binzari ya manjano zinavyoweza kutibu magonjwa kama kiungulia, kukosekana kwa uwezo wa tumbo wa kusaga chakula, kisukari,  huzuni na  maradhi ya ubongo ya  Alzheimer.Inaweze hata kuponya saratani.
Maelfu ya tafiti yamekwishafanywa juu ya binzari ya  manjano. Kiungo hiki kinasemekana  kuwa na manufaa ya kimatibabu, na kiana kiungo kiitwacho curcumin.
Majaribio yaliyofanywa kwa panya yameonyesha kuzuia aina nyingi za saratani kukua ndani yake.
Lakini binzari manjano huwa na asilimia mbili hadi tatu za  curcumin na tunapoila, miili yetu haifyonzi kiasi chote hicho. Hatahivyo, tafiti kuhusu binzari za manjano huripoti kwa nadra kiasi cha kawaida cha binzari hiyo katika mlo.
Kwahiyo ulaji wa kiasi kidogo cha Binzari ya manjano kunaweza kuboredha afya yetu au je tunapaswa kutumia  virutubisho vya binzari ya manjano au curcumin kujikinga na magonwa.
Kubaini hili, tulitathmini utafiti uliofanywa Uingereza juu ya athari za kiafya za binzari ya manjano.
Tulianza na utafiti uliofanywa na Chuo kikuu  Newcastle. Watu 100 waliojitolea walifanyiwa majaribio. Watu hawa waligawanywa katika makundi matatu .
Kundi la kwanza lilipewa kijiko kimoja cha binzari ya manjano kila siku. Kundi la pili likapewa kiasi hicho hicho cha binzari ya manjano kama kirutubisho (suplement). Kundi la tatu liliitwa   binzari ya manjano na kupewa kitu kingine.
Tulifanya vipimo vya sampuli za damu. Kipimo cha kwanza kiliangalia jinsi seli za damu za watu wanaokula  binzari ya manjano inavyokabiliana na magonjwa na  ilionyesha ni jinsi gani mfumo wake wa afya ulikuwa.
Hi inaweza kuelezea iwapo binzari ya manjano inaweza kupunguza magonwa kiasi cha kuathiri magonjwa ya kudumu kama vile kisukari.
Katika awamu ya tatu ya vipimo, huku seli nyeupe za damu  zikihesabiwa.
Matokeo yalihitajika kwa ajili ya kipimo cha vinasaba DNA . Lakini tathmini yake pia ilitupatia tathmini wazo la hali ya mfumo wa kinga ya mwili ya watu waliohusika  katika utafiti.
Kipimo cha tatu  kilitengenezwa na  Chuo kikuu cha London- University College London. Kubadilisha utendaji wa  DNA. Utafiti huu ulifanyika ili kujua vitu vinavyopambana na saratani vya binzari ya manjano
Hapakuwa na tofauti ya vinasaba  katika DNA baina ya wale waliotumia binzari ya manjano na wale waliotumia virutubisho vya binzari ya manjano. Lakini wale ambao walitumia binzari ya manjano katika mlo wao walikuwa na utofauti kwenye muundo wao wa DNA.
.
Ni mapema  sana kusema iwapo  binzari ina athari chanya au hasi, lakini binzari ya manjano inaweza kuwa ya faida kwa uundwaji wa seli zinazofanana na seli alisilia  katika utendaji wa jeni.
Binzari ya manjano, pilipili  na mafuta kwa pamoja unaweza kuwa ni mchanganyiko unaoweza kuwa wa manufaa kwa afya.
Hatahivyo  ni vigumu kubaini njia ya kupunguza hatari za kusababisha ugonjwa wa muda mrefu, kama vile saratani  (au ugonjwa wa moyo). Kwahiyo, kipimo chochote ambacho kinaweza kutoa tahadhari  sahihi ya  mapema wa magonjwa au zinazoweza kuwa bora vya kutosha kung'amua hata mabadiliko madogo katika hatari zinazohusiana.
Utafiti pia umeonyesha kwamba ulaji  wa viwango vidogo vya binzari ya manjano una athari chanya kwa mwili wetu. Utafiti huu bado uko katika hatua za mwanzo.Lakini inaweza kusemekana kwamba binzari ya manjano inaweza kukulinda magonjwa mengi ya kudumu . Kwahiyo kutumia binzari ya manjano kunaweza kuboresha afya yako."
Uraibu: ni nini kinaendelea katika ubongo wetu kinachotufanya tuwe waraibu wa kucheza kamari? - bbc news swahili,"Chanzo cha picha, Getty Images
Watu wengi wamegeukia kamari mtandaoni wakati wa janga la corona.
Ingawa wengi wanaweza kucheza kamari kama burudani bila kuwa na madhara makubwa, lakini janga hili limesababisha ongezeko la uraibu wa aina hii ya mchezo.
Uingereza, kwa mfano, imeshuhudia ongezeko kubwa zaidi la idadi ya wanawake wanaotafuta msaada.
Uraibu huu unaweza kusababisha afya ya akili, utambuzi, na matatizo ya uhusiano, na pia kusababisha kufilisika na uhalifu.
Tofauti na ulevi wa pombe na dawa za kulevya, dalili ambazo zinaonekana kwa mwili, ulevi wa kamari una dalili zisizo wazi.
Nakala yetu mpya, iliyochapishwa katika jarida la Lancet Psychiatry, inakagua utafiti kuhusu uraibu wa kucheza kamari na inatoa mapendekezo juu ya njia bora ya kuzuia na kutibu hali hiyo.
Kulingana na makadirio ya hivi karibuni zaidi ya Shirika la Afya Duniani (WHO), katika mwaka wa 2016 hasara ya kila mwaka duniani kote kutokana na wachezaji ilikadiriwa kuwa dola bilioni 400.
Mnamo mwaka 2021, Tume ya Kamari ya Uingereza ilikadiria kuenea kwa ugonjwa wa kulazimishwa wa kucheza kamari katika 0.4% ya watu.
Chanzo cha picha, Getty Images
Uchunguzi mwingine ulionesha kwamba viwango vya juu zaidi vya tatizo la kucheza kamari vilishuhudiwa huko Asia, ikifuatwa na Australasia na Amerika Kaskazini, zenye viwango vya chini zaidi katika Ulaya.
Watafiti wameunda mfano wa kamari ili kupima uraibu wa kucheza kamari, kama vile 'Iowa Gambling Task' na 'CANTAB Cambridge Gambling Task'.
Ya pili, ambayo inatathmini kufanya maamuzi na kushiriki kamari hatarishi, washiriki wanaulizwa kukisia ikiwa chipu ya manjano imefichwa kwenye kisanduku cha buluu au nyekundu, na uwiano wa masanduku ya bluu na nyekundu hubadilika kwa wakati.
Kisha wanaweza kuamua ni alama ngapi za kuweka kamari kwenye chaguo lao.
Ikiwa ni sahihi, pointi huongezwa kwa jumla lakini ikiwa wanapoteza, pointi hutolewa.
Lazima wawe waangalifu wasije ""banduliwa"", hiyo ni kusema wasipoteze alama zao zote.
Jukumu hili husaidia kugundua wacheza kamari ambao wako katika hatari ya kupata tatizo la kucheza kamari, lakini ambao huenda hawapo, hasa ikiwa wanaonyesha dalili za kuhamasishwa.
Kupitia programu hizi, utafiti umeonyesha kuwa kamari, kwa watu wenye afya, ni kawaida kati ya watu kati ya umri wa miaka 17 na 27 na hupungua kulingana na umri.
Uchunguzi mwingine uliweka wazi kwamba wacheza kamari walio na matatizo ya uraibu huelekea kuongeza uchezaji wao wa kamari baada ya muda na hatimaye kufilisika.
Uraibu wa pombe na nikotini pia umehusishwa na kulazimishwa zaidi kucheza kamari.
Chanzo cha picha, Getty Images
Tafiti za Upimaji kwenye ubongo wa mchezaji zinaonyesha wazi kuwa maeneo kadhaa ya ubongo yanahusishwa na kucheza kamari.
Tafiti za Upimaji kwenye ubongo wa mchezaji zinaonyesha wazi kuwa maeneo kadhaa ya ubongo yanahusishwa na kucheza kamari.
Utafiti umeonyesha kuwa maeneo muhimu yanayohusiana na kufanya maamuzi hatari ni pamoja na gamba la mbele la ventromedial (linalohusika katika kufanya maamuzi, kumbukumbu, na udhibiti wa hisia), gamba la mbele la obiti (ambalo husaidia mwili kujibu mihemko) na kizio (ambacho hudhibiti mfumo wa neva).
Kwa hivyo, wenye uraibu wa kucheza kamari  wanaweza kuonyesha shughuli nyingi katika maeneo haya.
Wacheza kamari wanapotazama matokeo ya dau lao, wao pia huonyesha kuongezeka kwa uwezeshaji wa ubongo katika mfumo wa malipo wa ubongo.
Na hii inaweza kuwa na nguvu hasa kwa watu walio na uraibu wa kucheza kamari.
Vipitisha habari ambavyo husaidia seli za neva kuwasiliana, pia inajulikana kuwa kemikali muhimu katika mfumo wa malipo ya ubongo.
Utafiti ulionyesha kuwa wenye uraibu wa uchezaji kamari walikuwa na viwango vya juu zaidi vya msisimko wakati vipitisha habari vilipotolewa katika akili zao, ikilinganishwa na watu wenye afya.
Utoaji wa vipitisha habari unaonekana kuongeza shuruti ya kucheza kamari kwa kuongeza viwango vya msisimko, kupunguza vizuizi vya maamuzi hatari, au mchanganyiko wa hayo mawili.
Chanzo cha picha, Getty Images
Zaidi ya hayo, sehemu ya ubongo ambayo ina jukumu katika mchakato wa utoaji malipo, imeonyeshwa kuhusika katika tabia hatari kwa vijana na watu wazima.
Eneo hili lina dopamini nyingi na linapendekeza jukumu la ziada la dopamini katika tabia hatarishi.
Hivi sasa, ugonjwa wa uraibu wa kucheza kamari hugunduliwa kwa kutumia mwongozo wa Utambuzi na Takwimu wa Matatizo ya Akili (DSM-5), iliyochapishwa na Chama cha Wanasaikolojia cha Marekani.
Taasisi ya Kitaifa ya Ubora wa Huduma ya Afya ya Uingereza (NICE) pia inatayarisha miongozo ya matibabu na udhibiti wa ugonjwa huu, ambayo itachapishwa mwaka wa 2024.
Chaguzi za sasa za matibabu ni pamoja na aina fulani za tiba ya utambuzi wa kitabia (ambayo inaweza kuwasaidia watu kubadilisha mwelekeo wao wa mawazo) na vikundi vya kujisaidia.
Dawa fulani, kama vile vizuizi teule vya serotonin reuptake (SSRIs), zinaweza kuwa na ufanisi katika kupunguza baadhi ya dalili za ugonjwa wa uraibu wa kucheza kamari, mfano, mfadhaiko.
Pia tunajua kwamba vipokezi vya opioid kwenye ubongo husaidia kuchakata zawadi - na kwa muda mrefu vimeshukiwa kuwa vichochezi vya uraibu.
Tuligundua kuwa kuna ushahidi kwamba dawa inayoitwa Naltrexone, ambayo huzuia vipokezi vya opioid, inaweza kusaidia baadhi ya watu walio na ugonjwa wa uraibu wa kucheza kamari.
Lakini utafiti zaidi unahitajika kabla ya kuwa matibabu ya kawaida.
Pia kuna mambo unayoweza kufanya ili kudhibiti kamari yako.
Tovuti ya Wizara ya afya ya Well ina taarifa kuhusu huduma zinazopatikana kwa wacheza kamari wenye matatizo.
Anatoa ushauri kama vile kulipa bili kabla ya kucheza kamari, kutumia wakati pamoja na marafiki na familia ambao hawachezi kamari, na kushughulikia madeni.
Wachezaji pia watakuwa wenye hekima wakiepuka kuona kucheza kamari kuwa njia ya kupata pesa, kuacha kuhangaikia zoea lao la kucheza kamari, na kuepuka kutumia kadi za mkopo kulipia dau.
Kama ilivyo kwa masuala yote ya afya ya akili, jambo la msingi ni kupata usaidizi na matibabu ya mapema.
Hili ni muhimu hasa ili zawadi za kawaida, kama vile kutumia muda na familia, kwenda matembezini au kufanya mazoezi, ziendelee kuwa za kufurahisha na mfumo wa zawadi ""usitekwe"" na mchezo."
Waridi wa bbc: claudette ambaye anakadiria kuwa na zaidi ya kilo 200 anaishi kwa huzuni kwa sababu ya unene - bbc news swahili,"Maisha ya kawaida kwa mtazamo wake Claudette Nyirangendo anasema ni kama kukwea mlima kila siku , hii inatokana na unene wa mwili wake ambao kwa sasa umelemaza shughuli ambazo zinaweza kuonekana za kawaida ila kwake ni mahangaiko kweli .Hajapima uzito wake hivi karibuni lakini kwa sasa anakadiria kuwa na zaidi ya 200 akiwa na miaka 43 mama huyu anaishi na huzuni huku akisema kwamba anatamani sana kupunguza uzito wa mwili.
""Maisha yanakuwa magumu sana kwangu , wakati mwengine inaweza kuchukua siku mbili au tatu sijatoka kitandani , hii inatokana na ugumu wa kutembea kutokana na uzito wa mwili wangu ""anasema Claudette
Claudette ambaye ni mzaliwa wa Rwanda anazungumza kuhusu maisha ya utotoni na pia katika usichana wake kama yalikuwa mazuri,  anakumbuka wakati huo hakuwa na unene wa mwili alionao sasa. Licha ya kwamba anasema  anakula chakula asilia kutoka nchini mwake ambacho kinaliwa na watu wengine kwa mfano ndizi na mboga haelewi ni vipi mwili wake umezidi  kunenepa  hasa katika kipindi cha miaka 6  iliyopita.
Unene huu umemsababishia karaha mno hasa anapokumbuka kwamba mojawapo ya sababu za ndoa yake kufika ukingoni inahusiana na uzito wake.
Kulingana na mama huyu anadhani kwamba mume wake alichoka kuishi na yeye kutokana na uzito wake kwani anasema kwamba ni jambo alilokuwa analizungumzia kila wakati wakiwa kwenye ndoa hio
""Mimi nilikuwa mama na mke mwema , ila ndhani kwamba unene wangu ulikuwa ni kero kwa mume wangu , aliishia kuniacha na kuendelea na maisha yake. Sasa maisha ni mimi binti yangu ambaye ananisaidia kwa kila jambo hasa kwa kuwa sina uwezo wa kuinama"" anasema Claudette.
Mwanamke huyu anasema kwamba alikuwa kwenye ndoa ya kwanza kwa miaka mingi  lakini mume wake alifariki na akabaki mjane akiwa na watoto wanne.
Baada ya hapo aliingia kwenye mahusiano mengine yaliYoishia kwenye ndoa mpya , walijaaliwa mtoto mmoja kabla ya mume wake wa pili kumpa talaka.
Alipo sasa anaishi na mwanae  na anasema kwamba maisha yamekuwa magumu kwake. Changamoto nyengine inatokana na kwamba anatembea kwa shida sana.
Eneo analoishi vyumba vya kujisaidia viko nje ya nyumba yake na ni vidogo kwake kuingia kutokana na unene wake , hali kadhalika hana uwezo wa kuinama.
''Inanipa huzuni sana kuona kwamba uzito wangu umenifikisha katika hali ya kwamba hata mambo ambayo ni ya kibinafsi sana, kwenye haja zangu nahitaji usaidizi wa mtu hapa namaanisha binti yangu ambaye huniaidia sana kwani siewezi kufika pale chooni , siwezi kutosha mlangoni na pia uzito wangu hauniruhusu kuinama  ""anasema Claudette
Mbali na hayo pia mwanamke huyu anasema kwamba usafi wa mwili wake wakati mwengine unakuwa na changamoto.  Kuna wakati hawezi kwenda bafuni mara nyingi huoga kwa kujifuta.
Kwasasa  anatafuta mbinu mbali mbali za kuanza kukata uzito wa mwili wake.
Anasema kwamba shughuli zake nyingi ambazo zinahitaji awe nje ya nyumba yake zimekwama na hajui afanye nini.
Sonona imekuwa sehemu kubwa ya maisha yake kwa kuwa na mawazo mengi ya unene wake hali kadhalika upweke wa kukaa nyumbani siku baada ya nyingine akiwa hawezi kutembea au kusimama kwa muda mrefu .
Claudette anatumai kwamba atapata suluhu ya jinsi ya kupunguza unene wa mwili wa mwili wake.
Kwa mujibu wa shirika la afya duniani na mitandao ya afya, Unene wa kupindukia (kwa Kiingereza ""obesity"" hutokana na neno la Kilatini obesitas, linalomaanisha ""gumu, nono au nene""
Hii ni hali ambapo mafuta ya ziada ya mwili hulimbikizana hadi kiwango kinachoweza kuathiri afya kwa kiwango kikubwa
Kipimo cha mwili kuwa mnene na mzito mno ni uwiano kati ya urefu wa mtu na uzito wake.
Watalam wa afya wanasema kuwa  unene uliopitiliza ni hatari kwa afya na husababisha au kuongeza uwezekano wa magonjwa tofauti yakiwemo Shinikizo la juu la damu , Maradhi ya moyo na matatizo ya kupumua.
Unene wa kupindukia mara nyingi husababishwa na sababu mbalimbali ikiwemo kula chakula kilicho na wanga nyingi,
Ukosefu wa mazoezi ya mwili, na urithi wa jini maalumu, ingawa visa vichache vina msingi wa jini pamoja na matatizo ya homoni.
Chakula bora na mazoezi ya mwili ndiyo njia kuu za kutibu unene wa kupindukia."
Wilson: ugonjwa adimu uliogeuza ubongo wangu wa miaka 30 kuwa mtu wa miaka 70 - bbc news swahili,"Chanzo cha picha, Carolina Arantes @c_arantes
Kupita kwa muda kawaida huonekana katika mwili wetu wakati makunyanzi na nywele nyeupe zipoanza kuonekana, pia wakati misuli inaanza kujitokeza na meno kuwa na rangi ya giza.
Kinachotokea kwa ubongo wetu, kwa upande mwingine, pia haonekana wazi.
Lakini vipi ikiwa kinyume chake kitatokea?
Mwanahabari Carolina Roatta anakabiliwa na ugonjwa adimu ulioathiri ubongo wake hadi kufikia hatua ya kuzeeka maradufu, ingawa mwili wake ni mchanga.
BBC Mundo inasimulia hadithi yake.
Nilipofikisha umri wa miaka 32 nilijihisi kama malkia wa dunia.
Ilikuwa Novemba 2012. Nilikuwa nimemaliza tasnifu yangu.
Nilikuwa nikifundisha katika chuo kikuu na nilikuwa nimemaliza kazi yangu iliyokuwa ndoto yangu ya mwandishi wa habari.
Siku nilipoenda kusaini mkataba wa ajira, nilifika nikiwa na uhakika sana hivi kwamba nilifanikiwa kuudhibiti ule mtikisiko ambao nilikuwa nao kwa muda mrefu.
Sahihi hiyo ndiyo ilikuwa jambo la mwisho nililoweza kuandika.
Kwanza mikono yangu iliruka kama mbawa za kipepeo, kisha kichwa na miguu yangu ikafuata.
Nilichagua kurekebisha utaratibu wangu.
Niliacha kuvaa blauzi za kubana na viatu vya kufunga, nikawa napenda jeans nyembamba, na hata nikaajiri msaidizi wa kuniandikia.
Wakati fulani pia nilianzisha shajara ya sauti ili kurekodi kila kitu kilichonipata.
Nilipinga kadiri nilivyoweza, lakini baada ya miezi sita hali ikawa ngumu.
Nilipitia miadi kadhaa ya matibabu ambayo ilidumu dakika 15.
Katika mfumo wa afya wa Colombia, unapaswa kupitia kwa daktari mkuu ili aweze kuagiza vipimo au kupeleka mgonjwa kwa mtaalamu.
Katikati ya hayo nilionekana na daktari wa neva kwa mara ya kwanza ambaye alibaini kimakosa na kudai nina tatizo la kutetemeka na kuniweka katika matibabu.
Dawa hiyo ilinituliza, lakini haikuondoa tetemeka..
Cha kushangaza, baada ya kushauriana na madaktari, wanasaikolojia, madaktari wa neva, ni daktari wa anayechunguza nishati mwilini ambaye alifikiria kuniagiza kipimo ambacho kingeonyesha picha za ubongo wangu.
Baba na mama walinisindikiza kwenye vipimo vya EMR.
Siku iliyofuata, tukiwa tunasubiri matokeo, nilipigiwa simu na mhudumu akiuliza ikiwa ninashughulika na kemikali kwenye kazi yangu.
Picha hizo zilionyesha kwamba ubongo wangu ulikuwa umelewa.
Wengine wa familia yangu walianza kuwa na wasiwasi.
Walinisaidia kupata mashauri wa kibinafsi na daktari wa neva mashuhuri.
Haikuwa rahisi lakini kwa mara ya kwanza nilihisi kwamba kuna mtu anaelewa kinachoendelea.
Uteuzi huo ulichukua saa tatu, daktari alinifanyia kila aina ya vipimo: Nilipaswa kugusa ncha ya pua yangu na kidole changu cha shahada, kuchora mviringo, kutengeneza vikaraagosi kwa mikono yangu, kusimama kwa mguu mmoja.
Katika zote nilianza kujikuna kichwa na kuishia kutokwa na jasho kana kwamba nimekimbia mbio za marathon.
Ilikuwa ni kama kufeli mtihani wa kuingia katika shule ya chekechea, lakini ikawa uchunguzi wa matibabu wenye kufariji.
Asante kwa vipimo vingine maalum, daktari wa neva alithibitisha kuwa nina ugonjwa wa Wilson.
Ni ugonjwa usiyo wa kawaida wa jeni iliyopewa jina la daktari wa neva aliyeufanyia utafiti, Samuel Alexander Kinnear Wilson, na unazuia mwili wangu usiweze kuchakata au kuyeyusha shaba.
Shaba?
Inatokea kwamba shaba ni kipengele kinachotusaidia kuwa na mishipa na mifupa yenye afya, pia inachangia kolajini na melanini kwenye ngozi.
Mwili wa mwanadamu hauzalishi, lakini huipata kupitia vyakula aina mbalimbali.
Lenti, mlozi, chokoleti, parachichi, kamba ... Orodha inaendelea.
Mwili huvunja vyakula hivi, ini husindika shaba inayotumia na kuondoa ile isiyohitaji, kwa kawaida kupitia mkojo.
Shida ni kwamba sisi tunaougua ugonjwa wa Wilson, badala na mfumo wa kumeng'enya shaba, hujilimbikiza hadi mwili hauwezi tena kupinga na kuanguka.
Kwa kawaida, ini huathirika zaidi, ikifuatiwa na ubongo, macho, na figo.
Lakini kesi yangu ni ya kushangaza zaidi.
Licha ya miaka 32 ya kujikusanya kwa shaba, ini langu lilikuwa sawa kiafya.
Ubongo wangu, kwa upande mwingine, ulizeeka mara mbili zaidi ya umri wangu.
Daktari wa magonjwa ya mfumo wa neva alisema inaonekana kama wa mzee wa miaka 70.
Pia nilikuwa na pete ya shaba karibu na mboni za macho yangu, ishara nyingine ya kawaida ya ugonjwa huo.
Chanzo cha picha, CRMR Wilson Paris
Matibabu ni pamoja na kunywa katika maisha yote utakayoishi duniani ambayo kwa kweli ""huondoa"" shaba ambayo hujilimbikiza kwenye viungo na kuiondoa kupitia damu na mkojo.
Daktari alinieleza kwamba itachukua muda kabla ya kupata nafuu, bila kutaja kama ingekuwa miezi au miaka.
Alinishauri nisiangalie mtandao ili asiniogopeshe na akabainisha kuwa dalili zingeongezeka ghafla wakati wa mwanzo wa matibabu.
Nilikuja kuamini kuwa itakuwa ya muda mfupi na kwamba baada ya muda mfupi ningeendelea na shughuli zangu.
Ukweli ni kwamba katika maisha yangu ya kila siku nilionekana kama ""mtu mkubwa"".
Nilitoka kuwa mwanamke mwenye uhuru mkubwa hadi kutegemea wengine katika kila nyanja ya maisha yangu.
Nilielewa muda mfupi baada ya utambuzi, wakati mama yangu alilazimika kunisaidia kupiga mswaki kwa sababu sikuweza tena.
Nakumbuka kabisa kwamba macho yangu yalijawa na machozi nilipofungua kinywa changu na akaanza kusafisha kinywa change kwa uangalifu kwa brashi.
Nililia kwa sababu nilihisi kwamba sikuwa na heshima tena.
Hangeweza kuwa mtu mzima, mtu binafsi.
Ndivyo nilivyohisi kila nilipohitaji msaada wake: alinisafisha nilipokojoa, nilioga, akanisaidia kubadilisha pedi nilipokuwa na hedhi, akanivalisha.
Baada ya karibu mwaka mmoja, alikuwa amefikia kikomo cha ulemavu unaoruhusiwa wa matibabu.
Hakuonyesha maendeleo yoyote ya kupata nafuu.
Hatua iliyofuata ilikuwa wao kunipa pensheni ya ulemavu.
Mwanzoni ilionekana kuvutia kwangu: kuwa na umri wa miaka 32, mshahara wa maisha, na kuweza kujitolea wakati kwa vitu vyangu vya kupendeza.
Lakini masaibu yalikuwa na upande mwingine: kuwa kijana na kujiona hana maana, kutupwa kwa ajili ya ulimwengu wa kazi, kupunguzwa na kuhukumiwa kupata mshahara wa chini nchini Colombia, ambayo wakati huo ilikuwa karibu dola 150 za Marekani.
Takwimu ambayo, sawa tu, ilinifanya kuwategemea wengine.
Chanzo cha picha, Carolina Roatta
Chanzo cha picha, Carolina Roatta
Nilikuwa mbali na kufikiria kwamba Roatta, jina langu la mwisho, lingeniokoa.
Familia ya baba yangu ni Wafaransa na kutokana na urithi huo, nilipata uraia wa nchi mbili, niliweza kusoma katika shule ya lugha mbili na ninazungumza lugha hiyo.
Ndio maana Ufaransa ilianza kuonekana kama chaguo wakati tulielewa kuwa huko Colombia hatungeweza kufanya chochote isipokuwa kungoja bila tumaini kubwa.
Dada yangu mmoja tayari anaishi huko, alianza kuchunguza na kupata kituo cha kumbukumbu cha ugonjwa wa Wilson kilichopo Paris.
Wazazi wangu, dada yangu mdogo na mimi tuliamua kuhama ili kuungana naye.
Ulikuwa uamuzi mgumu, lakini wa lazima.
Kuwa na timu ya wataalamu ambao walitupa majibu yote.<
Kwa kuwa ugonjwa wa Wilson ni wa vinasaba, walifanikiwa kuwagundua dada zangu wote wawili kabla ya dalili kuonekana.
Sote watatu tuna miadi ya kufuatilia na madaktari bingwa, ikijumuisha uchunguzi wa kimwili kila baada ya miezi sita.
Pia tunayo fursa ya kupata dawa na ninapokea usaidizi wa kifedha kufidia hali yangu ya ulemavu
Tangu tulipowasili mwishoni mwa 2014, nimekuwa nikijaribu kuanza maisha mapya.
Na nimepiga hatua kubwa.
Sasa mimi hutetemeka kidogo tu, huku pete karibu na macho yangu ikitoweka na sasa niko huru tena.
Imekuwa miaka minane katika mchakato wa kukubali tofauti yangu: ugonjwa wa ajabu.
Sasa hivi ninasoea shahada mpya ya Uzamili kwasababu Colombia kutimiza ndoto hiyo.
Na kwa kifupi, hiyo imekuwa simulizi ya maisha yangu."
Ni aina gani ya chumvi na ni kiasi gani tunapaswa kuongeza kwenye sahani zetu ili kupunguza hatari zake - bbc news swahili,"Chanzo cha picha, Getty Images
Chumvi ndio kiungo kikuu cha sodiamu katika lishe yetu. Mwili wetu unahitaji sodiamu kwa kazi nyingi. Kazi kuu ni utendaji sahihi wa seli na udhibiti wa maji, nguvu na shinikizo la damu.
Kwa hiyo, sodiamu ni muhimu kwa ajili ya mwili kufanya kazi, lakini chumvi ni nini?
Uwekaji wa chumvi ambayo haijapikwa hutoa 90% ya sodiamu katika mlo wetu.
Kwa watu wenye afya njema, WHO inapendekeza kula chini ya gramu 5 za chumvi kwa siku (ambayo ni sawa na takriban kijiko kimoja cha chai).
Hata hivyo, kulingana na Shirika la Uhispania la Usalama wa Chakula na Lishe, wastani wa gramu 9.8 za chumvi hutumiwa kila siku nchini Uhispania.
Kula chumvi nyingi huongeza shinikizo la damu katika umri wowote.
Kwa kuongezea, kuzidi kwake katika lishe kunamaanisha hatari kubwa ya magonjwa ya moyo na mishipa, saratani ya tumbo na ajali na magonjwa mengine kama vile kupooza.
Lakini pia tunajua kuwa tunaweza kupunguza hatari ya magonjwa haya kwa kuboresha viwango vya shinikizo la damu kwa kupunguza ulaji wa chumvi kwenye chakula.
Kuna aina tofauti za chumvi kwenye soko ambazo tunaweza kuchagua kueka kwenye chakula chako.
Mwenye afya zaidi ni yule aliye na kiasi kidogo cha sodiamu. Kulingana na mbinu ya uchunguzi, eneo la kijiografia, jinsi ilivyotengenezwa, aina au rangi, tunaweza kupata aina tofauti.
Chumvi iliyosafishwa au ya kawaida ndiyo inayotumiwa zaidi. Inatengenezwa na chloride ya sodiamu, kati ya 97 na 99%. Kwa kuwa imesafishwa sana haina uchafu na ni duni katika virutubisho.
Chanzo cha picha, Getty Images
Kwa upande wake, chumvi ya bahari hutolewa katika maji ya bahari, haijasafishwa na ina vipengele zaidi vya kufuatilia na madini.
Aidha, ina iodini, ambayo ni nzuri katika mwili. Chumvi ya bahari ina sodiamu ya chini ya 10% kuliko chumvi ya kawaida.
Huku, chumvi ya rangi ya pinki ina sodiamu kidogo, lakini ina madini mengine kama vile magnesiamu na magadi.
Chumvi ya Celtic au chumvi ya kijivu pia ina sodiamu kidogo na ina madini mengine mengi.
Pia kuna kile kinachoitwa chumvi nyepesi au yenye sodiamu, ambayo ina chini ya  50%  ya sodiamu.
Hata hivyo chumvi ya potasiamu haina sodiamu (au iko kidogo sana). Ingawa aina hii inaonekana kama suluhisho la chumvi kupita kiasi, matumizi yake lazima yaagizwe na daktari.
Inapaswa kutumika tu wakati una magonjwa fulani kwa sababu inaweza kusababisha potasiamu nyingi katika chakula.
Hivyo chumvi yoyote ikizidi ni hatari kwa afya. Hivyo, ni muhimu zaidi kuliko kuchagua aina ya chumvi ni kudhibiti wingi wake.
Sio kwa kuchagua chumvi iliyo na sodiamu ndogo kuliko nyingine tunaweza kuongeza kiasi kubwa zaidi kwenye chakula chetu.
Zaidi ya hayo, ni lazima tukumbuke kwamba chumvi haipo tu tunapoiongeza kwa kupikia au kuweka kwenye sahani. Pia kuna bidhaa zenye chumvi nyingi ambazo zinaweza kudhuru afya zetu ikiwa tutazitumia kupita kiasi, hata ikiwa tumepunguza chumvi iliyoongezwa kwenye chakula.
Kiuhalisia ,kwa mujibu wa Mamlaka ya dawa na Chakula ya Marekani, zaidi ya 70% ya sodiamu katika mlo wetu hutoka kwa kutumia vyakula vilivyotayarishwa.
Miongoni mwa vyakula hivi tunapata aina nyingi ya viungo vya supu kama soy source. Hutumiwa kwenye supu, vyakula vilivyopikwa, nyama ya chumvi na soseji, samaki wenye chumvi pia wana utajiri mkubwa katika chumvi. Wala hatupaswi kusahau vitafunio vya chumvi (chips, karanga za kukaanga, popcorn nk).
Hatimaye, ni lazima tuepuke bidhaa hizo ambazo huboreshaji ladha na huwekwa  kama kiungo.
Kwa taarifa zote zilizokusanywa, tunaweza kuanzisha mapendekezo fulani ya kupunguza chumvi katika chakula:
Epuka michuzi iliyopikwa ya kibiashara.
Badala ya vitafunio vyenye chumvi nyingi tumia ambazo hazina, kama vile karanga za asili, matunda asilia nk.
Angalia kwa makini maandiko ya chakula ili kuepuka kuchagua yale yaliyo na chumvi iliyoongezwa.
Tumia viungo badala ya chumvi ya kupikia na viungo na mimea yenye kunukia. Hizi zitaongeza ladha ya chakula.
Kuchoma, kupika au kuchoma huhifadhi ladha ya chakula bora kuliko mbinu zingine kama vile kuchemsha, kwa hivyo sio lazima kuongeza chumvi nyingi kwenye chakula.
Lakini tukumbuke kwamba hatuwezi kuishi bila sodiamu pia. Inawezekana kula chakula bila kuongeza chumvi ya meza au bidhaa za chumvi sana, kwa kuwa kuna vyakula vilivyo na sodiamu kutokana na maandalizi yao wenyewe, kama vile mkate, jibini, nk.
Hata hivyo, mlo wa vikwazo sana katika sodiamu (au chumvi) bila dalili ya matibabu inaweza kuwa na madhara. Kwa mfano, wanaweza kusababisha matatizo ya usingizi, upungufu wa sodiamu (hasa kwa wazee) na hatari ya kuongezeka kwa mawe ya figo.
Kwa sababu hii, kiasi cha chumvi katika chakula kinapaswa kupunguzwa na matumizi ya kupindukia ya vyakula ambavyo ni vyanzo vya sodiamu inapaswa kuepukwa, lakini haipaswi kuondolewa kwenye chakula bila ushauri wa mtaalamu wa afya."
Fahamu dawa ambazo zinaweza kuwa hatari kwako - bbc news swahili,"Kula vyakula vya kukaanga ama vilivyo na mafuta mengi kunaweza kusababisha kuumwa na tumbo au kuvimbiwa.
Baadhi ya wanapokabiliwa na tatizo kama hilo hukimbilia duka la dawa na kupata vidonge vya kujitibu bila ushauri wa daktari.
Kununua dawa bila maelekezo ya daktari sio jambo geni muongoni mwa rais wa nchi za Afrika Mashariki.
Ijapokuwa nchi hizo zina utaratibu wa kudhibiti ununuzi bila ushauri wa daktari, maduka mengi ya kuuza dawa hayafuati utaratibu huo.
Kwa mujibu wa Shirika la Afya Duniani, dawa hizo zinapoteza ufanisi wake kwa kasi ya kushangaza kutokana na matumizi mabaya na yasiyo ya kukusudia ya antibiotiki.
Lakini dawa hizi zinaweza kuwa na madhara gani kwa afya zikitumiwa bila ushauri wa daktari?
Watu wengi hutumia paracetamol kwa maumivu au homa.
Madaktari mara nyingi huagiza paracetamol kwa homa au maumivu ya mwili. Makampuni tofauti huuza kwa majina tofauti.
""Tunabainisha jinsi na kwa muda gani wa kula. Lakini baadaye wagonjwa hununua na kula tu wakati wana homa au maumivu ya mwili. Matokeo yake, inapoteza ufanisi wake wakati fulani'' anasema mtaalamu mmoja.
Matumizi ya muda mrefu ya paracetamol au acetaminophen yanaweza kusababisha uharibifu wa ini.
Chanzo cha picha, Getty Images
Aspirin ni dawa muhimu sana lakini inaweza kuwa hatari ikitumiwa kiholela kwa sababu sio salama kwa kila mtu
Dawa hii inajulika kwa ubora wake wa hali ya juu ya kutuliza maumivu na wakati mwingine hutumiwa kutuliza homa.
Wazee, ambao wana magonjwa ya moyo- madaktari huwapa dawa hii kwa kipimo fulani. Ikiwa kuna madhara pia hufuatiliwa.
Madhara
Inaweza kusababisha chakula kisisagike vizuri hali ambayo inaweza kumsababishia mtu kupatwa na vidonda vya tumbo.
Usimpatie mtoto aliye na umri wa chini ya miaka 16 asprin bila ushauri wa daktari.
Inaweza kuwafanya watoto kupatikana na ugonjwa hatari unaojulikana kama Reye syndrome ambayo inaweza kuathiri (ini au ubongo).
Matumizi ya dawa za kupunguza maumivu na uvimbe huchangia ongezeko la hatari ya kupata maradhi ya moyo, utafiti umebaini.
Chanzo cha picha, Getty Images
Watu wengi hutumia dawa mbalimbali za kutuliza maumivu ya mwili, maumivu ya mguu au maumivu ya kichwa. Hasa ikiwa unapata maumivu kwa sababu yoyote, kununua ibuprofen au diclofenac kutoka kwa maduka ya dawa na kuanza kuitumia.
''Inaweza kusababisha matatizo ya tumbo, kuharibu tumbo, na kusababisha kutokwa na damu. Mikono na miguu ya watu wengi hutoka maji, huvimba,'' anasema Dk Maula.
Matumizi ya muda mrefu ya madawa haya yanaweza kusababisha kutokwa na damu ya utumbo. Baaadhi ya watu wanakabiliwa na mmeng'enyo mbaya wa chakula, wana vidonda, na wanaweza kuwa waraibu wa dawa za kulevya.
Dawa kama vile Ibruprofen, Naproxen na Diclofenac ndizo dawa hutumiwa sana kupunguza maumivu na kuvimbiwa.
Dawa nyingine ambayo inatumiwa vibaya inafahamika kama metronidazole. Baadhi ya watu huzinunua bila maelekezo ya dakatari wakiwa na maumivu ya makali ya  tumbo kwani pia ni aina ya dawa ya kutuliza maumivu.
Madhara ni pamoja na upele na kuvimbiwa. Kisha yanafuatiwa na shida nyingine kama kutokwa na damu katka sehemu za siri  Mgonjwa anapata choo kigumu,ambacho kinasababisha maumivu wakati wa kwenda haja kubwa.
Chanzo cha picha, Getty Images
Baadhi ya watu hununua dawa za tezi au steroid kutoka kwa maduka ya dawa kwa matatizo ya koo. Lakini matatizo ya dawa hizo kiholela yanaweza kuwa na madhara makubwa kwa afya.
Madaktari wa kitaalam wametoa ushauri juu ya matamizi ya dawa hizi."
Kifua kikuu: chanzo cha tatizo la kutotambua ugonjwa kwa watoto - bbc news swahili,"Chanzo cha picha, Getty Images
Dalili za ugonjwa wa kifua kikuu kwa watoto zinaonekana kuwa sawa na magonjwa mengine na watoto hawawezi kueleza matatizo yao hivyo mara nyingi huchelewa kutambua ugonjwa huo na kuwa katika hatari ya kupuuzwa.
Watoto ni asilimia 12 ya wagonjwa wa Kifua kikuu duniani. Lakini kutokana na kutotambuliwa ipasavyo nchini Bangladesh, kiwango hiki ni takriban asilimia nne. Kiwango cha watoto wachanga kinatarajiwa kuwa cha juu zaidi.
Nchini Bangladesh, matibabu ya kifua kikuu hutolewa bure na kwa dawa zinazofaa, ugonjwa huo unaweza kuponywa katika 98% ya kesi za maambukizi. Lakini ugonjwa huo unabakia kupuuzwa kutokana na uchunguzi usiofaa wa kifua kikuu kwa watoto.
Shamima Akhter, profesa msaidizi wa dawa za upumuaji katika Taasisi ya Kitaifa ya Magonjwa ya Kifua, anasema kuwa dalili za kifua kikuu kwa watu wazima ni tofauti kwa watoto na ni ngumu kugundua kuliko kwa watu wazima.
Chanzo cha picha, Getty Images
Anasema, ""Ikitokea mtoto anapungua uzito hata baada ya kulisha, au mtoto hajanenepa kwa miezi kadhaa badala ya jinsi anavyotakiwa kunenepa, uzito unabaki vile vile, hamu ya kula ya mtoto inaisha. Je! hizi ni dalili za kifua kikuu kwa watoto?""
""Mara nyingi hakuna dalili nyingine lakini mtoto anadhoofika, hachezi, anapumzika siku nzima, anataka kulala chini, pia kuwashwa kunaweza kutokea ikiwa kuna vijidudu  vya kifua kikuu mwilini.""
Aidha, mtoto ambaye ana homa kali kwa zaidi ya wiki mbili, kikohozi kikali, makohozi, baridi, mafua pia ni dalili kubwa. Kumbuka ikiwa hizi hudumu kwa wiki mbili au zaidi mfululizo.
Homa ya kifua kikuu hutokea zaidi jioni au usiku.
Profesa Akhter anasema wazazi wakigundua lolote kati ya haya, watawapeleka kwa daktari wa watoto. Ikiwa hakuna daktari wa watoto karibu, unaweza kuwapeleka kwa mtaalamu wa kifua.
Chanzo cha picha, Getty Images
Vituo vya Marekani vya Kudhibiti na Kuzuia Magonjwa (CDC) vinasema ugonjwa wa kifua kikuu unaambukiza sana. Kifua kikuu husababishwa na bakteria aitwaye Mycobacterium. Ikiwa unawasiliana na mtu aliyeambukizwa, kupiga chafya, kukohoa na kuenea kwa hewa kunaweza kuambukiza watu wanaozunguka. Viini vya kifua kikuu vinaweza kuenea hewani hata kutoka kwa maneno.
Kohozi la mtu linapoachwa mahali penye kivuli, vijidudu huishi kwa muda mrefu. Inaenea zaidi katika vyumba vichafu, vilivyofungwa, visivyo na hewa. Ikiwa kuna watu zaidi katika chumba kimoja, huenea kwa kasi. Kuna aina tofauti za kifua kikuu.
Kifua kikuu kinachoharibu mapafu kinaitwa kifua kikuu cha mapafu. TB huathiri mfumo mkuu wa neva wa meninjitisi. Kifua kikuu kinachoambukiza mifupa kinaitwa Skeleton TB au Pots disease. Inaathiri viungo na miguu.
Pia kuna kifua kikuu, aina ambayo huathiri nodi za lymph. Kifua kikuu kinaweza kuenea kwenye ubongo ikiwa kinakwenda kwenye hatua mbaya sana. Hii inaweza kumfanya mtoto awe mlemavu kiakili na kimwili. Matatizo na viungo muhimu, ikiwa ni pamoja na macho na masikio, yanaweza kutokea. Kifua kikuu kinaweza kuharibu sehemu zote za mwili.
Chanzo cha picha, Getty Images
ICDDR, Shirika la Kimataifa la Utafiti wa Afya, linafanya utafiti kuhusu kifua kikuu kwa watoto na kutoa mafunzo kwa madaktari. Saira Banu, mkuu wa programu ya kampuni ya Emerging Infections, anasema kifua kikuu cha mapafu ni kawaida zaidi kwa watu wazima.
Kifua kikuu nje ya mapafu, kwa upande mwingine, ni kawaida zaidi kwa watoto. Kifua kikuu kwa watoto ni ngumu zaidi kugundua kuliko kifua kikuu kwa watoto.
Akifafanua suala hilo anasema ""Kwa mfano ikitokea TB ya lymph node kunakuwa na uvimbe mdogo shingoni, kooni na chini ya makwapa.
Kumekuwa dhana potofu kijamii, watu wengi hawafikirii kuwa watoto wanaweza kupata kifua kikuu. Kifua kikuu nje ya mapafu huchukua muda kwa wazazi kuelewa, na hata madaktari kupata muda mwingi.
Chanzo cha picha, Getty Images
Na wakati kuna kifua kikuu kwenye mapafu ya watoto, homa, kikohozi huonekana kama ugonjwa mwingine. Wazazi wanaweza kutoa dawa ya kupunguza maumivu kidogo na mara nyingi kuchelewa kwenda kwa daktari, anasema Saira Banu.
Kuzungumza na Ismat Ara kutoka eneo la Arambagh huko Dhaka, ilionekana hivyo. Mwanawe sasa ana umri wa miaka minane. Kifua kikuu kiligunduliwa miaka michache iliyopita baada ya kuwa dhaifu sana na homa ya kawaida na kikohozi.
Utambuzi wa kifua kikuu cha mapafu kwa watoto pia mara nyingi huchelewa. Moja ya sababu za hii inaweza kuwa kwamba watoto hawawezi kuzungumza, hawaelewi, hawawezi kukohoa. Wazazi mara nyingi huchelewa sana kutambua.
Watu wazima wanaweza kusema, wanaweza kukohoa, wanaweza kusema ikiwa kuna damu na makohozi, ndiyo sababu ni rahisi kutambua kifua kikuu kwa watu wazima.
Watoto huambukizwa kwa haraka zaidi kuliko watu wazima lakini wana uwezekano mdogo wa kueneza TB wenyewe. Kwa kuwa uwepo wa vijidudu vya TB katika mwili wa mtoto ni mdogo, wana TB zaidi nje ya mapafu ambayo kwa kawaida haienezi vijidudu, kwa vile watoto hawatoi makohozi, hivyo hawaenezi TB.
Matibabu ya kifua kikuu kwa watoto
Shamima Akhter anasema, kanuni ni kumpa matibabu tu baada ya kugundua ugonjwa huo. Lakini kwa watoto, kufanya hivyo kunaweza kuwaacha watoto wengi bila matibabu kwani mara nyingi ugonjwa huwa hautambuliki.
""Kama hatuwezi kupima sampuli tunachofanya ni kuanza kozi ya dawa endapo dalili zikiambatana na shaka, matibabu ya kifua kikuu huwa ni wiki sita, jumla ya dawa nne zilitolewa, dawa za watoto ni kimiminika na zimetengenezwa zikiwa na ladha nzuri."""
Zifahamu faida za kulala 'kiduchu' mchana - bbc news swahili,"Chanzo cha picha, Getty Images
Sio rahisi kuwa na nguvu wakati wote kwa siku nzima, kutokana urefu wa siku yenyewe na hekaheka za skila siku, iwe ni lazima au hiari.
Ingekuwa vizuri kama na sisi tungekuwa kama kompyuta ambayo inaweza kujiongezea nguvu katikati ya siku kwa kubonyeza tu kitufe fulani, kujizima kuanza tena na kuwa na uwezo wa kuendelea kufanya kazi tena.
Kwa binadamu kuna kitufe pia ya aina hii, au angalau yenye utaratibu ambao unaweza kufanya  ya aina hiyo (ya kompyuta), nacho ni usingizi mfupi.
Kulingana na kuongezeka kwa ushahidi wa kisayansi, usingizi kidogo, au kinachojulikana kama 'nap', ni kitu cha thamani ambacho kinaweza kurejesha kiasi sawa cha nguvu na uwepo wa akili ambao tunakuwa nao tunapoianza siku.
""Faida kuu ya usingizi kidogo ni kwamba inondoa athari za kisaikolojia zinazotokea baada ya kuamka"" inaanzia wakati tunapoamka vizuri ""kuongezeka kwa 'adenosine' kemikali inayopatikana katika ubongo ambayo husababishwa na metaboliki,"" anasema mwanasikolojia ya kulala, na mwanzilishi mwenza wa shule ya kulala huko London.
""Unapokaa macho muda mrefu, ndivyo kemikali ya 'adenosine' inavyozidi kujilimbikiza katika ubongo wako, ndivyo utakavyohisi usingizi zaidi,"" anaongeza. Lakini tunapolala usingizi wa muda mfupi au tunapolala kidogo, inapunguza kiasi cha adenosine na kupitia mfumo metaboliki, husaidia kuongeza viwango vya nguvu zetu na hufanya tujisikie kuchangamka na kuwa kwenye kumbukumbu nzuri.
""inasaidia kuboresha hisia zetu na kutufanya mwili kuchangamka;
Chanzo cha picha, Getty Images
Faida anayoizungumza huyu inatokana na usingizi mfupi wa dakika kati ya 10 hadi 20.
Sarah Madanik, mtafiti wa usingizi na mwandishi wa chapisho la ""make a short sleep! Anasema ""badilisha maisha yako, ikiwa unatafuta kuboresha kumbukumbu, ubunifu, kuimarisha mtazamo au akili, utahitaji kulala muda mrefu kiasi wa hadi dakika 90.
Usiamini haya kuhusu usingizi
Je wajua kwamba usingizi huathiri maisha yako?
Madanik, mtafiti ambaye amekuwa akifanya utafiti wa madhara ya usingizi kwa zaidi ya miaka 20, anasema kwamba usingizi 'kiduchu' wa muda kati ya dakika 60 na 90, unatuingiza katika hatua ya usingizi mzito, yaani aina hiyo ya usingizi ni sawa na wa usiku na kwa hiyo kipindi hiki cha kulala nusu siku mchana kina faida sawa na usingizi wa usiku.

Inawezekana ikawa ngumu kwa kila mtu kulala kwa lisaa limoja na nusu katikati ya siku, kama ni ngumu kwako basi ni bora kuzingatia kulala usingizi wa muda mfupi. Kwa nchi kama Hispania na kidogo Ugiriki, kulala mchana ni sehemu ya utamaduni wao na hilo linaonekana hata kwenye mikataba ya masaa ya kazi huzingatia muda wa kulala kidogo mchana.
Kulala usingizi mfupi ni kama kuogelea au kuendesha baiskeli: ujuzi ambayo unahitaji mazoezi lakini hilo linawezekana katika muda mfupi bila hata kufanya juhudi kubwa.
Chanzo cha picha, Getty Images
""Kama unataka kujifunza kulala kwa muda mfupi, kwanza tenga muda wako unaotaka kulala na kengele ya kukukumbusha (alarm) kuhakikisha unalala. Ikiwa unafanya mazoezi ya kulala kwa wakati fulani kila siku, mwili wako utazoea kulala kwa wakati maalumu. Inachukua miezi mitatu kuzoea usingizi huu mfupi.""
Usijilazimishe kulala. Usingizwi huu mfupi haulazimishwi, hujengwa kwa mazoea. Jilaze kitandani ama kwenye kiti kazini ama popote unapoweza kujiegeza kidogo.  Inashauriwa usishike na kushughulika na simu yako ama kopmyuta kutazama barua pepe angalau dakika 5 kabla ya kualala. Pia kuwa na pumzi za taratibu na kunywa maji kiasi kabla ya kuamua kulala usingizi huu 'mfupi' .

Watu wengine wanasema kwamba kwa sababu hawawezi kulala kwa urahisi, haiwezekani kwao kulala angalau kwa dakika ya 15 katikati ya siku, lakini inaelewa, mara nyingi wakati mwingine tunalala bila kutambua.
""Wale ambao walikuwa wamelala usingizi mwepesi bila kujijua wakiwa katika hatua ya kwanza ukiwaamisha na kuwauliza kama walikuwa wamelala, asilimia 65 walisema walikuwa macho muda wote wakati ukweli hawakuwa macho. Inaonyesha kwamba hatuwezi kujielewa kama tunalala,"" anasema Madanik
Chanzo cha picha, Getty Images
Faida nyingine ya kulala ni kwamba tunafunga macho yetu kwa dakika 10 hadi 20. Kulala kwa muda mfupi ni muhimu kwa wale ambao hawajapata shida za usingizi kabla na kwa wale walio na matatizo ya usingizi, lakini ikiwa hatuhisi msongo wa mawazo na upweke baada ya kuamka, hatupaswi kuongeza muda wa kulala usingizi mfupi.
Ushauri mwingine unaotolewa ni angalau kunywa kikombe kimoja cha kahawa kabla ya kulala kwa sababu athari za 'caffeine' ndani ya kahawa huanza kujitokeza dakika 20 baada ya kunywa kahawa yenywe, yaani, wakati ambao pengine tutaamka kutoka usingizi mfupi.
Lakini kwa mujibu wa Sara Mendik, ushauri huu anauona sio wazo nzuri."
Uhusiano wa kushangaza kati ya kile unachokula na ubora wa usingizi wako - bbc news swahili,"Chanzo cha picha, DIEGO CERVO / EYE EM
Kutopata usingizi wa kutosha kunaweza kusababisha mzunguko mbaya wa kula kupita kiasi na kukosa usingizi zaidi, lakini pia kuboresha mzunguko wako wa kula kwa afya kunaweza kuboresha usingizi wako.
Tania Whalen hawezi kupata usingizi wa kutosha wakati wa zamu zake anapofanya kazi asubuhi sana na usiku katika taasisi ya  zimamoto huko Melbourne, Australia. Ili kumsaidia apate asisinzie katika zamu ya usiku ambayo inayomtaka kujibu simu za dharura na kuwatuma wafanyakazi, mara nyingi huchukua vitafunio kazini.
""Inaweza kuwa keki au vitu vingine vya kula ambavyo anaweza kula wakati wa mapumziko, na kumpa nguvu ,"" anaeleza.
Tania alikuwa akifanya upande wamashine katika kituo hicho cha zimamoto, akinunua krisps au chokoleti majira ya usiku akiwa kazini.
Alijua lishe hii haikuwa na faida kwake - lakini ilikuwa ngumu kuacha.
Chanzo cha picha, TANIA WHALEN
Na tabia ya Tania haikuwa ya kawaida. Wakati watu hawajapumzika vya kutosha, wanatamani chakula.
""Kuna mabadiliko hutokea katika ubongo na mwili wako unapokosa usingizi wa kutosha, na kukufanya upende kula kupita kiasi na kuongezeka mwili,"" anasema Profesa Matthew Walker, mkurugenzi wa Kituo cha Sayansi ya Kulala kwa Binadamu katika Chuo Kikuu cha California. .
Tunapokaa macho kwa muda mrefu, tunahitaji nguvu zaidi, lakini sio nyingi: kulala ni mchakato wa kushangaza na akili na miili yetu hufanya kazi kwa bidii, anasema Profesa Walker. Licha ya hili, tunapokosa usingizi, huwa tunakula mara mbili au tatu ya kiasi cha kalori tunachohitaji.
Hii ni kwa sababu usingizi huathiri homoni mbili zinazodhibiti hamu ya kula. Hali inayoashiria ubongo wako kuwa umekula vya kutosha. Wakati viwango vya usingizi ni vya juu, hamu yetu hupunguzwa na hufanya kinyume chake: wakati kiwango chake ni cha juu, huhisi kuridhika na kile amekula.
Utafiti umeonesha kuwa wakati watu wanakosa usingizi, homoni hizi mbili huenda kwa njia tofauti: kuna kushuka kwa alama ambayo inamaanisha kuongezeka kwa hamu ya kula, wakati ambao unawaacha watu kutooridhika.
Ni kama hatari maradufu, anasema Profesa Walker. ""Unaadhibiwa mara mbili kwa kosa lile lile la kukosa usingizi"".
Kwa nini hili inatokea hivyo?
Profesa Walker anaamini kuwa kuna maelezo ya mabadiliko hayo. Wanyama ni nadra sana kujinyima usingizi isipokuwa wana njaa na wanahitaji kukesha ili kutafuta chakula. Kwa hivyo wakati hatupati usingizi wa kutosha, kutoka kwa mtazamo wa mageuzi, ubongo wetu unafikiri tunaweza kuwa na njaa na huongeza hamu yetu ya chakula ili kutusukuma kula zaidi.
Na kutopata usingizi wa kutosha huathiri si tu kiasi gani tunachokula, lakini pia kile tunachokula.
Utafiti mdogo wa Profesa Walker ulionesha kuwa washiriki walikuwa na uwezekano mkubwa wa kutamani vyakula vya sukari, chumvi na wanga wakati ambao hawajalala usiku.
Kitu ambacho si habari njema kwa wafanyakazi wa zamu ya usiku waliochoka kama Tania Whalen. Kwa kweli, hali inaweza kuwa mbaya zaidi kwao, kwa sababu sio tu kile wanachokula ndio shida, lakini pia wakati wa kula.
Miili yetu imeundwa kufuata mzunguko thabiti wa saa 24, anasema Dk Maxine Bonham, profesa mshiriki wa lishe bora na chakula katika Chuo Kikuu cha Monash huko Melbourne.
""Tunatarajia kufanya kazi, kula na kufanya mazoezi wakati wa mchana, na kulala usiku, na miili yetu imeundwa kwa ajili hiyo. Kwa hiyo unapofanya kazi usiku, unafanya kinyume kabisa na kile ambacho mwili wako unatarajia.""
Chanzo cha picha, JAY YUNO
Na hiyo inamaanisha kuwa tunapata shida kumeza chakula tunapokula chakula usiku.
Kula usiku kunaweza kusababisha viwango vya juu vya glukosi na vitu vyenye mafuta mengi kwenye damu kwa sababu mwili hauwezi kunyambua virutubishi ndani ya saa chache, Dk. Bonham anasema.
Wafanyakazi wa zamu ya usiku wanajulikana kuwa katika hatari kubwa ya kuongezeka uzito, kupata kisukari cha aina ya 2 na ugonjwa wa moyo.
Watu wanaofanya kazi za usiku pia wana uwezekano mkubwa wa kuwa na uzito kupita kiasi. Wanaweza kula kwa kuchoshwa au kukesha, na huenda kusiwe na kitu chochote cha afya ambacho wanakula.
Hayo yote yalimfanya Dk. Bonham na wenzake kuanzisha jaribio la kuona ikiwa wangeweza kuwasaidia watu wanaofanya kazi za usiku kupunguza uzito kupita kiasi na kuboresha afya zao kwa ujumla.
Waliajiri wafanyakazi 220 hivi wa zamu ya usiku ambao walitaka kupunguza uzito na kuwaweka kwenye lishe tofauti kwa miezi sita. Tania Whalen, mfanyakazi wa wazima moto, alijiandikisha kwa mpango wa kufunga: kwa siku mbili kwa wiki, ilibidi atumie kalori 600 tu katika saa 24.
""Ilikuwa ngumu,"" Tania anasema. ""Nilikuwa na wasiwasi kwamba nisingeweza kufanya hivyo. Wiki kadhaa nilihisi kama zamu ya saa 12 ilikuwa saa 20.""
Chanzo cha picha, Tania
Lakini alijikita kwenye kusoma, kucheza michezo mbalimba, kutembea na kunywa chai.
Matokeo ya utafiti huo bado haujajulikana, lakini Tania anaamini kuwa uzoefu umekuwa mzuri na umemsukuma kufanya mabadiliko mengine - kwa mfano, sasa anatembea kilomita 5 kila siku. ""Hakika nina nguvu zaidi na hamu zaidi ya kuendelea zaidi, na nimepungua uzito,"" asema.
Inafurahisha, Tania anafikiri kwamba ilimsaidia pia kulala vizuri. ""Hata kwa saa chache za usingizi huwa sijirushi na kugeuka sana na nimeacha kukoroma, au hivyo ndivyo mume wangu ananiambia.""
Chanzo cha picha, TANIA WHALEN
Haijulikani ikiwa uboreshaji huu unatokana na lishe mpya, mazoezi, kupunguza uzito, au kitu kingine chochote, lakini inazua swali la ikiwa kile unachokula kinaweza kuathiri usingizi wako.
Kufikia sasa, tumezungumza juu ya jinsi usingizi  - au ukosefu wake - unaweza kuathiri kile unachokula. Lakini vipi ikiwa ungeweza kula ili kupata usingizi mzuri wa usiku?
Dk. Marie-Pierre St-Onge ni mtafiti wa lishe na usingizi huko New York. Alitumia miaka kadhaa kusoma athari za kukosa usingizi wa kutosha kwenye lishe, mnamo 2015, aliwasiliana na kamati inayohusika na kuandika miongozo ya lishe kwa Wamarekani. Je, wawashauri watu juu ya nini cha kula ili kuboresha usingizi wao, waliuliza?
""Majibu yangu ya kwanza yalikuwa ni kushangaa kwa nini sikufikiria hilo.""
Melatonin, homoni inayokuza usingizi na kuongezeka jioni, hutoka kwa  asidi ya chakula inayoitwa trytophan. ""Kwa hivyo ikiwa homoni inayodhibiti usingizi wako inatolewa kabisa na asidi ambayo lazima itumike katika chakula, basi ina maanisha kwamba chakula ni muhimu katika kudhibiti usingizi,"" anasema.
Hata hivyo, Dk. St-Onge hakupata tafiti zilizochunguza uhusiano huu. Kwa hivyo yeye na timu yake walianza kuangalia utafiti wakiangalia maswala mengine ya kiafya, ambayo yalikuwa yamerekodi usingizi wa washiriki na jinsi wanavyokula. Kuchunguza data hii ilitoa muongozo wa wazi, anasema.
Watu waliofuata lishe bora- wanaotumia matunda na mboga nyingi, samaki na nafaka - walikuwa na hatari ya chini ya 35% ya kukosa usingizi kuliko watu ambao hawakufuata lishe hii, na walikuwa na uwezekano mara 1.4 zaidi wa kupata chakula kizuri kuliko kupata usingizi mzuri wa usiku.
Chanzo cha picha, Getty Images
Kwa nini lishe hii inafaa wakati wa kulala? Vyakula kama vile samaki, karanga na mbegu vina virutubishi vingi ambavyo hutoa melatonin. Na tafiti kadhaa ndogo zimeonesha kuwa vyakula maalum kama nyanya na matunda ya kiwi, ambayo yanaweza kusaidia watu kulala kwa urahisi na kulala kwa muda mrefu.
Pia kuna vyakula vya kuepuka kula kabla ya kulala. Watu wengi wanajua kafeini, ambayo ni kichocheo, lakini labda hawajui kuwa vyakula vyenye chumvi vinaweza kukufanya uwe na kiu, ambayo inaweza kuvuruga usingizi. Utafiti wa Dk. St-Onge pia unapendekeza kwamba kula vyakula vya sukari kunaweza kusababisha usiku kuvuruga usiku wako zaidi. Timu yake inajaribu kujua ni kwanini.
Uchunguzi juu ya ushawishi wa chakula bora  na usingizi bado ni mdogo, hivyo Dk St-Onge anaamini kwamba jambo dogo linaweza kuchukuliwa ukweli wa kisayansi. Walakini, wanaongeza uwezekano kwamba kula vyakula fulani kunaweza kusababisha usingizi bora zaidi."
Covid-19 miaka miwili: mambo matano tuliyojifunza tangu kuzuka kwa janga la corona - bbc news swahili,"Chanzo cha picha, Getty Images
Ni miaka miwili tangu Shirika la Afya Duniani kutangaza rasmi kwamba mlipuko wa Covid-19 ulikuwa janga la kimataifa.
Tangu, tarehe 11 Machi 2020, ulimwengu umebadilika kwa kiwango kikubwa - kuanzia jinsi tunavyofanya kazi hadi matibabu yanayopatikana.
Haya hapa mambo matano tuliyojifunza tangu kuanza kwa janga la corona.
Chanzo cha picha, EPA
1. Chanjo za MRNA zinafanya kazi na zinaweza kutengenezwa haraka
Mara baada ya janga kuanza, watafiti walianza mbio ya kutengeneza chanjo ambayo ingewalinda watu dhidi ya Covid-19.
Baadhi ya makampuni ya dawa yaliamua kutumia aina ya teknolojia ambayo matokeo yake haijawahi kutumika kutengeneza  chanjo iliyoidhinishwa kwa matumizi ya binadamu - mRNA.
Hatua hiyo ilisaidia. Sio tu kwamba Pfizer-BioNTech (na baadaye, Moderna) iliweza kutengeneza chanjo ya Covd-19 haraka kuliko mtu mwingine yeyote anayetumia mRNA, lakini kwa kufanya hivyo pia ilifungua mlango wa matibabu mapya kwa kutumia teknolojia kama hiyo.
Mchakato huo unafanya kazi kuchukua kipande kidogo cha msimbo wa kijeni, unaoitwa mRNA, na kuipaka kwenye mafuta.
Katika chanjo za coronavirus mRNA inaelekeza seli zetu kuunda sehemu ndogo ya virusi vya Covid-19.
Kipande hiki hakina madhara lakini mfumo wa kinga ya mwili unaweza kujifunza kukitambua ili uwe tayari kushambulia virusi halisi vya Covid-19 iwapo utaambukizwa
2. Covid-19 inasambaa kupitia hewa kwa urahisi kuliko tulivyofikiria awali
Karibu miezi minne baada ya mlipuko wa Covid-19 kutangazwa, Shirika la Afya Duniani liliweka ujumbe kwenye mtandao wake wa Twitter kusema : ""UKWELI: #COVID19 haiambukizwi kupitia hewa.""
Wakati huo wataalamu wa WHO hawakuwa wakiwashauri watu kuvalia barakoa.
""Hakuna ushahidi mahususi unaoashiria kuwa uvaaji wa barakoa una faida yoyote,"" mkurugenzi mtendaji wa mpango wa dharura wa afya wa WHO, Dk Michael Ryan.
""Hatushauri utumiaji wa barakoa pengini ujiskie mgonjwa,"" aliongeza Maria Van Kerkhove, Kiongozi wa Kiufundi wa Covid-19.
Lakini kile tulichojifunza tangu kuzuka kuanza kimebadilisha maoni hayo. WHO sasa inasema watu wanapaswa ""kufanya kuvaa barakoa kuwa sehemu ya kawaida ya kuwa karibu na watu wengine.""
Hii ni kwa sababu kuna ushahidi unaoongezeka kwamba Covid-19 haiambukizwi tu kupitia matone makubwa ya mate au kamasi ambayo iko hewani kwa muda mfupi baada ya mtu kukohoa au kupiga chafya, au kwa kugusa sehemu iliyo na virusi.
WHO sasa inasema ""inaweza pia kuenea kupitia aerosols"" - chembe ndogo zaidi ambazo zinaweza kubaki kwenye hewa kwa muda mrefu zaidi.
Chanzo cha picha, Getty Images
Katika tahariri, Jarida la Matibabu la Uingereza lilisema: ""Watu wanapokaribiana, wana uwezekano mkubwa wa kuambukizwa virusi kwa kuvuta hewa kuliko kuruka hewani kwa matone makubwa ya mate yanayotua machoni mwao, puani, au. midomo.""
""Usambazaji wa SARS-CoV-2 baada ya sehemu inayoguswa na watu wengi kama vile milango sasa unachukuliwa kuwa mdogo.""
Utafiti umepata mifano ambapo watu walio na Covid wameambukiza wengine ambao walikuwa umbali wa zaidi ya mita mbili au wamepata virusi kwenye anga ambayo mtu aliyeambukizwa alikuwepo dakika au saa kadhaa awali.
""Mnambo Machi [2020], watu walikuwa wakinipigia simu kuniuliza ni kwa muda gani walihitaji kuloweka kopo la maharagwe kwenyemaji yenye dawa kabla ya kuileta nyumbani. Kila mtu alikuwa mwangalifu,"" alisema. Paula Cannon, Profesa Mashuhuri wa Biolojia ya Molecular Microbiology & Immunology katika Shule ya Keck ya Tiba ya USC.
""Tangu wakati huo tumejifunza kuwa virusi vinavyopatikana katika chumba ambacho hakina hewa ya kutosha -inayotplewa na watu ambao hawajavalia barakoa  wanapozungumza au kuimba au kupumua tu - ndio sababu inayowezekana kueneza  na sababu ndio kwa nini baa na migahawa ya ndani ni hatari sana.""
Kunawa mikono na kuosha maeneo yanayoguswa na watu wengi bado ni jambo ambalo linatiliwa mkazo lakini cha msingi zaidi ni kuvalia barakoa na kuwa katika chumba kilicho na nafasi ya kuingiza hewa safi.
3. Wengi wetu sasa tunafanya kazi nyumbani, na tutaendelea kufanya hivyo
Chanzo cha picha, Getty Images
Mamilioni ya watu kote duniani walilazimika kufanya kazi nyumbani wakati wa janga la corona.
Ni kitu ambacho hakingewezekana kiufundi miaka michache iliyopita, lakini Covid ameonyesha kwamba inawezekana. Hali ambayo  inaweza kubadilisha jinsi mamilioni ya wanavyofanya kazi.
Kampuni kubwa ya mitandao ya kijamii ya Twitter iligonga vichwa vya habari kote duniani mnamo Mei 2020 iliposema: ""Wafanyikazi wa Twitter sasa wanaweza kufanya kazi wakiwa nyumbani milele... miezi michache iliyopita imethibitisha kuwa tunaweza kuifanya kazi hiyo.""
Hata hivyo, iliongeza kuwa wafanyikazi walihitaji ""kufanya majukumu ambayo yanaweza kufanyika kazi nyumbani"".
Facebook ilitoa tangazo kama hilo mapema mwaka huu, lakini sio tu wakuu wa kampuni za teknolojia wanafanya mabadiliko hayp.
Kura ya maoni ya kampuni 1,200 iliofanywa na kampuni ya utafiti ya  Enterprise Technology ilionyesha kuwa asilimia ya wafanyikazi ambao wanafanya ya kudumu nyumbani kote duniani iliongezea mara mbili mnamo 2021.
Hilo ni jambo ambalo wafanyikazi wengi wanataka kuona likitokea pia.
Katika uchunguzi wa kimataifa wa watu zaidi ya 200,000 katika nchi 190, Boston Consulting iligundua kuwa 89% ya watu walitarajiwa kuwa na uwezo wa kufanya kazi nyumbani wakati fulani.
4. Jangala corona liliwaathiri watu walio hatarini zaidi katika jamii
Chanzo cha picha, Reuters
Ulimwengu ni mahali pasipo usawa na, cha kusikitisha, mlipuko wa Covid-19 umeonyesha kuwa janga kama hilo linaweza kuifanya kuwa mbaya zaidi.
Huko Uingereza, utafiti uliofanywa na watafiti katika Benki ya Biobank ya Uingereza uligundua kuwa sehemu iliyoathiriwa zaidi ya nchi 11.4% ya watu walikuwa wameambukizwa Covid wakati katika maeneo duni kiwango kilikuwa cha chini (7.8%).
Utafiti huo pia ulibaini kuwa watu kutoka jamii za walio wachache ziliathiriwa, jambo ambalo pia limetokea nchini Marekani.
Huko New York, data ya mwaka 2020 ilionyesha kuwa Wahipania na Wamarekani weusi walijumuisha 34% na 28% ya vifo vya Covid, mtawaliwa, lakini ni 29% na 22% tu ya idadi ya watu nchini Marekani. .
Katika nchi nyingi, data sahihi kuhusu madhara ya Covid haipo, lakini kote duniani mojawapo ya tofauti kubwa zaidi iliyojitokeza ni viwango vya chanjo.
Chanzo cha picha, Getty Images
Neno ''herd immunity'' (idadi kubwa ya watu kupata chanjo ili kudhibiti maambukizi) lilipata umaarufu mwanzoni mwa janga hilo - wazo likiwa kwamba ikiwa watu wa kutosha watapata usugu dhidi ya Covid, ama kwa kuambukizwa ugonjwa huo au chanjo, virusi vitakuwa tishio kidogo.
Hilo huenda likawa vigumu kufikia. Imebainika kuwa mwitikio wa mifumo yetu ya kinga hupungua kadiri muda unavyosonga, ndiyo maana nchi zinazoweza zinazindua mpango wa chanjo ya nyongeza.
Kulingana na Shabir A Madhi, Mkuu wa Kitivo cha Sayansi ya Afya na profesa wa chanjo katika Chuo Kikuu cha Witwatersrand, Afrika Kusini, mwitikio wa kinga baada ya kuambukizwa au chanjo huchukua takriban miezi sita hadi tisa.
Ingawa chanjo ni kinga dhidi ya ugonjwa mbaya, hata zile bora zaidi hazionekani kuwazuia watu kuambukizwa Covid (ingawa watu walioambukizwa huenda wasionyeshe dalili zozote) na kuwaambukiza wengine.
""Kwa chanjo tulizo nazo, hata kama zinapunguza maambukizi, dhana ya watu wengi kupata chanjo haina maana,"" Dk Salvador Peiró, wa taasisi ya utafiti ya FISABIO huko Valencia nchini Uhispania, aliiambia BBC Mundo.
Hii ni kwa sababu virusi vimebadilika kwa haraka na aina nyingine ya corona, ambayo inaweza kuambukizwa kuibuka na huenda ikawa vigumu kudhibitiwa kwa chanjo."
Zimbabwe yakabiliwa na uhaba wa wauguzi baada ya wengi kwenda uingereza - bbc news swahili,"Hospitali za Zimbabwe zinakabiliwa na uhaba wa wauguzi baada ya idadi ya wauguzi wanaondoka nchini humo kwenda ughaibuni kutafuta unafuu wa maisha, ikiongezeka, Shingai Nyoka anaoandika.
Mwanamke yule mdogo aliyevaa gauni la kijani alikuwa na uchungu, uso wake ukiwa umejikunja kwa maumivu.
Bado kwa dakika moja na kisha akiugulia na kujikunyata huku na kule.
Nilisimama kwenye mlango uliokuwa nusu wazi nikichungulia ndani, nilikuwa na ruhusa ya kuwa pale lakini nilihisi nimeingilia masuala binafsi ya watu.
Wiki mbili kabla, kaimu afisa muuguzi mkuu wa mamlaka katika mji mkuu, Harare, Perpetua Kaseke, alikuwa amenionesha zahanati hii, Warren Park Polyclinic.
Anawajibika kuhudumia watumishi katika vituo vyote vya afya vya halmashauri.
Aliniambia kulikuwa na wauguzi wanne tu wa zamu kwa kliniki nzima, ambayo inahudumia mamia ya watu kila siku.
Mbili katika chumba cha wazazi, mmoja kwa wagonjwa wa nje na mwingine kwa huduma za familia. Kawaida wanahitajika walau angalau nane.
Tulipokuwa tukizungumza, muuguzi wa nyuma yangu - alikuwa akiongezewa majukumu yake maradufu, kushughulikia sehemu ya kujifungua na wodi za baada ya kujifungua, na kusaidia wajawazito.
Kumuona mwanamke mjamzito - akiwa katika uchungu  peke yake katika wakati wake wa hatari zaidi - kwa hakika kulionyesha ukubwa wa tatizo.
Matron Kaseke aliniambia kuwa kliniki yake ina uwezo wa kuhudumia 50%. Nilihisi kuchanganyikiwa kwake - wauguzi wana kazi nyingi na aliniambia, na wanaendelea kujiuzulu.
Wauguzi kumi na wawili waliondoka mwezi uliopita peke yake.
Wengi wao wanaenda Uingereza au Ireland, wengine katika nchi jirani za Zimbabwe au kwa sekta ya kibinafsi.
Alisema inaweza kuwa ngumu kupanga wafanyakazi kutoka dakika moja hadi nyingine - wengine wanatoa notisi ya masaa 24 kabla ya kuondoka.
Hakuna hata muuguzi aliyetaka kuzungumza nami, ninashuku baadhi wanatayarisha karatasi zao na kujiandaa kuondoka.
Uingereza imekuwa kwenye harakati ya kuajiri wataalamu wa matibabu ili kuziba uhaba wa wafanyakazi wake kwa sababu ya athari za janga na Brexit.
Zimbabwe kwa muda mrefu imekuwa ikiwalipa mishahara duni wafanyakazi wake wa sekta ya umma. Wauguzi walioajiriwa na halmashauri ya jiji wanapata zaidi kidogo kuliko wale wanaofanya kazi katika hospitali za serikali.
Lakini katika visa vyote viwili, muuguzi anayepokea mshahara wa chini kabisa anapokea nyumbani chini ya $200 (£150) kwa mwezi, inayotosha tu kulipia kodi ya nyumba ya vyumba viwili katika ujirani wa watu wenye kipato cha chini, lakini si vingine vingi. Na wamechoka na hali hiyo.
Bodi ya Huduma ya Afya ya serikali inasema kuwa zaidi ya wafanyakazi 2,200 wa matibabu waliacha kazi mwaka jana pekee: 900 kati yao walikuwa wauguzi.
Hii ilikuwa mara mbili ya idadi ya wafanyakazi walioondoka mnamo 2020 na mara tatu ya ile ya 2019.
Matron Kaseke aliniambia kuwa wakati mmoja kliniki tisa kati ya 43 za halmashauri ya Harare zilipunguza shughuli zao au kufungwa kabisa kwa kukosa wafanyakazi.
Nilitembelea Zahanati ya Matapi katika wilaya ya Mbare. Milango yake ilikuwa imefungwa.
Mbare ndicho kitongoji chenye watu wengi zaidi katika mji mkuu, na kinahitaji huduma hizi za afya.
Kundi la wanaume lilikuwa na shauku ya kutaka kujua ni taarifa gani nilikuwa nikifuatilia.
Walikuwa wakipokea matibabu katika kliniki hii, lakini sasa lazima wasafiri umbali mrefu na kusubiri kwa muda mrefu.
Katika zahanati ya karibu ambayo ingali inafanya kazi, wafanyakazi walikuwa wakijitahidi kusisitiza utulivu.
Katika sehemu ya nje ya kusubiria, muuguzi msaidizi ambaye ni mwanafunzi alikuwa akipima mapigo ya moyo. Kliniki na hospitali sasa zinachukua wanafunzi zaidi kuziba pengo hilo.
Haikuwa hivi kila wakati - vituo vya afya vya umma nchini Zimbabwe viliwahi kuonewa wivu na nchi nyingine za Afrika Kusini mwa Jangwa la Sahara. Lakini zilisambaratika kwa sababu ya miongo kadhaa ya uwekezaji mdogo.
Mnamo 1992, mke wa rais wa zamani Sally Mugabe alichagua kutibiwa kwa kushindwa kwa figo katika hospitali ya umma hadi kifo chake.
Zaidi ya miaka 25 baadaye, ilikuwa hadithi tofauti kwa mumewe: Rais wa zamani Robert Mugabe aliamua kutibiwa katika hospitali ya kibinafsi huko Singapore, ambapo alikufa baadaye, mbali na mfumo wa afya wa umma ulioporomoka wa nchi yake.
Hali ikoje kwa wauguzi wanaokaa Uingereza?
Nilizungumza na nesi mmoja ambaye amekuwa huko tangu Julai mwaka jana.
Ananiambia kwa hisia ya kufanikiwa kwamba sasa anapata takriban mara 10 ya aliyokuwa akipata Harare, ingawa wauguzi wa Uingereza wana malipo ya chini ikilinganishwa na taaluma nyingine nchini Uingereza.
Pesa anazotuma nyumbani huenda zikawa nyingi. Anaweza kumudu kupeleka watoto wake katika shule za bweni nchini Zimbabwe na kusaidia jamaa waliokwama.
Hana mpango wa kurudi hivi karibuni."
David bennett: mtu wa kwanza duniani kupandikizwa moyo wa nguruwe afariki - bbc news swahili,"Chanzo cha picha, UNIVERSITY OF MARYLAND SCHOOL OF MEDICINE
David Bennett, ambaye alikuwa na tatizo la ugonjwa wa moyo, amedumu kwa miezi miwili tangu afanyiwe upasuaji wa kupandikiza moyo huo Januari 7 nchini Marekani.
Madaktari wanasema katika wiki chache baadaye Bennett alitumia muda na familia yake, alitazama Super Bowl na kuzungumza juu ya kutaka kurudi nyumbani kwa mbwa wake, Lucky.
Hali yake ilianza kubadilika na kuwa mbaya siku kadhaa zilizopita, madaktari wake huko Baltimore walisema.
Mwanaume huyo mwenye umri wa miaka 57 alifariki Machi 8 mwaka huu.
""Alionekana kuwa mgonjwa jasiri na mzuri ambaye alipigana hadi mwisho,"" alisema daktati aliyemfanyia upandikizaji huo Bartley Griffith, kupitia taarifa iliyotolewa na hospitali.
Madaktari kituo cha afya cha Chuo KIkuu cha Maryland Marekani walikuwa wakimfuatilia kwa karibu, makini na kwa uangalifu mkubwa, huku mwanae wa kiume David Bennett Jr wakati wa zoezi hilo aliliambia Shirika la Habari la Associated Press kwamba familia yao iko ""katika hali ya sintofamu wakati huu"".
Bwana Bennett alijua hatari zilizohusishwa na upasuaji huo, lakini akikubali, ilikuwa ni kama ""kutupia jiwe gizani"".
Upandikizaji wa moyo huo ulichukuliwa kama matumaini ya kuyaokoa maisha a Bw Bennett, ingawa haijkuwa wazi awali angeishi kwa muda gani.
''Ninafahamu kwamba ni jambo la kubahatisha, lakini ni chaguo langu la mwisho,"" alisema Bennett kabla ya kufanyiwa upasuaji huo.
Lakini kile kitakachotokea baadaye hakijawa wazi. Nguruwe aliyetumiwa katika upandikizaji alifanyiwa mabadiliko ya vinasaba ili kuondoa jeni kadhaa ambazo zingefanya kiungo hicho kikataliwe na mwili wa Bw Bennet, linaripoti shirika la habari la AFP.
Madaktari wa Chuo Kikuu cha Maryland wakati huo walipewa idhini maalum na wasimamizi wa matibabu kuendelea na upasuaji huo, kwa misingi kwamba kama isingikuwa hivyo Bw. Bennet angepoteza maisha.
Ilionekana kwamba hakuwa na uwezo wa kupandikiziwa moyo wa binadamu, uamuazi ambao mara nyingi huchukuliwa na madaktari wakati mgonjwa anapokuwa na afya dhoofu sana.
Uwezekano wa kutumia viungo vya Wanyama kwa ajili ya kile kinachoitwa xenotransplantation ili kufikia mahitaji umekuwa ukifikiriwa kwa muda mrefu, na matumizi ya mishipa ya moyo wa nguruwe tayari limekuwa ni jambo la kawaida.
Mwezi Oktoba, 2021, madaktari wa upasuaji mjini New York walitangaza kwamba wamefanikiwa kupandikiza figo ya nguruwe kwa binadamu.
Kwa wakati huo, upasuaji huo ulikuwa ni jaribio la teknolojia ya hali ya juu zaidi kuwahi kufikiwa.
Hatahivyo, ubongo wa mtu aliyepandikiziwa ulikufa na hakukuwa na matumaini ya kupona."
"Mboga za majani peke yake haziwezi kuzuia hatari ya magonjwa ya moyo, utafiti - bbc news swahili","Chanzo cha picha, Getty Images
Mboga za majani zinaweza kuwa nzuri kwako, lakini zinaweza zisikusaidie kupunguza hatari ya mshtuko wa moyo au kiharusi endapo utazila nyingi, uchunguzi mkubwa wa Uingereza unapendekeza.
Chakula gani kingine tunachokula, kiasi gani cha mazoezi tunafanya , maeneo tunayoishi na jinsi tunavyoishi kunaweza kuwa na athari zaidi, watafiti wanasema.
Lakini wanasisitiza kuwa lishe bora husaidia kupunguza hatari ya magonjwa mengi, pamoja na saratani.
Kula angalau matunda na mboga za majani kiasi kila siku wataalamu wa afya  wanashauri.
Utafiti huo, kutoka chuo kikuu cha Oxford na Bristol na Chuo Kikuu cha China cha Hong Kong, uliwataka karibu watu 400,000 wanaoshiriki katika utafiti wa Biobank ya Uingereza kujaza dodoso kuhusu mlo wao, ikiwa ni pamoja na wingi wa mboga zilizopikwa na mbichi walizokula. kila siku.
Kwa wastani, watu walisema walikula vijiko viwili vya mboga mbichi, mboga tatu zilizopikwa na aina tano za mboga kila siku.
Afya yao, na matatizo yoyote ya moyo ambayo yalisababisha matibabu au kifo hospitalini, yalifuatiliwa kwa muda wa miaka 12 iliyofuata.
Ingawa hatari ya kufa kutokana na ugonjwa wa moyo na mishipa ilikuwa karibu 15% chini kwa wale wanaokula mboga nyingi - haswa wale wanaokula mboga mbichi nyingi - ikilinganishwa na wale wanaokula kidogo, watafiti walisema hii yote inaweza kuelezewa na sababu zingine.
Hizi ni pamoja na mitindo ya maisha ya watu - kwa mfano, kama walivuta sigara na kiasi cha pombe walichokunywa - pamoja na kazi zao, mapato na lishe kwa ujumla.
Matokeo yake, walisema utafiti wao haukupata ushahidi wa ""athari ya ulinzi wa ulaji wa mboga"" kuwa mara ngapi matatizo ya moyo na mzunguko wa damu ulitokea.
Chanzo cha picha, Getty Images
Dkt. Ben Lacey, kutoka Chuo Kikuu cha Oxford, alisema: ""Huu ni utafiti muhimu wenye athari za kuelewa sababu za chakula za ugonjwa wa moyo na mishipa (CVD).""
Lakini Prof Naveed Sattar, profesa wa dawa za kimetaboliki katika Chuo Kikuu cha Glasgow, alisema kuna ""ushahidi mzuri wa majaribio"" kwamba kula vyakula vyenye virutubishi vingi kama vile mboga, ""kunaweza kusaidia kupunguza uzito na kuboresha viwango vya hatari binavyoweza  kusababisha ugonjwa wa moyo."" .
Alisema hitimisho la utafiti linaweza kujadiliwa na haipaswi kubadili ushauri ulioenea wa kula angalau sehemu tano za matunda na mboga kwa siku.
""Wengi wanaoishi nchini Uingereza wanapungukiwa na hili, cha kusikitisha, na mengi zaidi yanahitajika kufanywa ili kuhimiza ulaji bora wa mboga za majani,"" alisema.
""Kwa kweli, ninashuku kuwa tunaweza kuwa tumepuuza umuhimu wa lishe bora kwa afya na magonjwa kwa jumla,"" akaongeza.
Wataalamu wengine walisema kupima kiwango cha chakula na ni aina ya vyakula ambacho watu hula kwa miaka mingi ili kujua athari ya kupata magonjwa aina fulani ni  makosa.
""Kwa bahati mbaya wasiwasi inabidi ielekezwe juu ya kutegemewa kwa matokeo kutoka kwa matumizi ya maswali rahisi yanayotarajia watumiaji kueleza thamani ya wastani ya ulaji,"" alisema Prof Janet Cade, kutoka Chuo Kikuu cha Leeds.
Utafiti huo uliochapishwa katika jarida la Frontiers in Nutrition, unasema watu wanaokula mboga za majani mbichi kwa wingi wanaweza kupunguza hatari ya kupata ugonjwa wa moyo kwa sababu kupika mboga za majani huondoa virutubisho muhimu, kama vile vitamini C.
Mafuta yanayotumika katika kupikia yanaweza pia kuongeza ulaji wa vyakula vya mafuta, ambayo ni sababu zinazojulikana kuwa hatari kwa matatizo ya moyo.
Watu wanaokula vyakula vya mboga nyingi  za majani wanaweza kula mafuta kidogo, huku wakitumia vitamini na kuweza kuzuia uharibifu wa seli."
Malkia wa uingereza akutwa na corona - bbc news swahili,"Chanzo cha picha, Getty Images
Malkia Elizabeth wa Uingereza amepima virusi vya Covid na kukutwa na corona, kasri la Buckingham limesema.
Malkia anakabiliwa na ""dalili kali kama baridi"" lakini anatarajia kuendelea na ""kazi nyepesi"" huko Windsor katika wiki ijayo, kasri yake ilisema.
""Ataendelea kupata matibabu na atafuata miongozo yote inayofaa,"" iliongeza taarifa hiyo.
Malkia mwenye umri wa miaka 95, alikuwa akiwasiliana na mtoto wake mkubwa ambaye ndiye mrithi wake, Prince of Wales, ambaye alikutwa na virusi vya corona wiki iliyopita.
Inaeleweka kuwa watu kadhaa wamepima virusi katika Windsor Castle, ambako Malkia anakaa.
Tangazo hilo linakuja wiki kadhaa baada ya Malkia kuwa kiongozi aliyetawala kwa muda mrefu zaidi nchini Uingereza, na kusheherekea miaka 70 (Queen's Platinum Jubilee) mnamo Februari 6.
Alifanya shughuli yake kuu ya kwanza ya umma kwa zaidi ya miezi mitatu katika mkesha wa Jubilee yake, akikutana na wafanyikazi wa hisani katika Sandringham House.
Mwandishi wa BBC wa masuala ya kifalme Nicholas Witchell alisema kwamba Malkia amechanjwa kikamilifu.
Alisema amekuwa akichukua maisha ""badala yake kwa urahisi zaidi"" tangu kulazwa hospitalini kwa uchunguzi wa matibabu mnamo Oktoba mwaka jana.
Malkia alipokea chanjo yake ya kwanza ya Covid mnamo 9 Januari 2021.
Mke wa Prince Charles, Duchess wa Cornwall, alipimwa virusi vya ugonjwa huo wiki zilizopita, siku chache baada ya mumewe.
Ilikuwa ni mara ya kwanza kwa duchess kupata Covid, na mara ya pili kwa Prince Charles."
Daktari mwenye shahuku ya uandishi wa habari azindua gazeti la kwanza la sayansi kwa kiswahili tanzania - bbc news swahili,"Chanzo cha picha, Buguzi
Ikiwa lugha ya Kiswahili imepitishwa na kutambulika kuwa lugha rasmi kwenye mikutano ya umoja wa Afrika, sasa tunaona inaendelea kupaa zaidi kwenye masuala ya uandishi ya habari ambapo machapisho ya kiutalaamu yaliyozoeleka kuandikwa lugha ya Kiingereza kuanza kupatikana kwa lugha ya Kiswahili.
Nchini Tanzania Gazeti jipya la mtandaoni linalofahamika kama ""MwanaSayansi"" limezinduliwa rasmi hivi karibuni likiwa limesheheni habari za sayansi na teknolojia, likiwa ni gazeti la kwanza kwa Tanzania, Afrika Mashariki, Afrika na duniani kwa ujumla.
Syriyacus Buguzi ndiye mwanzilishi wa gazeti hilo, anasema 'ndoto yake imetimia'.
Ndoto ya Buguzi kuwa mwanahabari ilimea akiwa bado anasoma sekondari katika Seminari ya Katoke huko Biharamuro na baadaye alipomaliza kidato cha nne alipenda kusoma masomo ya Sanaa lakini alichaguliwa kwenye masomo ya sayansi.
""Tangu zamani nilikuwa na matumaini kwamba ipo siku nitamiliki gazeti langu na niliwaambia wazazi kuwa ningependa kusoma masuala ya lugha na historia lakini walinigomea baada ya kufaulu na kupata shule ya vipaji maalumu ya Iliboru.""
Ikiwa bado roho yake inasononeka juu ya maamuzi ya kwenda kusomea masomo ya sayansi tumaini jipya lilijengwa baada ya baba yake kumwambia kuwa inawezekana kuandika masuala ya kisayansi.
Alipomaliza kidato cha sita akapata nafasi katika Chuo Kikuu cha Afya na Sayansi Shirikishi Muhimbili, kusomea shahada ya awali ya udaktari wa binadamu ikiwa ni mwaka 2007, katikati ya masomo alipata taarifa ya mafunzo ya uandishi wa habari kwa ngazi ya cheti yaliyokuwa yanatolewa na gazeti la ""The African"".
""Bado nilikuwa na hamu zaidi ya kufanya uandishi wa habari nimeenda nayo kipindi nasomea udaktari katikati humo ndimo nikaanza kusoma pia na uandishi wa habari""
""Mwaka 2009 kulikuwa na programu ya uandishi wa habari kwa ngazi ya cheti, watu wengi walikuwa wakijiuliza maswali kwamba uandishi na udaktari wapi na wapi.""
Chanzo cha picha, Buguzi
Ili aweze kusomea uandishi wa habari ilimbidi alipe ada ndipo alipochukua jukumu la kumjulisha baba yake lakini ilimchukua muda kufikia uamuzi wa kumshirikisha mzazi.  Bahati nzuri hakuwa na mtazamo tofauti na aliendelea kuamini kuwa mapenzi yake na uandishi bado hayakupotea.
""Kuna wakati nilimuomba anisaidie fedha kwa kuwa nataka kuanza masomo ya ngazi ya cheti ya uandishi kwani niliona kama kuna fursa hakusita, alinisaidia basi nikasonga kusoma kwani yeye alifahamu muda mrefu kuwa nina ndoto hiyo.""
Lakini alipomaliza chuo kikuu na kuhitimisha mafunzo kwa vitendo ya kitabibu katika hospitali ta rufaa ya mkoa ya Mwananyamala Dar es Salaam, hakuendelea na masuala ya tiba na badala yake alijikita kwenye uandishi wa Habari, baada ya kuajiriwa rasmi kwenye gazeti la ""The Citizen"" alipokuwa akijitolea hapo mwanzo kama mwandishi. Maamuzi haya yalianza baada ya kujitafakari ni kitu gani hasa anachokipenda zaidi kitaaluma.
""Ikanibidi kukaa kuamua huku nikiangalia miaka kumi ijayo nitakua wapi ndipo ikabidi niwe nimeusimamia ukweli bila kumwambia baba yangu kuwa nimeamua kufanya kazi katika chombo cha habari.""anasema Buguzi.
Ilikuwa ni fursa pekee aliyokuwa anaisubiri kwa muda mrefu, ya kuunganisha sayansi na uandishi wa habari, mwanzoni kabisa alikuwa mshika bendera wa kuanzishwa jarida la afya kwenye gazeti la ""The Citizen""
Chanzo cha picha, Buguzi
""Ulikuwa mwanzo mzuri wa ndoto yangu ya kuwa mwandishi."" Anaeleza Buguzi.
Nilipokuwa kwenye gazeti nilipenda kuandika sana ilinibidi nitoke nje kuhoji watu na wahariri waliona kuwa ninaweza kufanya aina mbalimbali za uandishi wa habari. Kuna wakati nilitumwa Bungeni kuandika habari.
Ilifika hatua wakanipandisha cheo na kuwa mhariri msaidizi wa gazeti la The Citizen, kusimamia shughuli nzima mpaka gazeti litoke. Mwanzoni niliona kama wananipotezea dira yangu nikidhani kuwa kuna baadhi ya mambo sikuweza kufanya ila baadaye nikagundua wananijengea uwezo na ujuzi wa uongozi ndani ya chumba cha habari.
""Baada ya kutoka hapo nikapata fursa ya kuunganisha sayansi na uandishi wa habari, ndipo nikaenda kusoma Shahada ya Uzamili ya Sayansi na mawasiliano (Science Communication) katika Chuo Kikuu cha Sheffield nchini Uingereza. Hii ilinifungua zaidi kuweza kufahamu namna ya kuwasilisha sayansi kwa lugha ya kiuandishi, nakumbuka nilikuwa naongea na Profesa aliyekuwa ananisimamia utafiti wangu na mambo ambayo yalijitokeza zaidi kwenye kuchunguza matatizo yanayowakumba wanasayansi ni katika kuandika maandiko ya kitaaluma kwa jamii katika lugha za asili"".
Kwenye darasa nililokuwemo nilikuwa daktari pekee aliyekaa na kufanya kazi katika chombo cha habari, wengine wengi walikuwa wametoka moja kwa moja kwenye kazi zao za kitaaluma ya sayansi, nilikuwa ni nafasi muhimu sana na wakati nasoma mengi niliyafahamu.
Uzuri huko wakati nasoma wanakiboresha kilekile ambacho unakiweza, nilijikita zaidi kwenye kujua kwanini watu wasipate taarifa za kisayansi katika lugha zao ya asili, walinitafutia msimamizi wa kitaaluma ambaye alijikita zaidi kwenye masuala ya kilimo na habari kwenye lugha za asili.
Matamanio ya kuwa na gazeti la sayansi kwa lugha ya Kiswahili yalipata nguvu zaidi kuanzia hapo, hata jina la MwanaSayansi nikaona ndiyo gazeti lenyewe. Nikaanza taratibu zote za kuanzisha kampuni. Baadaye nililisajili gazeti baada ya kupata maelekezo ya mamlaka ya mawasiliano Tanzania(TCRA).
Chanzo cha picha, Buguzi
Gazeti la MwanaSayansi ni gazeti la kwanza la Kiswahili kujikita katika nyanja za kisayansi, mara nyingi imezoeleka sayansi ni masuala ya afya tu lakini sio hivyo tu sayansi ina uwanja mpana sana na mtambuka kama vile mazingira, kilimo, sayansi kwa watoto na nyingine nyingi.
Kwenye sayansi kwa watoto nilipata nafasi ya kuzungumza na Dr Lwidiko ambaye pia ni mwandishi katika gazeti hili jipya. Wakati tunasoma chuo kikuu, Muhimbili sote tuliuwa nan do zinazoendana ila yeye amejikita katika kufundisha watoto sayansi.
Kwahiyo ni gazeti linalotoa habari kuhusu tafiti za kisayansi za Tanzania na tunataka hizo tafiti ziweze kuwepo kwenye vyombo vya habari mbalimbali.
Watafiti wanaandika kwenye lugha ngumu sana hasa zile zilizopo kwenye lugha ya Kiingereza, sasa mpaka lugha hizo zivuke kwenye vikwazo viwili kwenye lugha ya kiutaalamu na iingie kwenye lugha ya Kiingereza halafu baadaye kwenda kwenye Kiswahili, huu mchakato ni mgumu hasa kwa watu ambao hawajajikita kwenye masuala ya kisayansi. Waandishi wa habari wengi inawawia vigumu kufahamu habari iko wapi katika utafiti kwa kukosa umahiri wa lugha za kisayansi lakini kwetu sisi wanasayansi inakuwa rahisi.
Chanzo cha picha, Buguzi
Kwenye habari ya mbele ya gazeti letu imeandikwa na daktari na nyingine na muhitimu wa masuala ya habari aliyemaliza katika chuo kikuu cha Dar es salaam. Timu yetu ni mchanganyiko wa wanasayansi na waandishi wa habari.
Hii changamoto ya ugumu wa tafiti za kisayansi kuwekwa katika habari inakuwa imepata suluhu na itasaidia vyombo vingine vya habari kuongeza habari za kisayansi.
""Vyombo vya habari mara nyingi huwa vinasita kuajiri wabobezi kwenye taaluma mbalimbali hasa kwenye sayansi, vyombo vya habari vinapaswa kuajiri wataalamu na kuwapa ujuzi wa kiuandishi ili kufanya taarifa mbalimbali kuwa rahisi kuandikwa.""
Tumeamua kuanzia hapo mitandaoni kutokana na uwezo wa kiuchumi, lakini huko mbeleni huenda tukaweza kubadilisha na kulichapisha kwenda kwenye jamii. Uzuri wa gazeti hili ni bure ndio uzuri wake ili kusaidia watu wapate habari za kiundani."
Virusi vya corona: nchi sita afrika kuanzisha uzalishaji wa chanjo ya mrna - bbc news swahili,"Chanzo cha picha, Getty Images
Nchi sita za Afrika ,Misri, Kenya, Nigeria, Senegal, Afrika Kusini na Tunisia, zitakuwa za kwanza barani humo kuanzisha uzalishaji wa chanjo ya mRNA.
Mkurugenzi Mkuu wa WHO ametoa tangazo hilo kuu  katika mkutano wa Umoja wa Ulaya - Umoja wa Afrika mjini Brussels leo katika hafla iliyoandaliwa na Baraza la Ulaya, Ufaransa, Afrika Kusini. Nchi zote sita zilituma maombi ya kupata teknolojia inayohitajika kuzalisha chanjo ya mRNA katika wito uliotolewa na WHO Mnamo Aprili mwaka 2021.
Tangazo hili muhimu kwa Afrika linakuja huku bara hilo likiwa na shauku ya kuelekea katika utengenezaji wa chanjo zake. WHO kupitia kikundi cha wataalamu, ilichagua idadi ya wanufaika katika kanda zote sita za WHO kupokea teknolojia ya chanjo za mRNA. Mafunzo ya wapokeaji wa kwanza yataanza mwezi Machi mwaka huu.
Kituo cha uhamishaji wa teknolojia ya kimataifa cha mRNA kilianzishwa mwaka 2021 ili kusaidia watengenezaji katika nchi za kipato cha chini na cha kati kutengeneza chanjo zao wenyewe, kudhibiti, mafunzo na utafiti wa kitabibu.
Je, chanjo za  mRNA zinaweza kutufanya kuwa 'Superhuman'?
Habari njema na mbaya kuhusu Omicron
Mpango huo unaungwa mkono na WHO, Shirika linaloungwa mkono la Umoja wa Mataifa la Medicins Patent Pool na mpango wa  ACT-Accelerator/COVAX.
Kando na nchi sita zilizochaguliwa: Misri, Kenya, Nigeria, Senegal, Afrika Kusini na Tunisia, Rwanda na Tanzania pia zimeonesha nia ya kuanzisha viwanda vyao vya kutengeneza chanjo.
Umoja wa Ulaya, hata hivyo, umeendelea kupuuza wito wa Afrika wa kuondoa haki miliki za chanjo ya COVID-19 kuchagua kuhamisha maarifa badala yake.Kufikia sasa, kulingana na CDC ya Afrika, ni 12.13% tu ya wakazi wa Afrika walio na chanjo kamili na chini ya 1% wamepokea dozi ya nyongeza."
Judith nakitu : mwanamke wa uganda aliyepoteza figo yake bila kujua saudia afidiwa - bbc news swahili,"Wakili wa mwanamke wa Uganda aliyepoteza figo yake kwa njia tatanishi akifanya kazi nchini Saudia , amewasilisha pingamizi dhidi ya fidia iliotolewa na mahakama moja ya Saudia.
Wakili huyo kupitia shirika la Migrant Workers Voice Organisation amesema kwamba mteja wake alitolewa figo ya upande wa kulia na kwamba hakuhusika katika ajali kama ilivyodai mahakama hiyo.
Mahakama hiyo ya Saudia  awali ilitoa fidia ya shilingi milioni 271, za Uganda mnamo tarehe 30 mwezi Januari 2022  kwa mwanamke huyo baada ya  kumpata na hatia dereva aliyekuwa akiendesha gari hilo lililosababisha ajali.
Afisa wa wizara ya mambo ya ndani wa kuzuia usafirisha haramu wa  watu,  Agnes Igoye alifahamisha mkutano wa wandishi habari kuwa madaktari katika Hospitali kuu ya Mulago wamedhibitisha Nakituntu alitolewa figo yake ya upande wa kulia na hadi sasa mama huyo amepooza na hawezi kutembea au kuzungumuza.
Tayari jeshi la polisi nchini Uganda linawashikilia wakurugenzi wanne wa kampuni ya Nile Treasure Gate kwa tuhuma za kutowa taarifa za uongo kuwa viungo vya Judith Nakintu vyote vipo walipomufanyia uchunguzi wa kitibabu mara alipowasili nchini Uganda mwezi wa Octomber 2021.
Judith Nakintu mwenye umri wa miaka 38 ana watoto watano na alichukuliwa na kampuni ya Nile Treasure Gate mnamo mwaka 2019 kwa ajili ya kwenda kufanya kazi za nyumbani huko Jeddah nchini Saudi Arabia.
Baada ya kufanya kazi karibu miezi miwili, mawasiliano yake na familia yake yalikatika, ndipo mama yake mzazi alipoanza kufuatilia karibu miezi mitatu ndipo akaambiwa mwanae amepata ajali.
'Alitufahamisha kwa simu kwamba alipata ajali nilikuwa nataka kufahamu familia yake, nikamuuuliza alipata ajali bila kampuni iliyompeleka kujua? Nikawapigia simu kampuni yake nikawaeleza, wakasema hawana habari wala taarifa', alisema mama huyo.
Kampuni ya Nile Treasure Gate ilimpigia mama wa Nakintu simu…mnamo tarehe 30 Oktoba 2021. Mwanae alikuwa anatarajia kuwasili katika uwanja wa ndege wa Entebe siku hiyo. Aliondoka mpaka kwenye uwanja huo wa ndege kwa ajili ya kumpokea mwanae.
Alipowasili alimuona mwanae akiletwa kutoka kwenye ndege akiwa kwenye kiti cha wagonjwa cha magurudumu, hawezi kutembea na kuingizwa kwene gari la wagonjwa hadi Hospitali kuu ya Mulago.
Kesho yake wakaruhusiwa kwenda nyumbani, lakini yeye hakuamini ripoti aliyopewa.
'Tulipolala hospitali maafisa wa kampuni waliyomchukua wakamleta daktari kufanya uchunguzi wa wa kitabibu wakasema yupo sawa hana tatizo, mimi sikuridhishwa, siku ya Jumatatu nikarudi Mulago wakamfanyia uchunguzi upya nikaambiwa figo moja imetolewa', alisema mama huyo.
Afisa mratibu wa kuzuia ulanguzi wa binadamu kutoka Idara ya Uhamiaji Uganda, Agness Igoye, amewaeleza waandishi wa habari kwamba, Hospitali kuu ya Mulago imethibitisha kwamba alitolewa figo moja.
Uchunguzi wa madaktari nchini Uganda umethibitisha figo yake ya kulia ilitolewa , uchunguzi wa awali wa Polisi umetambua muajiri wake wa nchini Saudi Arabia kwa jina la Sadaffa Muhamed, alitoa ripoti bandia za kitabibu kuwadanganya wanafamilia ya muathiriwa. Zilionyesha sehemu zake zote za viungo zipo sawa wakati sio kweli'.
Ripoti ya awali kutoka Polisi wa Saudi Arabia zilionyesha Nakintu ambaye amepooza, alipata ajali .
Kwa mujibu wa taarifa iliyochapishwa na mtandao wa Indepent nchini Uganda, Kampuni ya Nile Treasurer, siku chache baadaye ilipokea taarifa kuwa watoto wawili wa waajiri hao wamefariki dunia kutokana na ajali hiyo, bahati nzuri Nakintu alinusurika ingawa ameumia sana na kusababisha damu yake kuganda.
Kwa upande wake, Rais wa Migrant Workers Voice, inayoshughulikia masuala ya wafanyakazi wahamiaji, Abdallah Kayonde, amesema ameiandikia Kampuni hiyo kulipa fidia ya shilingi milioni 600 za Uganda kwa kitendo cha kutolewa figo ya muathirika huyo kinyume cha sheria na kuuzwa.
Hata hivyo Kampuni hiyo imenukuliwa ikipinga kuhusika na kutolewa kwa figo ya mwanamke huyo."
"Ngono nzuri inaweza kuwa ngono salama, watafiti wa who wasema - bbc news swahili","Chanzo cha picha, Getty Images
Kufundisha watu kuhusu kupata furaha ya kujamiiana kunaweza kusaidia kusambaza ujumbe wa ngono salama, watafiti kutoka Shirika la Afya Ulimwenguni wanasema.
Programu zinazotumia mbinu hii huboresha matumizi ya mipira ya kiume zaidi ya zile zinazozingatia tu hatari za ngono isiyo salama, utafiti wao umegundua.
Wanasema starehe - badala ya hofu - ni motisha yenye afya.
Ngono inaweza kuwa salama na vilevile kufurahisha, kulingana na mmoja wa waandishi wa mradi wa utafiti.
Mabilioni ya dola hutumika kote ulimwenguni kila mwaka kwa huduma za afya ya ngono na uzazi , lakini programu nyingi hazishughulikii mojawapo ya sababu kuu za watu kufanya ngono - kujisikia vizuri.
Anne Philpott, mtaalamu wa afya ya umma, alianzisha The Pleasure Project - kundi ambalo lilifanya kazi na timu ya WHO - mwaka 2004, kutokana na kuchanganyikiwa kwa ""mikutano isiyo na mwisho ya Ukimwi ambapo hakuna aliyezungumza kuhusu motisha za watu kufanya ngono"".
Alisema: ""furaha bila shaka ndicho kichocheo chenye nguvu zaidi cha kufanya ngono na bado kumekuwa hakuna elimu ya kujamiiana au afua za afya ya ngono.
""Ukiwauliza watu wengi, 'Je, elimu yako ya ngono ilikuwezesha kwa ajili ya mahusiano yako na maisha ya kujamiiana?' watasema, Hapana.
""Kujamiiana kunaweza kuwa salama - na kwa kufurahisha. Inahusu kuwa na mazungumzo ya wazi na kuwapa watu hali ya kujiamini.""
Ulimwenguni, maambukizi milioni ya magonjwa ya zinaa hupatikana kila siku, mengi bila dalili.
Kutumia mpira kunaweza kulinda dhidi ya haya, na pia kuzuia mimba.
Anne alisema mpira ya kiume au ya kike inapaswa kuuzwa kama zana za kufurahisha - kama njia ya kuongeza hisia na uhakika.
'Sikujua kuvua mpira bila ridhaa ni aina ya ubakaji mpaka yaliponikuta'
""Nikiwa na miaka 12,Hata sikujua ni ujauzito,tumbo langu lilikuwa likiongezeka""
Watafiti walipitia maandiko  ya kitabibu ili kupata mifano ya hivi karibuni ya programu tofauti za ngono salama na kupima athari zake kwenye mabadiliko ya tabia.
Walipata miradi 33 inayokuza furaha pamoja na ujumbe wa ngono salama. Na hizi zilielekea kuwa na mafanikio zaidi katika suala la kuongeza matumizi ya mipira kuliko yale ambayo yalilenga tu magonjwa ya zinaa na kupunguza hatari.
Kufundisha kuhusu raha, hamu na furaha pamoja na ridhaa, ustawi na usalama ni malengo ya mpango wa elimu kuhusu kujamiiana unaozingatia starehe.
Dk Lianne Gonsalves wa WHO, mwandishi mwenza wa utafiti huo, uliochapishwa katika jarida la Plos One, alisema: ""Tathimini hii inatoa ujumbe rahisi: programu ambazo zinaonesha vyema sababu za watu kufanya ngono - ikiwa ni pamoja na kwa furaha - wanaona matokeo bora ya kiafya.
""Matumaini ni kwamba matokeo haya yanachangamsha jumuiya ya haki za afya ya uzazi na ujinsia ili kukuza huduma zinazoelimisha na kuwawezesha watumiaji kushiriki ngono ambayo ni salama, ya kuridhiana na ya kufurahisha."""
"Faida za kuota jua kwa moyo, hali na mfumo wa kinga (na ni kwa muda gani inashauriwa kufanya hivyo) - bbc news swahili","Chanzo cha picha, Getty Images
Mwangaza wa jua unaweza kuboresha hali zetu, kupunguza kiwango cha chini cha msukumo wa damu, kuimarisha mifupa yetu, misuli, na hata mfumo wetu wa kinga ya mwili.
Na kukaa kwenye jua kwa muda mfupi kunaweza kutosha kuvuna faida zote hizi.
Kimsingi, bila mwangaza wa jua wa moja kwa moja, miili yetu haiwezi kutengeneza vitamini D, kirutubisho ambacho  hufanya mambo kadhaa katika miili yetu.
Wakati mwangaza wa jua unapopiga kwenye Ngozi yetu, mwili huufyonza  na kuutengeneza kuwa nguvu hii ya virutubisho.
Wakati jua linapochomoza kwenye Ngozi yetu, mionzi yake hutengeneza vitamini D.
Baada yah apo, huchukua dakika kadhaa kwa kipindi cha kabla ya kutengenezwa kwa vitamini D hadi kutengenezwa kwa vitamini D. Ni joto la  mwili ambalo hufanya mabadiliko haya,"" anaeleza Ann Webb, profesa wa mionzi ya jua katika Chuo kikuu cha Manchester, Uingereza.
Tunahitaji vitamini D, kwa mfano, kwa ajili ya miili yetu kufyonza madini ya calcium na  fosphati kutoka kwenye chakula; madini yote hay ani muhimu kwa afya ya mifupa, meno, na misuli. Na haijalishi una umri gani.
Utafiti wa hivi karibuni hata umeonyesha kuwa kupata vitamini D huimarisha misuli miongoni mwa wanariadha, na uwezekano wa kuwa kichocheo cha ukuaji wa seli za misuli.
Lakini faida za vitamini D ni zaidi ya kuimarisha mifupa yetu na misuli.
""Inaonekana kuna Ushahidi kwamba inachangia katika mfumo wa kinga mwili, Pamoja na kusaidia kulinda mwili dhidi ya aina za saratani na magonjwa ya mfumo wa kinga ,"" aliongeza profesa  Webb.
Utafiti huo ulionyesha kuwa watu wenye viwango vya chini sana vya Vitamini D wana hatari kubwa zaidi ya kupata magonjwa ya moyo, kisukari, na  magonjwa ya ubongo kama vile dementia. Vitamin D ni muhimu muonekano wa ngozi yetu.
Chanzo cha picha, Getty Images
Ni ukweli kwamba unaweza kupata vitamini D kutoka katika vyakula vya aina fulani, kama vile mayai, maziwa na mafuta ya samaki . Lakini ni vigumu sana kupata kiasi sahihi kwa njia chakula pekee.
Kwa bahati nzuri, tunaweza kupata dozi ya kila siku kwa kuota  jua (na bila garama yoyote)
Lakini vitamini D sio faida pekee tunayoipata kutokana na jua.
Tunafahamu jinsi mwanagaza wa jua unavyokuwa mzuri ; Hiyo ni kwasababu kuota jua huboresha hali zetu na kuongeza uwezo wa ubongo wa kutoa homoni zinazoitwa serotonin , ambazo husaidia mtu kujihisi mtulivu na kuwa makini.
Chanzo cha picha, Getty Images
Si ajabu kwamba wakati wa msimu wa majira baridi katika ncha ya dunia , ambako kuna mwangaza mdogo wa jua, watu hupata ukosefu wa kumakinika wa kipindi  (SAD), aina fulani ya msongo wa mawazo unaotokana  kuwa na viwango vya chini vya homoni za  serotonin.
Tafiti zimeonyesha kuwa tuna viwango vya juu zaidi vya serotonin katika damu yetu katika siku zenye jua la kutosha ikilinganishwa na siku zenye wingu jeusi.
Zaidi ya hayo, tafiti zimeonyesha kuwa mwangaza wa jua wa moja kwa moja husababisha utengenezwaji wa seli za ngozi.
Lakini kuota jua kunapaswa kuwa kwa uangalifu ili kuepuka kuungu, saratani ya ngozi na kuzeeka mapema.
Kiasi cha jua kinachohitajika kutengeneza kiwango kinachofaa cha vitamini D kinategemea kwa kila mtu; Inategemea aina yako ya ngozi, kule unakoishi na uwezo wa mwili wako wa kupokea jua. Kitu cha muhimu zaidi ni kutojichoma.
Ngozi nyeusi zaidi, kwa mfano ina kiwango cha juu cha rangi ya melanin , kiungo kinachofanya kazi kama kinga ya kuungua kwa mwili, kwa kufyonza mionzi na kuilinda ngozi dhidi ya kuharibika.
Na hii husaidia kuzuwia kutengenezwa kwa Vitamini D kwa urahisi, hivyo unahitajika kukaa kuota jua kwa muda mrefu zaidi.
Chanzo cha picha, Getty Images
Unaweza kutamani kuota jua mara kwa mara, lakini vitamini D huzalishwa mara unapotoka nje ya nyumba yako. Na pia kupunguza ukaaji wa muda mrefu zaidi pia ni njia bora aidi ya kuepuka madhara ya kuungua kutokana na jua.
""Vitamini D hupatikana mara tu unapoota jua kwa mara ya kwanza, kwahiyo  pata jua ,"" anasema Webb.
Kama unakwenda kuota jua kwa muda mrefu  na unakabiliwa na uwezekano  wa kuungua kwa jua, ni muhimu kulinda ngozi yako.
"" Ujumbe muhimu ni usiwahi kujiunguza kwa jua, hilo ni muhimu sana,"" aliongeza.
Ni muhimu kukumbuka kwamba baadhi ya vipodozi vya mwili, na hata dawa, zinaweza kuathiri uwezo wa mwili wako wa kuhimili mionzi ya jua.
Chanzo cha picha, Getty Images
""Iwapo una ngozi isiyoweza kuhimili jua, unapaswa kuwa mwangalifu. Ni muhimu kujua ngozi yako mwenyewe. Unapaswa kuwa mwangalifu iwapo unakunywa dawa ambayo inaweza kusababisha ngozi yako kushindwa kuvumilia mionzi ya jua.
Iwapo unatumia baadhi ya kidhaa za vipodozi kama vile losheni, ambazo zinaweza kusababisha ngozi yako  kushindwa kuhimili jua, uwe mwangalifu na usome maelezo yote kuihusu vipodozi ,"" anaonya Webb.
Unaweza kufikiria kwamba jua linalokupiga kwenye uso wako linatosha, lakini kupata jua la kutosha kutokana na mionzi ya jua, unapaswa pia kuhakikisha jua linapiga kwenye miguu na mikono yako.
""Kila kipande cha sehemu ya mwili ambayo haijakingwa na jua  kitatengeneza vitamini D.Kwahiyo kadri unavyoanika ngozi yako zaidi juani, ndivyo vitamini D inavyoendela kuzunguka ndani ya mwili wako ,"" anafafanua  Webb.
""(Mawingu ) hupunguza mwangaza wa jua, kwahiyo hutengenezi kiwango kikubwa cha vitamini D katika muda saw ana siku ya jua, lakini bado tunaweza kupata kiwango kidogo cha vitamini D.  Iwapo mvua inanyesha, kuna uwezekano mkubwa wa kupata mwangaza kidogo wa jua. Lakini kama kuna mawingu, unaweza kwenda nje kuota jua."""
Fahamu dalili za awali za mtu mwenye mshtuko wa moyo - bbc news swahili,"Chanzo cha picha, Getty Images
Maisha ya maelfu ya watu yanaweza kuokolewa ikiwa watu wangejua jinsi ya kugundua dalili za mapema za mshtuko wa moyo, NHS imesema.
Madaktari wanataka watu wafahamu zaidi dalili za awali za kawaida kama vile kutokwa na jasho na kubanwa kifua- na kupiga simu namba za dharura iwapo watazipata.
Hii inatokea baada ya kura ya maoni kupatikana chini ya nusu ya watu walijua kupiga namba ya dharura ya 999 kwa baadhi ya ishara zisizo wazi zaidi.
Kuna zaidi ya  watu 80,000 wanaolazwa hospitalini kwa mshtuko wa moyo kila mwaka nchini Uingereza.
Kiwango cha jumla cha kuishi kwa watu wanaopatwa na mshtuko wa moyo ni saba kati ya 10, na kuongezeka hadi tisa kati ya 10 kwa wale wanaotafuta matibabu ya mapema hospitalini.
Kampeni mpya ya NHS itaanza tarehe 14 Februari hadi 31 Machi na inawaambia watu wapige 999 ikiwa watapata dalili za kawaida za mapema ikiwa ni pamoja na kutokwa na jasho, wasiwasi na kubana kwa kifua.
Katika kura ya maoni ya watu 2,000, ni 41% tu walisema walijua kutokwa na jasho ni dalili ya mapema huku 27% tu walijua kuwa kichwa chepesi, kuhisi dhaifu au kutokuwa na utulivu pia ni kawaida.
Prof Stephen Powis, mkurugenzi wa matibabu wa NHS Uingereza, alisema maelfu ya vifo vinaweza kuzuiwa kwa matibabu ya mapema ikiwa watu watatambua dalili hizi muhimu.
""Kwa kusikitisha, ugonjwa wa moyo na mishipa husababisha robo ya vifo vyote nchini kote na tumegundua hili kama eneo moja kubwa ambalo tunaweza kuokoa maisha katika muongo ujao.""
""Kwa kusikitisha, ugonjwa wa moyo na mishipa husababisha robo ya vifo vyote nchini kote na tumegundua hili kama eneo moja kubwa ambalo tunaweza kuokoa maisha katika muongo ujao.""
Prof Powis aliongeza: ""Inaweza kuwa rahisi kukataa dalili za mapema kwa kuwa hazihisi kuwa kali kila wakati, lakini sio mapema sana kupiga 999 katika hali hii - na jinsi unavyochukua hatua haraka, ndivyo uwezekano wa kupona kabisa. ""
Kampeni hiyo pia inalenga kuongeza ufahamu wa kukamatwa kwa moyo - ambayo si sawa na mshtuko wa moyo. Mara nyingi hakuna onyo na kukamatwa kwa moyo na mtu hupoteza fahamu haraka.
Wale wanaopatwa na mshtuko wa moyo kwa kawaida watakufa ndani ya dakika chache ikiwa hawatapokea matibabu. Mshtuko wa moyo unaweza kusababisha kukamatwa kwa moyo.
Ingawa dalili ya kawaida ya mshtuko wa moyo kwa wanaume na wanawake ni maumivu ya kifua, wanawake wana uwezekano mkubwa wa kupata dalili zingine kama vile kukosa kupumua, kichefuchefu / kutapika na maumivu ya mgongo au taya.
Kampeni hiyo inaungwa mkono na watu mashuhuri kama vile One Foot in the Grave muigizaji Richard Wilson na mtangazaji wa Sky Sports Peter Dale, anayejulikana kwa jina la Tubes.
Bw Wilson alisema: ""Nimepambana na afya ya moyo wangu kwa muda, na tangu nipate mshtuko wa moyo nimefungua macho yangu kuona athari ambayo imekuwa nayo katika maisha yangu.
""Nilichoka zaidi, ninaweza kutembea kidogo na kumbukumbu yangu imeharibika pia. Jambo la kutisha zaidi ni kwamba wakati huo sikujua vya kutosha kuhusu afya ya moyo."""
Ubaguzi wa rangi huenda ukaathiri wanawake wengi zaidi wanaoharibikiwa na mimba uingereza - bbc news swahili,"Ubaguzi wa rangi unaonekana upo kwenye mfumo wa huduma za afya Marekani na Uingereza. Huenda ukaathiri wanawake wengi zaidi wanaoharibikiwa na mimba. Hii ni kwa  mujibu wa madaktari nchini humo.
Chuo cha Royal cha wataalamu wa ujauzito na magonjwa ya kinamama nchini Uingereza kimekanusha kuwa kuna ubaguzi huo, na hivyo utafiti unahitajika kufanyika zaidi kwani wanawake wenye asili ya Afrika wako hatarini zaidi Mimba zao kuharibika kwa asilimia 40 kuliko wanawake wazungu."
Onyo yatolewa kuhusu matumizi ya muda mrefu ya paracetamol kwa walio na shinikizo la damu - bbc news swahili,"Chanzo cha picha, Getty Images
Watu walio na shinikizo la juu la damu wanaotumia paracetamol kwenye maagizo wanaweza kuongeza hatari ya mshtuko wa moyo na kiharusi, utafiti unapendekeza.
Madaktari wanapaswa kufikiria juu ya hatari na faida kwa wagonjwa wanaoichukua kwa miezi mingi, watafiti wa Chuo Kikuu cha Edinburgh wanasema.
Kunywa dawa za kupunguza maumivu ya kichwa na homa ni salama, wanasisitiza.
Wataalamu wengine wanasema utafiti kwa watu wengi zaidi kwa muda mrefu unahitajika ili kuthibitisha matokeo.
Paracetamol hutumiwa sana duniani kote kama tiba ya muda mfupi ya maumivu ya kichwa na mengineo lakini pia huagizwa wagonjwa kudhibiti maumivu ya muda mrefu, licha ya ushahidi mdogo wa manufaa yake kwa matumizi ya muda mrefu.
Watu nusu milioni - mmoja kati ya kila 10 - huko Scotland walipewa dawa ya kutuliza maumivu mwaka wa 2018. Shinikizo la damu huathiri mtu mmoja kati ya kila watu watatu nchini Uingereza.
Utafiti huo ulifuatilia watu 110 wa kujitolea, thuluthi mbili kati yao walikuwa wakitumia dawa za shinikizo la damu, au shinikizo la damu.
Katika jaribio, waliulizwa kuchukua 1g ya paracetamol mara nne kwa siku kwa wiki mbili - kipimo cha kawaida kwa wagonjwa wenye maumivu makali - na kisha vidonge vya dummy, au placebo, kwa wiki nyingine mbili.
Chanzo cha picha, Getty Images
Jaribio lilionyesha paracetamol iliongeza shinikizo la damu, ""mojawapo ya sababu muhimu zaidi za mshtuko wa moyo na kiharusi"" zaidi ya placebo yaani matibabu ya kutuliza akili, daktari wa dawa wa Edinburgh Prof James Dear alisema.
Watafiti hao wanashauri madaktari kuwaanzishia wagonjwa wenye maumivu ya muda mrefu kwa kipimo cha chini cha paracetamol iwezekanavyo na kuwaangalia kwa karibu wale walio na shinikizo la damu na walio katika hatari ya ugonjwa wa moyo.
Mpelelezi mkuu Dk Iain MacIntyre, mshauri wa pharmacology ya kimatibabu, katika NHS Lothian, alisema: ""Hii sio kuhusu matumizi ya muda mfupi ya paracetamol kwa maumivu ya kichwa au homa, ambayo ni, bila shaka, ni sawa.""
Dk Dipender Gill, mhadhiri wa kimatibabu wa dawa na tiba katika Chuo Kikuu cha St George's, London, alisema utafiti huo uliochapishwa katika jarida la Circulation, umebaini ""ongezeko dogo lakini la maana la shinikizo la damu kwa watu weupe wa Uskoti""  lakini kuna mengi ambayo bado hayajulikani.
Kwanza, haijulikani kama ongezeko lililoonekana la shinikizo la damu linaweza kudumu kwa matumizi ya muda mrefu ya paracetamol,"" alisema.
""Pili, haijulikani kwa hakika ikiwa ongezeko lolote la shinikizo la damu linalotokana na matumizi ya paracetamol linaweza kusababisha hatari kubwa ya ugonjwa wa moyo na mishipa.""
Utafiti mkubwa wa Marekani hapo awali uligundua uhusiano kati ya matumizi ya muda mrefu ya paracetamol na kuongezeka kwa hatari ya mshtuko wa moyo - lakini haikuweza kuthibitisha moja ilisababisha nyingine.
Na tafiti nyingine ndogo hazijaweza kuthibitisha uhusiano wowote.
Timu ya Edinburgh ilisema hawakuweza kueleza jinsi paracetamol inaweza kuongeza shinikizo la damu lakini matokeo yao yanapaswa kusababisha mapitio ya maagizo ya muda mrefu ya paracetamol.
Hapo awali, dawa hizi zilionekana kuwa salama zaidi kuliko dawa mbadala zenye kupunguza maumivu kama vile ibuprofen, ambazo hufikiriwa kuongeza shinikizo la damu kwa baadhi ya watu.
Shirika la British Heart Foundation, ambalo lilifadhili utafiti huo, lilisema madaktari na wagonjwa wanapaswa kufikiria upya mara kwa mara ikiwa dawa yoyote, hata kitu ""kisicho na madhara kama paracetamol,"" kilihitajika.
Dk Richard Francis, kutoka Chama cha Kiharusi, alisema utafiti zaidi kwa watu walio na shinikizo la damu la kawaida, kwa muda mrefu zaidi, ulihitajika ""kuthibitisha hatari na faida za kutumia paracetamol kwa upana zaidi"""
Teknolojia mpya yamsadia mwanamume aliyepooza baada ya kukatika uti wa mgongo kutembea tena - bbc news swahili,"Mwanamume aliyepooza kufuatia kukatika kwa uti wa mgongo  ameweza kutembea tena, kutokana na kipandikizi kilichotengenezwa na timu ya watafiti wa Uswizi.
Ni mara ya kwanza mtu ambaye amekatwa kabisa uti wa mgongo kuweza kutembea bila msaada.
Teknolojia hiyo hiyo imeboresha afya ya mgonjwa mwingine aliyepooza kiasi kwamba ameweza kuwa baba.
Utafiti huo umechapishwa katika jarida la Nature Medicine.
Michel Roccati alikuwa amepooza baada ya ajali ya pikipiki miaka mitano iliyopita. Uti wa mgongo wake ulikatwa kabisa na hakuwa na hisia hata kidogo katika miguu yake.
Lakini sasa anaweza kutembea kwa sababu ya upandikizaji huo ambao umeunganishwa kwa njia ya upasuaji kwenye mgongo wake.
Mtu aliyejeruhiwa kwa njia kama hii hajawahi kutembea hivi hapo awali.
Watafiti hao wanasisitiza kuwa si tiba ya jeraha la uti wa mgongo na kwamba teknolojia hiyo bado ni ngumu sana kutumiwa katika maisha ya kila siku, lakini wanaipongeza kama hatua kuu ya kuboresha maisha.
Haikuwa teknolojia pekee iliyochangia Michel kupona. Muitaliano huyo anasema alipopata ajali, alikuwa na azimio la kupta maendeleo kadiri awezavyo.
""Nilikuwa nikipiga ngumi, kukimbia na kufanya mazoezi ya mwili. Lakini baada ya ajali, sikuweza kufanya mambo ambayo nilipenda kufanya, lakini sikuruhusu hisia zangu kushuka. Sikuwahi kusimamisha safari yangu ya kupona, nilitaka kutatua tatizo hili.""
Kasi ya kupona kwa Michel ilimshangaza daktari wa upasuaji wa mishipa ya fahamu ambaye aliingiza kipandikizi na kuunganisha kwa ustadi elektrodi kwenye nyuzi za neva.
Utafiti huo umeungwa mkono na Dk Ram Hariharan, mshauri katika Hospitali Kuu huko Sheffield ambaye ni huru kutoka kwa timu ya utafiti na pia anazungumza kwa niaba ya Chama kinachohusika na c majeraha ya mgongo.
""Wamefanya jambo ambalo halijafanyika hapo awali.
""Sijasikia kuhusu utafiti wowote ambapo wameweka kipandikizi  kwa mgonjwa aliyekatwa kabisa uti wa mgongo kuweza  kuboresha usawa,  kusimama na kutembea.""
""Tunahitaji idadi zaidi ya wagonjwa  ili kuonyesha kwamba ni salama kwanza na kwamba inaboresha maisha yao kwa kiasi kikubwa. Hapo ndipo inaweza kuendelezwa.""
Mishipa katika uti wa mgongo hutuma ishara kutoka kwa ubongo hadi kwa miguu. Baadhi ya watu wamepooza mishipa ya fahamu inapoharibika kutokana na kuumia.
Kwa upande wa Michel hakuna ishara kabisa kwa miguu yake kwa sababu uti wa mgongo umekatika kabisa. Lakini kipandikizi hiki hutuma ishara moja kwa moja kwa miguu yake na kumwezesha kutembea, lakini wakati tu kipandikizi kimewashwa.
Kufikia sasa watu tisa wamepokea kipandikizi na kurejesha uwezo wa kutembea. Hakuna hata mmoja wao anayeitumia kuwasaidia kutembea katika maisha yao ya kila siku  kwa sababu ni ngumu sana katika hatua hii. Badala yake, wanakitumia kufanya mazoezi ya kutembea  ambayo hufanyisha misuli yao mazoezi na kuboresha afya zao.
David M'zee alikuwa mmoja wa wagonjwa wa kwanza kupokea upandikizaji huo. Kama Michel, aliweza kutembea na kipandikizi huku akitumia kifaa cha kumsaidia. Afya ya David iliimarika kiasi kwamba aliweza kupata mtoto wa kike na mpenzi wake Janine, jambo ambalo halikuwezekana baada ya ajali yake mwaka 2010.
Bado kuna safari ndefu kabla ya teknolojia hiyo kutumiwa kusaidia watu waliopooza kutembea, kulingana na Prof Grégoire Courtine, aliyeongoza timu iliyounda teknolojia hiyo katika Chuo cha École Polytechnique Fédérale de Lausanne (EPFL).
""Hii sio tiba ya jeraha la uti wa mgongo, lakini ni hatua muhimu ya kuboresha hali ya maisha ya watu. Tutawawezesha watu. Tutawapa uwezo wa kusimama na kutembea. Ni mafanikio makubwa.""
Tiba itahitaji kuzaliwa upya kwa uti wa mgongo, matibabu ambayo bado yako katika hatua ya awali ya utafiti. Prof Courtine anaamini kwamba teknolojia yake ya kupandikiza inaweza kutumika pamoja na matibabu ya kurejesha neva pindi tiba itakapokuwa tayari."
Kemikali za sumu zinavyoathiri wachimba madini tanzania - bbc news swahili,"Kwa mujibu wa Shirika la Kazi Duniani (ILO), wakati uchimbaji madini unaajiri karibu 1% ya nguvu kazi duniani, sekta hiyo inasababisha 8% ya ajali zinazoleta vifo.
Hata hivyo watu wengi wanapata madhara ya kiafya ya muda mrefu kutokana na kazi yao ya uchimbaji madini katika maisha yao ya baadaye wakati mwingine hurithisha hadi kwa vizazi vijavyo.
Dayo Yusuf alitembelea mgodi wa dhahabu Kusini Magharibi mwa Tanzania ambapo wachimbaji wadogo hukimbilia dhahabu licha ya hatari kwa afya zao."
Wasichana wa rwanda wanaosaidia kuinua usafi wakati wa hedhi kupitia michezo ya redio - bbc news swahili,"Katika maeneo ya vijini ya nchi ya Rwanda , ukosefu wa pedi za hedhi na huduma za usafi huwanyima wasichana wengi wanaosoma shule heshima na faragha-na hivyo kuwalazimisha baadhi yao kukatiza masomo. Lakini  wanafunzi katika shule ya  GS Ntarama wakishirikiana na kituo cha redio cha kijamiiwanasaidia kutatua hilo"
Jinsi kuzeeka kwa retina kunavyoweza kueleza iwapo una hatari ya kifo cha mapema au la - bbc news swahili,"Chanzo cha picha, Getty Images
Umri halisi wa retina, unaweza kuonyesha kiwango cha kuzeeka kwa umri wa mtu. Ni umri gani alionao au iwapo ana ujana zaidi kuliko umri aliozaliwa nao ikiwa ni pamoja na kubashiri iwapo una hatari ya kufariki mapema au la.
Umri wa kibaiolojia wa retina, ambayo ni nyama iliyo nyuma ya mboni ya jicho, hutambuliwa kwa  hali ya mishipa ya damu na neva kwenye retina yenyewe, ambayo inaaminiwa kuharibika kutokana na mchakato wa kuzeeka kwa mwili zaidi ya viungo vingine vya mwili.
Jopo la wanasayansi kutoka Uchina na Australia  kwa pamoja lilifanya utafiti wa hali hii na kuchapisha matokeo yake katika jarida la Uingereza la uchunguzi na tiba ya magonjwa ya macho.
Kulingana na utafiti huo  ambao ""wanazeeka haraka"" au wenye utofauti wa umri wa retina , ambao ni tofauti kati ya umri wao wa kuzaliwa na umri wao wa kibaiolojia wa zaidi ya  miaka 10 , wana hatari ya asilimia 49 hadi 67 ya kufa katika kipindi cha miaka 11, baada ya uchunguzi.
Ingawa awali kulikuwa na utafiti ambao ulionyesha kwamba vipimo vya skani vinaweza kutoa taarifa juu ya hatari ya magonjwa ya moyo, ikiwa ni pamoja na hatari ya kuwa na ugonjwa wa kudumu wa figo,  utafiti huu ni  wa kwanza ambao umeonyesha kwamba  retina inaweza kuelezea  uwepo wa  magonjwa  ya moyo na ubongo, na pia kubashiri kiwango cha kuzorota kwa mwili mzima.
Mahesabu ya uhakika ya kuaminika  yamefanyika hadi  yameweza kuelezea kwa usahihi umri wa kibaiolojia wa retina ya binadamu na wanasayansi wanasema fursa za kukosewa kwa mahesabu hayo ni kujumlisha au kutoa miaka 3.5.
Jopo la watafiti lilfanya  uchunguzi wa  kubashiri pengo la umri wa retina miongoni mwa watu wenye umri wa kati  47,000 na wazee, wakazi wa Uingereza, wakatathimi vipimo vyao vya skani za retina zao.
Chanzo cha picha, SPL
Watafiti hao walibaini kwamba miaka 11 baadaye watu 1,871 katika uchunguzi uliofanyika hapo juu walikuwa wamekufa, wengi wao wakiwa ni wale waliokuwa na hali ya kuzorota kwa retina zao na mara nyingi walikufa kwa saratani.
Katika utafiti huu ambao umri wa kibaiolojia wa retina zao ulikuwa ni mwaka mmoja tu kuliko umri wao wa kuzaliwa walikuwa na ongezeko la hatari ya 2% wa sababu zote za kifo kwa kipindi cha miaka 11 iliyofuata.
Aidha kulikuwa na ongezeko la  3% la kifo kinachotokana na sababu mbali mbali isipokuwa kifo kitokanacho na magonjwa ya moyo au saratani katika kipindi cha miaka 11 baada ya kupimwa.
Ingawa bado haijafahamika bado ni kwanini retina ni kiashirio kizuri cha kuzeeka kwa binadamu na kuzeeka kibaiolojia, timu hiyo ya wanasayansi inatumai kuendelea na tafiti zaidi.
Kutengeneza picha ya retina kama njia ya kwanza ya kugundua umri wa kibaiolojia ni jambo rahisi  zaidi na la garama nafuu zaidi kuliko mbinu nyingine. Itachukua dakika tano tu kupigwa picha ya skani na kubaini umri wa retina yako, umri wake wa kibaiolojia, na uwezekano wako wa kufariki mapema au la."
Tanzania: kituo cha utafiti chabuniwa kudhibiti ugonjwa wa malaria - bbc news swahili,"Ugonjwa wa Malaria unachangia kwa kiasi kikubwa kwenye maradhi na vifo vya watoto Kusini mwa jangwa la Afrika.
Kwa Mujibu wa Shirika la Afya Duniani, WHO, inakadiriwa kuwa watoto 260,000 chini ya umri wa miaka mitano hufa kila mwaka kwa ugonjwa wa Malaria.
Nchini Tanzania, watafiti wametengeneza mji maalumu, mahususi kwa ajili ya kuchunguza aina mbalimbali ya mbu, ambapo huwalisha damu na kisha kutafiti jinsi gani wanaweza kuwadhibiti na kuwaangamiza wale waenezao malaria.
Mwandishi wa BBC, Alfred Lasteck alifika kwenye mji huo maarufu  ‘Mosquito City’, uliopo Kusini Mashariki mwa Tanzania kujionea jinsi gani tafiti hizo zinavyofanyika."
Nigeria: mvumbuzi anayepambana na dawa feki nchini nigeria - bbc news swahili,"Kumeza dawa bandia kunaweza kuwa hatari sana. Mwanaume mmoja nchini Nigeria, Adebayo Alonge nusura afariki kutokana na hilo. Kwa hiyo aliamua kuchukua hatua ya kukabiliana na hilo kwa kubuni kifaa mahiri ambacho kinaweza kupima ikiwa dawa ni bandia au la."
Will perry: 'nimechoka kuchekwa kila siku' - bbc news swahili,"Will Perry, muogeleaji aliyewakilisha Uingereza katika michezo ya Olimpiki ya walemavu ,anasema ""amechoka’’ kuchekelewa kwa sababu ya kimo chake kifupi. Anakabiliwa na hali inayojulikana kama achondroplasia na anasema watu kama yeye mara nyingi huchukuliwa video au kudhihakiwa mtaani. Perry mwenye umri wa miaka 21 anatoa wito kwa watu kuwawajibisha wale wanaofanya hivyo."
Afya ya akili: hizi ndizo athari za kutazama picha za ngono - bbc news swahili,"Chanzo cha picha, Getty Images
Wanandoa wa Krishna-Mala (jina limebadilishwa) walikwenda kwa mtaalamu wa ngono kwa ushauri kuhusu kutoridhika ndani ya ndoa na matatizo ya kushika mimba. Uchunguzi ulionesha kwamba wote wawili hawakuwa na matatizo ya kimwili.
Mala baadaye alimwambia mtaalamu wa ngono kwamba mumewe alikuwa akitazama picha za ngono ponografia hadi saa nane usiku, walipoulizwa mmoja mmoja
Alisema hawezi kuzungumza na mtu yeyote kuhusu hilo kwa sababu alikuwa akiheshimika katika jamii yake. Jayarani Kamaraj, daktari wa uzazi na mtaalamu wa ngono, anasema mumewe Krishna alitibiwa kutokana na habari hii.
Anaeleza jinsi kutazama picha za ngono kunavyoweza kufanya kila mtu ahisi hivyo, kama ponografia inaweza kuhusishwa na elimu ya ngono, na jinsi ya kujua ikiwa mtu ana uraibu wa kutazama picha za ngono.
Chanzo cha picha, Getty Images
Ponografia imegundulika kukithiri katika enzi ya corona na kwa wengi ni mtafaruku. Ponografia hutumiwa kwa aina fulani ya matibabu ya ngono.
Inaweza kuchukuliwa kama kichocheo kwa wale wanaokuja na matatizo ya kujamiana. Wanandoa huamua kutazama kwa ridhaa ya pande zote. Lakini ni hatari kwa watu chini ya umri wa miaka 18 kuona hili. Ponografia haiwezi kujumuishwa katika elimu ya ngono pia.
Ni aina gani ya matatizo ya afya ya akili yanayoweza kusababishwa na kutazama picha za ngono?
Tafiti zinaonesha kwamba kutazama ponografia pekee kunapunguza msongo wa mawazo na kuchanganyikiwa. Lakini, mara kwa mara kuangalia ponografia, hiyo yenyewe ina matokeo mabaya.
Huongeza msongo na kuchanganyikiwa.  Ponografia kupita kiasi inaweza kusababisha matatizo katika ndoa. Kukatishwa tamaa hutokea kati ya wanandoa wakati akili inapoanza kutarajia mifumo ya kufikirika, isiyowezekana ya ngono.
Namna gani utaweza kubaini kuwa mtu ana uraibu wa kutazama picha za ngono?
Watu wanaotazama picha za ngono wanaweza kugawanywa katika makundi matatu. Kutazama ponografia kwa dakika 17 hadi 24 tu kwa juma kunaonwa kuwa hakuna madhara. Uchunguzi unaonesha kuwa karibu 75% ya watu ni wa jamii hii. Hawana matatizo yoyote ya kifamilia wala kiakili.
Kwa wale ambao ni wa kundi la pili, kutazama ponografia kwa muda mfupi ni jambo la uzito na la kulazimisha. Wana nia ya kuiona tena na tena. tafiti zinaonesha kuwa wanaunda takriban asilimia 13 ya idadi ya watu.
Chanzo cha picha, Getty Images
Takriban asilimia 11 ni wa kundi la tatu. Wanatumia zaidi ya dakika 110 kwa wiki kutazama ponografia. Wana matatizo mengi kama vile palpitations, hasira, kuwashwa na upweke. Wanaume wengi hawana maradhi ya asubuhi.
Inahitajika kwa hakika. Wanaume na wanawake wanaotazama ponografia kwa wingi hugunduliwa kuwa na matatizo ya ubongo. Kupoteza kumbukumbu, kukosa usingizi, matatizo ya utambuzi, na kutojali hutokea. Hawa wanahitaji kutibiwa."
'mchungaji' akamatwa baada ya watu wenye ulemavu kupatikana wamefungiwa katika nyumba yake - bbc news swahili,"Mchungaji mmoja  na mkewe wamekamatwa kwa madai ya kuwafungia walemavu katika eneo la chini la nyumba yao.
Maafisa wa polisi wanasema kwamba Curtis Keith Bankston , 55, na mkewe walikuwa wakiendesha kituo cha kuwaangalia walemvu bila kibali , katika eneo la Griffin , karibu na jimbo la Atlanta Georgia.
Wachunguzi wanasema kwamba wawili hao walidhibiti fedha za waathiriwa na mara nyengine kuficha matibabu yao.
Madaktari waliitikia wito wa ripoti kwamba kulikuwa na mgonjwa ambaye alikuwa na mshtuko wa moyo tarehe 13 Januari.
Baada ya kubaini mlango uliokuwa ukielekea katika sehemu hiyo ya chini ya nyumba , maafisa wa masuala ya dharura waliarifu polisi , ilisema taarifa ya polisi.
Maafisa walisema kwamba , waliwapata walemavu wanane wenye akili tahira walio na umri kati ya 25 na 65 ambao walikuwa mara nyengine wakifungiwa  na bwana Bankston  na mkewe Sophia Simm Bankston.
Uchunguzi ulibaini wanandoa hao walikuwa wakikodisha nyumba hiyo kwa miezi 14  na kuitumia kama nyumba ya kuwatunza watu hao ambao polisi inasema walikuwa wamefungiwa kinyume na matakwa yao.
Wakati huohuo, maafisa walisema kwamba waligundua kwamba Curtis Bankston alikuwa akitumia nyumba hiyo kwa kisingizo cha kuwa kanisa  na kudai kwamba yeye ni mchungaji.
Yeye na mkewe bi Sim Bankston wameshtakiwa kwa kuwafungia watu kinyume na matakwa yao.
Idara ya huduma za watu walio na umri mkubwa iliitwa na kuwaweka watu hao katika mazingira mazuri ya kuwatunza , ilisema taarifa hiyo.
Maafisa wa polisi wanatafuta haabari kutoka kwa wakazi wengine ambao huenda walikuwa na wapendwa wao katika nyumba hiyo.
Taarifa ya wakili wa Curtis Bankston  iliotolewa kwa mshirika wa BBC, CBS ilisema kwamba alikana madai hayo dhidi yake na kudai kwamba zilitokana na habari zisizo za kweli zilizotolewa na polisi .
Taarifa ilidai kwamba kituo hicho hakikukuwa kundi la nyumba za kuwatunza walemavu , na badala yake  kanisa ambalo limekuwa likitoa malazi kwa watu wasio na malazi ."
Chanjo ya covid: je una maswali yapi kuhusu chanjo za covid? - bbc news swahili,"Chanzo cha picha,  Reuters
Zaidi ya nusu ya wakazi wa dunia wamepokea walau dozi moja ya chanjo dhidi ya virusi vya corona. Hata hivyyo chanjo zilizotolewa zimekuwa zikizingirwa maswali mbali mbali kuzihusu.
Femi kutoka Nigeria  anasema: ""Sababu iliyonifanya nisiamini au nisite kuipata chanjo ya Covid-19 ni kwasababu ya namna chanjo ilivyotengenezwa kwa haraka .""
Jibu ni kwamba chanjo dhidi ya Covid zimekuwa zikitengenezwa kwa kasi kubwa sio kwasababu zimevuka hatua au kuharakishwa kwa utafiti kuzihusu, bali kwasababu wanasayansi na wenye makampuni kutoka maeneo yote ya dunia yalishirikishana kazi zao kwa ajili ya ufanisi wa chanjo hizo.
Chanjo za Covid zimekuwa zikifanyiwa majaribio ya kina kwa ajili ya usalama-kwanza katika majaribio ya maelfu ya watu ili kubaini athari yoyote ya kawaida na pia kupitia ufuatiliaji makini wakati chanjo zilipotolewa kwa mamilioni ya watu katika umma kwa ujumla, kuwawezesha wanasayansi kubaini athari ambazo hujitokeza kwa nadra zaidi. Lakini hata sasa, bado zinaendelea kufanyiwa utafiti na kufuatiliwa.
Lakini vipi kuhusu swali kwamba kuhusu iwapo watu ambao wamechanjwa bila matatizo yoyote, wanaweza kupata matatizo miezi au miaka baadaye ?
Wanasayansi waliochunguza chanjo za covid na mfumo wa kinga mwilini wanasema hili huenda lisitokee kabisa-tunafahamu vya kutosha kuhusu jinsi mwili wa binadamu unavyofanya kazi na tuna uzoefu wa kutosha kutokana na chanjo za kufahamu kuwa athari mbaya yoyote itajitokeza katika miezi miwili ya kwanza. Kwahiyo tumekuwa na muda wa kutosha wa athari hizo kuweza kujitokeza.
Chanzo cha picha, Getty Images
Sukria, kutoka Thailand alisema: ""Wengi wa wale waliopata chanjo bado walipata maambukizi ya virusi vya corona, baadhi waliugua  na baadhi walifariki. Kwahiyo kwanini vitu kama hivyo vinatokea kwa waliochanjwa .""
Jibu ni kwamba hakuna chanjo inayoweza kukupatia ulinzi wa 100% dhidi ya kuumwa.
Lakini muhimu, iwapo utapata dalili, zinauwezekano mkubwa kuwa ni ndogo sana. Chanjo bado zinatoa ulinzi mkubwa dhidi ya kuugua sana na kuishia kulazwa hospitalini, hata kwa aina mpya zaidi za virusi.
Ingawa bado unaweza kupata virusi, unakuwa na uwezekano wa chini wa maambukizi. Na iwapo utapata Covid baada ya kuchanjwa, pia una uwezekano wa chini wa kumuambukiza mtu mwingine na hivyo kuwalinda watu wanaokuzunguka  dhidi ya maambukizi.
Chanzo cha picha, Getty Images
Eda, kutoka Uturuki ambaye  aligundua kuwa ana ujauzito alisema: ""Nilitaka kujipatia muda fulani[ Kabla ya kupata chanjo] ili kuangalia athari za chanjo ya Covid-19.  Lakini nilipatikana na  Covid-19, Nimegundua kuwa nina ujauzito wa wiki tano pia. Nilikuwa na wasi wasi sana kwa mtoto wangu mchanga, iwapo angeathiriwa .""
Ukweli ni kwamba wakati wa ujauzito, inaeleweka kabisa kwamba watu huwa waangalifu zaidi. Lakini data hadi sasa zinatupa hakikishi. Mamilioni wamechanjwa na hatujaona athari zozote za kutia wasi wasi zinazohusiana na ujauzito au uzazi bado.
Tafiti kubwa zimebaini kuwa wanawake wajawazito waliochanjwea hawawezi kuwa na uwezekano wa kupata matatztizo-ikiwa ni pamoja na uaviaji mimba-kuliko ambao hawajachanjwa.
Hatahivyo kuna hatari zinazoongezeka kwa watu wenye ujauzito iwapo watapata maambukizi ya Covid. Wale wanaopata virusi, husasan wale wenye ujauzito mkubwa, wana uwezekano mkubwa wa kuugua sana au kujifungua watoto kabla ya muda au watoto au kufariki kwa vijusi baada ya wiki ya 20 ya ujauzito.
Baadhi ya watu wana wasiwasi kwamba kupata chanjo kunaweza kuathiri uzazi wao siku zijazo-lakini hakuna ushahidi wa ushahidi au msingi wa kisayansi wa kusaidia kumini hili kuwa jambo la kweli.
Chanzo cha picha, Getty Images
Tunafahamu kuwa kuna athari za nadra sana  za chanjo za Covid.
Hatari za muda mrefu za matatizo ya kiafya na kifo ni za kawaida zaidi kutokana na covid kuliko zinavyotokana na chanjo, hata miongoni mwa vijana wadogo.
Hilo ni muhimu kulifahamu, ili uweze kupima hatari hizo na faida  wakati unapofanya uamuzi wa iwapo unataka kupata chanjo
Lakini kuna tofauti kubwa katika viwango uchanjaji wa chanjo za Covid-18 kote dunaini. Chini asilimia 10 ya watu katika nchi zenye kipato cha chini ndio waliochanjwa.
Usambazaji wa chanjo bado ni tatizo kubwa katika nchi nyingi. Lakini hata chanjo zinapokuwepo, wengi wana hofu ya kuchanjwa, kulingana taarifa ya Disemba 2021, ya taasisi  ya- Our World in Data."
"Mfahamu negaawo jimmaa, kijana aliyeaibishwa na kimo cha urefu wake wa mwili - bbc news swahili","Chanzo cha picha, FIB TV
Negawo Jimma, ni kijana  ambaye ambaye anaishi katika  mji wa  Maqii uliopo katika jimbo la Oromia nchini Ethiopia, anasema kimo cha urefu wake kimeyatatiza maisha yake.
Negawo, mwenye umri wa miaka 24, anasema miongoni mwa changamoto ambazo anakabiliana nazo ni pamoja na kukosa nguo za kuvaa na viatu  na kupata ugumu wa kutumia usafiri wa umma.
Nagaawo huvaa kiatu chenye ukubwa wa  54.  Umbo  na  urefu wa mwili wake huwa humpatia changamoto anapokwenda kushonewa nguo na fundi au kutumia usafiri wa umma ambapo nauli yake huwa mara dufu ya wasafiri wengine.
""Hata kama mimi ni mtu mzima wa kutosha kuweza kujitegemea, hakuna mtu yeyite ambaye atakuwa tayari  kuniajiri kwasababu ya urefu wangu  ,"" anasema.
Nagaawo, ambaye alianza masomo yake ya elimu ya shule ya msingi mwaka 2006, alisema: ""masomo yake hayakudumu kwa muda mrefu.""
""Huu urefu wangu wa kupindukia ulianza kujitokeza mwaka 2013, na umeongezeka sana katika kipindi cha miaka mitatu iliyopita'' alisema.
Kijana huyo mwenye umri wa miaka 24, kwa sasa ana urefu wa mita  2.25, lakini kadri anavyoendelea kukua anazidi kuwa mrefu zaidi.
""Nilibaini  urefu wangu ni tofauti na urefu wa marafiki zangu, nilipoanza kujipima mwenyewe urefu ,""alisema.
Chanzo cha picha, FIB TV
Mitizamo ya watu kumuhusu
Urefu wa kupindukia wa Nagaawo ulipoonekana kuwa tofauti na urefu wa marafiki zake na vijana wengine wa umri wake, alianza kujulikana sana na kuwa maarufu katika eneo alikoishi.
""Ninapoona watu wananishangaa, huaibika sana, na mtizamo wa watu kuhusu urefu wangu umenilazimisha kukaa ndani ya nyumba na kuwaepuka marafiki zangu,"" alisema.
Alikatiza masomo yake akiwa darasa la 8 baada ya kuugua kichwa kwa miaka kadhaa.
""Uvimbe wa urithi ulinifanya nisiweze kutembea tena, nilikuwa  mgonjwa kwa miaka miwili na hatimaye mwaka 2018, nikaenda kwa daktarin kupata matibabu .""
Bada ya matibabu, anasema kujiamini kwake kumeongezeka na sasa hana hofu na urefu wake na wala haumuaibishi kama awali.
""Sasa ninakutana na watu, ninacheza na marafiki zangu, na sasa hali yangu imekuwa ya utulivu,"" alisema.
Chanzo cha picha, Nagawo Facebook Page
""Mavazi ninayovaa hutengenezwa hapa nchini na ninaweza kuweka akiba ya pesa nyingi kwa ajili ya kununua nguo zangu, lakini kwasababu ninavaa viatu vyenye ukubwa wa 54, siwezi kuvipata hapa nchini  ,"" alisema Nagaawo.
Anasema kuna watu binafsi ambao humsaidia kumpatia nguo na viatu.
""Nimewaona watu warefu. Lakini sijawahi kumuna mtu mrefu kuliko mimi. Nimekwisha sikia kuwa mwanaume mrefu zaidi nchini Ethiopia anaitwa Asrat , akiwa na urefu wa mita  2.22 , lakini mimi nina urefu wa mita 2.25 . Inaonekana kwamba urefu wangu unaendelea kuongezeka,"" alisema.
Je ana mipango gani kwa siku zijazo?
Nagaawo  anasema mpango wake ni kuendelea na masomo yake katika darasa la 8, na sasa amerejea tena shuleni.
""Huku nikisoma, ninajaribu kufanya kazi katika sekta ya utalii na utamaduni. Kwani watu hunishauri kutumia kimo cha urefu wangu  kufanya matangazo ya biashara. Ingawa hakuna mtu yeyote aliyewahi kuwasiliana nami bado, ninamatumaini iwapo nitapata fursa nitafanya hivyo. ""
Nagaawo anasema katika familia yao wamezaliwa watoto 9 , 5 wa kike  na wa 4 wa kiume, lakini ndugu zake wote wana kimo cha kawaida cha urefu.
''Katika familia yetu kwa ujumla hakuna aliye mrefu kama mimi, kwahiyo ni nini kinachonifanya kuwa wa kipekee?.'', ni swali ambalo anajiuliza kila siku , lakini bado hajapata jibu."
Fahamu jinsi ya kuimarisha uhusiano wa kimapenzi uzeeni - bbc news swahili,"Chanzo cha picha, Getty Images
Claudia na Luis walikutana wakiwa vijana. Walipendana sana na kila mmoja alikuwa akimuwaza mwenzake walipokuwa mbali mbali na walipokutana miili yao ikasisimka kwa kusuguana tu. Walifurahia kufanya mapenzi mara kwa mara.
Wamekuwa pamoja kwa muda mrefu. Ingawa wanakabiliwa na chnagamoto za kifya, kimsingi wamefanikiwa kujitunza vyema na kujudhibiti.
Wanatumia muda, kwenda kwa matembezi na kushiriki kazi za nyumbani. Mara kwa mara, pia wanawatunza wajukuu wao. Licha ya umri wao mkubwa bado wanapendana! Ila sasa wanapendana kwa namna tofauti kwa namna tofauti, wakifurahia kuwa pamoja na kuliwazana.
Kila binadamu ambaye ameshazoea kuwa karibu na mwenza wake siku zote angependa iwe hivyo. Hii ni pamoja na kuendelea kuwa na hamu ya tendo la ndoa, uwezo wa kufanya tendo la ndoa na kuridhishwa na tendo la ndoa, lakini kadiri umri unavyoongezeka yanatokea mabadiliko ambayo yanaweza kuleta matatizo usiyotarajia.
Hata hivyo wazee wana mahitaji sawa ya raha na ustawi kama watoto, vijana, na watu wazima, na ingawa mienendo yao haiangaziwi vilivyo katika jamii hasa linapokuja suala la kujamiana.
Kuendelea kujfanya mapenzi wakati wa mchakato wa kuzeeka kunapaswa kuchukuliwa kuwa haki ya msingi na kiashiria muhimu cha ubora wa maisha.
Claudia na Luis walikutana wakiwa vijana. Walipendana sana na kila mmoja alikuwa akimuwaza mwenzake walipokuwa mbali mbali na walipokutana miili yao ikasisimka kwa kusuguana tu. Walifurahia kufanya mapenzi mara kwa mara.
Chanzo cha picha, Getty Images
Baadhi ya wazee huendelea kufanya ngono, kwani hamu ya kujamiana na raha haipungui kutokana na umri.
Ingawa umri, peke yake, sio sababu ya kumfanya mtu kubadili mwenendo wake wa maisha ambayo yamekuwa yakifurahia, kuna haja ya kubadili mtindo wa maisha wakati hali inapomlazimu mtu kufanya hivyo, kwa mapungufu fulani ya kimwili na madhara ya magonjwa au dawa.
Katika tamaduni nyingi, ngono inahusishwa na vijana hali ambayo inaweza kuwafanya wazee kuhisi kutengwa. Dhana hiyo pia  inaweza kuwaathiri  kisaikolojia wakashindwa kushiriki tendo la ndoa.
Lakini wataalamu wanasema: ""Ngono katika miaka ya uzeeni inasisimua mwili na kuusaidia. Tuna wakati wa kutosha kujiburudisha na ni vyema kuwa na mbinu tofauti za kufanya hivyo,""
Kulingana na matokeo ya utafiti iliyofanywa na wanafunzi wa Chuo Kikuu cha Wazee (UCLM, Albacete 2020), kujamiiana ni sehemu muhimu sana kwa ustawi wao (93%), na ingawa hali ya kuingiliana kimwili hupungua, asilimia 71 ya wazee hufurahia mapenzi na asilimia 69 kati yao hupata hisia kali.
Chanzo cha picha, Getty Images
Je ni umri wa uzee ambao mtu anaanza kushindwa kufanya tendo la ndoa ni upi?
Kwa mujibu wa utafiti, umri wa uzee ambao mwanaume na mwanamke huenda wakapata matatizo haya ni kuanzia miaka sitini endapo  walikuwa na afya nzuri tangu walipokuwa vijana.
Hata hivyo wanawake na wanaume wanaweza kupata mabadiliko na matatizo katika tendo la ndoa hata wakiwa ujanani au kabla ya umri wa miaka sitini endapo uwatakuwa na matatizo mbalimbali ya kiafya.
Utafiti mwingine pia unaonyesha kuwa idadi kubwa ya matatizo haya hutokea katika umri wa miaka 35 hadi 55, miongoni mwa  wanaume na wanawake kutokana na sababu mbalimbali.
Chanzo cha picha, Getty Images
Kwa baadhi ya wanawake, kukomaa kwa hedhi humaanisha mwisho wa shughuli za ngono katika ndoa. Akina mama wengine huwa na hamu sana ya ngono kwa sababu hawana hofu ya kushika mimba. Hata hivyo, wanawake wote wanahitaji upendo. Hakuna ushuhuda wa kuonyesha kuwa, kwa sababu ya umri, mwanamke hawezi kufurahia ngono.
Baadhi ya mabadiliko katika mwili wa mwanamke humzuia kushiriki ngono:"
Jinsi msichana wa miaka 19 alivyoweka historia ya tiba kumuokoa mama yake - bbc news swahili,"Chanzo cha picha, Aliana Deveza
Wakati alipokuwa na umri wa miaka 19 tu, Aliana Deveza alipanga na kupitia upasuaji wa kihistoria kwa ajili ya kuyaokoa maisha ya mama yake.
Aliishawishi hospitali  kufanya ubadilishanaji wa kwanza wa kiungo nchini Marekani ambapo viungo vya mwili vilibadilishwa kwa watoaji ambao hawakuwa na uhusiano wowote wa undu wa damu.
""Kitu cha kwanza ambacho niliulizia kilikuwa ni mama yangu ana hali gani? Yuko sawa? Je ameweza kuwa salama?
""Kusema ukweli sikuwa na wasi wasi kuhusu mimi mwenyewe tena, Nilikuwa nafikiria  jinsi ya kuondokana na maumivu niliyokuwa ninayahisi. Kusikia tu kwamba kila mtu ameweza kupona, Niliweza kupumua tena .""
Wakati aliana anaposema  mtu mwingine yeyote, hamaanishi yeye binafsi na mama yake, kwasababu wanawake wengine wawili  - madada - pia walifanyiwa upasuaji .
Chanzo cha picha, Getty Images
Moja ya viungo vya  Aliana kilitakiwa kuwekwa kwa mmoja wa madada zake, na kingine kilitakiwa kwenda kwa mama yake Aliana. Maisha ya watu wawili yalikuwa yanaokolewa , huku watu wawili wakitoa viungo vyao kwa watu wasio wajua ili kuyaokoma maisha ya mwana familia wao.
Upasuaji ulikuwa ni matokeo ya miaka miwili ya kazi kubwa ambayo ilikuwa na manufaa. Aliana alikuwa amemuaoko mama yake  Erosalyn dhidi ya miaka mingi ya matibabu ya -dialysis, ugonjwa na uwezekano wa kufa- na mtu ambaye hamfuhamu kabisa andeendelea  na maisha   mapya.
Mafigo ni viungo pekee ambavyo mtu hai anaweza kumpatia mtu mwingine kama msaada, kwani wengi wetu tumezaliwa na mafigo mawili, lakini tunahitaji figo moja tu  kufanya kazi mwilini mwetu.
Lakini watu wanaohitaji figo mara nyingi huwa hawawezi kuchukua figo kutoka kwa mtu wanayempenda, hata kama mtu yule yuko tayari kuwapatia.
Kote duniani mafigo 150,000 yalipandikizwa  kwenye wagonjwa mwaka 2019-idadi hii ikiwa ni sehemu ndogo tu ya wale wanaohitaji kiungo hicho.
Chanzo cha picha, Nobel Media
Alvin Roth alipokea tuzo ya uchumi kutoka Wakfu wa  Nobel mwaka 2012  kwa kazi yake ya kutengeneza  kifaa cha mfumo wa kusaidia watu wengi kutoa na kupokea mafigo.
""Tofauti na viungo vingi, inawezekana kwa mtu kutoa figo yake kwa mtu ampendaye na kuyanusuru maisha yake ,"" anaelezea.
""Lakini wakati mwingine hawawezi kuchukua figo yako hata kama afya yako inatosha kutoa figo moja. Na labda Mimi ni mtoaji mwenye figo sawa na yako, Ningependa kutoa figo kwa mtu fulani nimpendaye lakini siwezi.
""Lakini labda figo yangu inaweza kufanya kazi kwa mgonjwa wako na figo yako inaweza kufanya kazi kwa mgonjwa wangu. Hiyo ndio aina ya ubadilishanaji  wa figo ambapo watoaji wawili wasio fahamiana wa figo hukutana , na kila mmoja kupata figo inayoendana na kila mmoja wa wagonjwa wao.""
Kazi ya Alvin Roth na wenzake iliweza kutengeneza mfumo ambao umeweza kusaidia ubadilishanaji wa figo, kwa hiyo kwa sasa kila mwaka maelfu ya maisha yanaokolewa.
Aliana hakuweza kubadilishana figo na ama yake kwasababu madaktari walihofia kuwa matatizo ya figo aliyo nayo mama yake huenda yakawa ni ya urithi, kwahiyo Aliana huenda akawa nayo pia.
Alitaka bado kumsaidia mama yake kupata figo mpya lakini muda ulikuwa unayoyoma, kwahiyo alianza kufanya utafiti na kubani kuwa inawezekana kubadilishana seehmu ya ini kwa figo.
""Nilianza kufanya utafiti, aina za viungo ambavyo vinaweza kutolewa wakati mtu akiwa hai. Na ini ndilo lililojitokeza sana.""
Aliana hakujua kwamba huu ulikuwa ni uwezekano wa kinadharia tu na haukua upasuaji wa mara kwa mara. Alianza kupigia simu hospitali kuona iwapo anaweza kutoa sehemu ya ini lake kwa mtu fulani ili mtu huyo ampe figo mama yake.
Aliana anasema hospitali chache hazikuelewa alikuwa  ana maanisha nini : ""Hospitali chache zilinielekeza niende kwenye nyumba za kuhifadhia maiti, kwasababu hawakujua nilikuwa ninazungumza kuhusu nini.""
Hatimaye alimpata mtu sahihi kwa ajili ya kazi hiyo.  John Roberts  daktari wa upasuaji katika Chuo kikuu cha   San Francisco kilichopo California Marekani.
Kwa msaada wa hospitali waliwapata madada wawili ambao wangekutanishwa na Aliana na mama yake.
Mmoja wa madada hao angepata sehemu ya figo ya Aliana, na Mama yake Aliana angepata figo mpya kutoka kwa dada mwingine.
Aliana hajuti, na ni kwanini anafikiria ni kwanini wengi wetu hatufanyi hivyo? ""Ninafikiria watu hawapendi wazo la kutoa msaada wa kiungo, kwasababu ya hofu."
Je ni nini kinachosababisha utasa na tiba yake ni ipi? - bbc news swahili,"Chanzo cha picha, Getty Images
Kutoweza kupata mtoto ni chanzo cha unyanyasaji wa kijamii na nyumbani kwa wanandoa nchini Bangladesh, bila kujali sababu ya kasoro za kuzaliwa au ugonjwa wowote, bila kujali masuala ya jinsia au jinsia.
Waathiriwa zaidi ni wanawake. Ingawa mara nyingi wanaume wana shida.
Mohammad Abul Kalam, 55, wa Kishoreganj, wakati fulani alijua kwamba yeye na mke wake walikuwa na matatizo katika kupata watoto.
Lakini hata hivyo mke wake alilazimika kuvumilia mateso hayo. Abul Kalam alikuwa akizungumzia jinsi kutoweza kupata watoto kulivyosababisha yeye na mke wake kufadhaika kiakili.
""Kijamii hakuna aliyeniambia chochote zaidi ya mke wangu. Hasa wazazi wangu. Alikuwa anaumwa wakati huo. Najua nimepungukiwa na nguvu za kume kwa sababu daktari aliniambia hilo.""
Mwandishi wa BBC alitembelea kliniki moja mjini Dhaka ambako alikutana na mwanamke aliyejawa na msongo wa mawazo jioni moja. Kulikuwa na wanandoa kadhaa waliokuwa wakisubiri kumuona daktari.
Wamekuja kutoka Dhaka na wilaya zingine nchini. Wengi wao wako katika miaka yao ya thalathini au zaidi.
Mwanamke huyu anayetokea eneo la Baufal huko Patuakhali walikuwa amekaa nyuma yawatu wote. Mwanzoni alisita kuzungumza.
Lakini wakati mmoja, alisema kuwa hana uwezo wa kupata mtoto, mume wake huenda akao mke mwingine. Baada ya kusikia minong'ono kutoka kwa wakwe zake, aliamua kuja Dhaka kutafuta tibaakisaidiwa na jamaa zake.
Akielezea changamoto anazopitia katika familia kwa kukosa mtoto, anasema, ""Nimeolewa kwa miaka minane. Nimeambiwa umeolewa kwa miaka mingi lakini hujapata watoto.
Tatizo ni nini? Kwanini huwezi kumzalia watoto mume wako, ambaye ana mali nyingi?"" Utakula peke yako? Nakabiliana na maswali ya aina hiyo kila siku.
Baba yake mume wake amesema atamuoza mwanawe mke mwingine. Kwani hujali kuwa huna watoto? Ndio maaana nimeamua kuja Dhaka Mungu akinijaalia nipate mtoto. ""
Picha…Caption nchini Bangladesh, wanawake hunyanyaswa sana kutokana na utasa.
Chanzo cha picha, Getty Images
Mwanamke huyo alisema amekuwa chini ya shinikizo tangu mwaka wake wa pili wa ndoa. Hatimaye, alitafuta msaada wa daktari ili kudumisha familia yake.
Lakini utasa unaweza kuwakumba wanaume na wanawake. Madaktari wanasema idadi ya wanaume na wanawake wasioweza kushika mimba ni sawa.
Hata hivyo, nchini Bangladesh, wanawake wana uwezekano mkubwa wa kuwa waathirika wa unyanyasaji wa nyumbani na kijamii.
Kuna matibabu mbalimbali ya utasa nchini Bangladesh sasa. Hata hivyo, ni ya muda mrefu, ya gharama kubwa na ngumu.
Shirika la Afya Duniani (WHO) linasema mtu yeyote ambaye atashindwa kushika mimba baada ya mwaka mmoja wa kujaribu kushika mimba anahesabiwa kuwa hana uwezo wa kuzaa.
Asilimia kamili ya wanandoa wanaosumbuliwa na utasa nchini Bangladesh haijulikani.
Kulinagana na Dkt. Selina Akhter sababu zinazofanya wanawake washindwe kupata watoto ni hizi:
Fazal Nasser, profesa mshiriki katika Taasisi ya Kitaifa ya Figo na hospitali, anasema uzoefu wao ni kwamba wanaume huenda kwa daktari wakiwa wamechelewa sana kwa matatizo ya ugumba.
Chanzo cha picha, Getty Images
Kwa sababu ikiwa hakuna mtoto, mke ndio hukimbilia kwa daktari mwanzoni.
Lakini ni nini sababu kuu za ugumba kwa wanaume?
Ukosefu wa homoni za kiume za kutosha mwilini:Testosterone ni homoni za kiume zinazowafanya wanaume kuhisi kuwa wanaume huku estrogen zikiwa homoni za kike ambazo humsaidia mwanamke kupata ujauzito.
Msongo wa mawazo:Shinikizo la kiakili ni miongoni mwa sababu kuu zinazosababisha ugumba miongoni kwa wanaume.  Msongo wa mawazo unaweza kutokea iwapo mwanaume hana kazi, iwapo mwanaume hana fedha ama iwapo kuna changamoto katika ndoa yake ama kutoka kokote kule.
Kushiriki mazoezi mbali na tendo la ndoa mara kwa mara: Hili ni suala linalohitaji msisitizo  ili kuzuia ugumba.  Mtu anapaswa kujifunza kufanya mazoezi kwa muda mfupi kila siku.
Unyanyasaji wa kingono:Wanaume kushiriki katika tendo la ndoa mara 21 kwa mwezi. Inadaiwa kwamba kushiriki katika tendo la ndoa mara kwa mara kunasaidia kuzuia saratani ya tezi dume.
Ukosefu wa maji safi: Suala hili linaonekana kama la kushangaza kwa watu wengi, kulingana na wataalamu. Hata hivyo ukosefu wa maji safi , ambayo hayana virutubisho , huathiri afya ya uzazi ya wanaume."
Mwanaume wa marekani apandikiziwa moyo wa nguruwe katika upasuaji wa mara kwanza duniani - bbc news swahili,"Chanzo cha picha, University of Maryland School of Medicine
Mwanaume wa marekani amekuwa mtu wa kwanza kabisa duniani kupata moyo wa nguruwe aliyebadilishwa  vinasaba(GMO).
David Bennett, mweNYE  umri wa miaka 57, anaendelea vyema siku tatu baada ya upasuaji wa majaribio hayo  uliofanyika katika mji wa  Baltimore, wanasema madaktari.
Upandikizaji wa moyo huo unachukuliwa kama matumaini ya kuyaokoa maisha a Bw Bennett, ingawa haijawa wazi bado ni fursa  ya kiasi gani aliyo nayo ya kuishi maisha marefu.
"" Ulikuwa ni upandikizaji wa kufanya au afe,"" Bw Bennett alielezea siku moja kabla ya upasuaji.
''Ninafahamu kwamba ni jambo la kubahatisha, lakini ni chaguo langu la mwisho,"" alisema.
Madaktari wa Chuo Kikuu cha   Maryland  kito cha tiba  walipewa idhini maalum na wasimamizi wa matibabu kuendelea na upasuaji huo, kwa misingi kwamba  vinginevyo Bw Bennet angekufa.
Alikuwa ameonekana kwamba hakuwa na uwezo wa kupandikiziwa moyo wa binadamu, uamuazi ambao mara nyingi huchukuliwa na madaktari wakati mgonjwa anapokuwa na afya duni sana.
Kwa timu ya madaktari iliyofanya upandikizaji huo, mafanikio hayo yamehitimisha miaka kadhaa ya utrafiri na yanaweza kubadili maisha kote duniani.
Daktari wa upasuaji Bartley Griffith alisema upasuaji utaileta dunia katika  ""hatua moja ya kukaribia kutatua mzozo wa ukosefu wa kiungo cha mwili  "",Chuo kikuu cha tiba cha Maryland kilisema katika taarifa yake kwa umma.
Kwamba  mzozo huo unamaanisha kuwa watu 17 kwa siku hufariki nchini Marekani  wakati wakisubiri kufanyiwa upasuaji wa kupandikiziwa viungo, huku zaidi ya 100,000 wakiripotiwa kungojea upasuaji.
Uwezekano wa kutumia viungo vya Wanyama kwa ajili ya kile kinachoitwa   xenotransplantation ili kufikia mahitaji  umekuwa ukifikiriwa  kwa muda mrefu, na matumizi ya  mishipa  ya moyo wa nguruwe  tayari limekuwa ni jambo la kawaida.
Mwezi Oktoba, 2021, madaktari wa upasuaji  mjini New York walitangaza kwamba wamefanikiwa kupandikiza figo la nguruwe kwa binadamu.
Wakati huo, upasuaji huo ulikuwa ni jaribio la teknolojia ya hali ya juu zaidi kuwahi kufikiwa.
Hatahivyo, ubongo wa mtu alyepandikiziwa ulikufa  na hakuna  matumaini ya kupona.
Chanzo cha picha, University of Maryland School of Medicine
Bw  Bennett, hatahivyo , anamatumaini kuwa upandikizaji wake wa moyo wa nguruwe utamuwezesha kuendelea na maisha yake.
Alikuwa amelala kitandani kwa wiki sita mfulurizo kabla ya kufanyiwa upasuaji, na aliwekewa mashine ambayo ilimuwezesha kuendelea kuishi baada ya kupatikana na maradhi yanayoua ya moyo.
""Natazamia kunyenyuka na kuondoka kitandani baada ya kupona ,"" alisema wiki iliyopita.
Jumatatu, Bw Bennett  aliripotiwa kupumua mwenyewe huku akiendelea kufuatiliwa kwa karibu.
Lakini kile kitakachotokea baadaye hakijawa wazi. Nguruwe aliyetumiwa katika upandikizaji alifanyiwa mabadiliko ya vinasaba ili kuondoa jeni kadhaa ambazo zingefanya kiungo hicho kikataliwe na mwili wa Bw Bennet, linaripoti shirika la habari la AFP.
Bw Griffith anasema wanaendelea kumfuatilia kwa makini na kwa uangalifu mkubwa, huku mwanae wa kiume  David Bennett Jr  akiliambia Shirika la Habari la ovAssociated Press kwamba familia yao iko  ""katika hali ya sintofamu wakati huu"".
Lakini aliongeza : ""Alitambua ukubwa wa kile kilichofanyika na anatambua umuhimu wake.""
''Hatujawahi kufanya hili kwa binadamu na ninapenda kufikiria kwamba tumempatia chaguo bora kuliko kile ambacho kingetokea kama angeendelea kupewa matibabu aliyokuwa akiyapata,"" alisema Bw Griffith . Lakini iwapo [ataishi kwa] siku, wiki , mwezi, au mwaka, sijui."""
"Jinsi tiba ya saratani ya dhahabu, ubani na manukato inavyohusishwa na yesu kristo - bbc news swahili","Chanzo cha picha, Getty Images
Mapambo yanayotengenezwa katika onyesho la Krismasi huonyesha vitu vitatu vikitolewa kama zawadi. Hadithi inaelezea kuwa wanaume wenye busara walikuja na kumpatia mtoto Yesu dhahabu, ubani na manukato.
Vitu hivi vitatu vina faida nyingine na ndio maana wanasayansi wanavichukulia kama vitu vya thamani.
Majaribio ya kimatibabu yameonyesha kwamba vitu hivi vitatu vinaweza kuwa vya manufaa katika kutibu maumivu kama vile ya mishipa na pumu, na wakati mwingine hata saratani  mbaya zinazoua.
Kati ya vitu  hivyo, viwili kati yake, manukato na dhahabu vinatumiwa kwa matibabu na mwanasayansi wa Chuo kikuu cha Cardiff nchini Uingereza Dkt. Ahmed Ali  ambaye anavifanyia utafiti.
Chanzo cha picha, DR AHMED ALI
Vitu vyote hivi hutokana na mti unapooza na unapo nyauka, ubani huwa donge la dhahabu, huku almasi huonekana kama chembe chembe nyekundu na za rangi ya kahawia.
Dkt. Ali, alitoka katika nchi ya Somalia na sasa anaishi Newport, anafahamika duniani kwa utambuzi wa ubani.
Anafanya kazi katika idara ya sayansi ya maisha (bioscience) ya chuo kikuu  na hufanya majaribio juu ya jinsi vitu hivi vinavyoweza kutumika kuponya makunyanzi ya mwili pamoja na saratani.
Aligundua kuwa ubani wa Somalia una kemikali tofauti ya ubani wa kawaida na unaweza kutumika kwa tiba nyingi.
Dkt Ali anasema. ""Tumegundua kwamba unapotoa chembechembe kutoka katika ubani mbali mbali wa Somalia na kuutumia katika kutibu saratani, unafanya kazi ya kuingia ndani ya utendaji wa  mfumo mzima wa seli za saratani  kuanzia zilipoanzia hadi zilikosambaa. Hiyo inamaanisha kuwa unaweza kuzuwia kusambaa kwa seli za saratani  ,"" anasema Ali.
Dhahabu pia ina manukato, ambayo pia yanafanyiwa utafitikwa ajili ya matumizi ya tiba ya saratani.
Dkt. katika sayansi ya viumbe hai- Bioscience, Profesa Richard Clarkson, ambaye amekuwa akifanya kazi na Ali katika utafiti , anasema utafiti huo unaweza kufikia mafanikio makubwa katika tiba ya saratani.
""Kwa ujumla, lengo ni kupata vitu vipya na dawa ya kuzuwia kusambaa zaidi kwa seli za saratani mwilini. Hatahivyo, ni vigumu kutekeleza hata katika kliniki ,"" alisema.
Majaribio ya matibabu kuhusu hili yanachukua muda mrefu, ni ya gharama na magumu, alielezea.
Chanzo cha picha, Getty Images
Hatahivyo kulingana na Profesa Clarkson, katika maabara, kitu chochte kinachoharibu seli zenye afya bila kuzidhuru kinachukuliwa kama  kitu cha manufaa sana.
"" Unapotafuta kitu fulani kinachofanya kazi kwa kung'amua na kuangamiza seli za saratani na sio kudhuru seli zenye afya, chembe chembe za dhahabu zinaweza kuwa za manufaa sana iwapo utazichanganya na ubani ndani yake ,"" anasema.
""Kihistoria, vitu hivi vimekuwa vikichukuliwa kuwa vyenye manufaa sana, kwa hiyo uchunguzi wake unavutia.""
Dkt. Ali anasema wakati alipofanya utafiti faida nyingine ya ubani aliyoibaini ilikuwa ni kuzuwia uvimbe mwilini.
""Ubani pia umebainika kuwa unweza kuwa na manufaa katika kutibu ugonjwa wa arthritis.
Ubani pia umebainika kuwa unaweza hususan kuzuwia dalili maambukizi ya utubo na kuzuwia  maradhi ya mfumo wa kutoa haja.""
Wanasema kwamba ubani pia una manufaa katika kuzuwia kuoza kwa meno.
Hatahivyo, utafiti wote huu bado uko katika hatua ya mwanzo kabisa, na uko katika kiwango cha maabara, licha ya kwamba vitu hivi vitatu ubani, dhahabu na ubani vimekuwa vikichukuliwa kama vitu vya maana kwa karne nyingi.
Mhadhiri katika masuala ya Historia ya tiba katika Chuo kikuu cha  Aberisith, Dkt  Rachel Gillibrand  anasema alishangaa sana kubaini kuwa vitu hivi vilikuwa vinatumiwa zamani.  ""Ubani haukutumiwa tu kama manukato, bali ulitumiwa katika kutibu magonjwa mengi  ,"" anasema.
Chanzo cha picha, Getty Images
Katika enzi ya Victoria, wakati watoto walipobainika kuwa na minyoo, walikuwa wanapewa mchanganyiko wa ubani na dhahabu na kunyweshwa kama tiba.
Dhahamu ni aina nyingine ya kiungo, lakini imekuwa ikitumika katika dawa.
Dkt. Gillibrand anasema   Hippocrates, baba wa tiba ya kisasa, alipendekeza kutumiwa kwa dhahabu kama tiba ya maumivu ya meno miongo kadhaa iliyopita.
Aliongeza kwamba mfupa wa uti wa mgongo wa mwanajeshi Mgiriki uliopatikana wakati ulipofufuliwa ''ulituonyesha dhahiri kwamba wakati ule dhahabu ilitumiwa kwa njia hii, sio tu katika maandishi .""
Dhahabu haitumiwi kama kiungo mara nyingi, na chembechembe zake hutumika katika tiba ya kuua seli za saratani (radiation therapy). Hii huifanya mashine ya  X-rays kuingia vyema na kuifanya tiba hiyo kuwa yenye ufanisi zaidi.
Hatahivyo, umuhimu ulikuwa tofauti wakati mtoro alipopewa zawadi kwa Kristo maelfu ya miaka iliyopita.
Lakini ubani na dhahabu kwa pamoja vilitumiwa kama manukato, na kwa lengo la zawadi ambayo ilikuwa lazima apewe mtoto Yesu.
Mafuta ya dhahabu yalitumiwa kama nguo ya kujifunika. Dahabu ilichukuliwa kama kitu cha thamani hata wakati ule, kwani ilikuwa na rangi ya kung'aa ambayo ilikuwa na rangi ya mvuto wakati wote.
Askofu wa Right Rev. Gregory Cameron anasema kuwa zawadi hizo tatu pia zina umuhimu wake wa kidini. Hatahivyo, ni nadra kwa  Biblia kutaja asili yake.
""Katika Ukristo, Kristo anachukuliwa kuwa na nafasi tatu -Masia, Kasisi na Mfalme  .""
""Kwahiyo Manukato yalitolewa kwake kama Masia, Ubani ukatolewa kwake kama  Kasisi na dhahabu ikatolewa kwake kama Mfalme."""
Omicron: kwanini watu waliochanjwa bado wanapata virusi vya corona na sio kwamba chanjo haifanyi kazi? - bbc news swahili,"Chanzo cha picha, Getty Images
Dunia inapitia wimbi jipya la janga la Covid-19. Nchi kama vile Marekani , Ufaransa, Uingereza, Brazil na nchi nyingine nyingi zimeshuhudia ongezeko la visa vya maambukizi kutokana na aina mpya za virusi vya Corona za  Delta na Omicron.
Hatahivyo wanasayansi, madaktari, na taasisi za huduma za afya wanaendelea kutegemea aina mbali mbali za chanjo ambazo tayari zimefanyiwa majaribio na kuidhinishwa kote duniani kuwalinda watu dhidi ya maambukizi.
Ufuatao ni uchambuzi wa jinsi walivyojiandaa kusaidia kudhibiti janga:
Kutokana na rekodi za kila siku za visa vipya vya Covid-19  katika nchi kama vile Ufaransa na Uingereza, ufanisi wa chanjo kwa mara nyingine tena umekuwa mada ya kujadiliwa kwenye mitandao ya kijamii.
Huku  baadhi ya watumiaji wakikosoa hatua zilizowekwa na mamlaka za kudhibiti maambukizi, baadhi wanapinga uwezekano wa madhara ya chanjo.
Hadi sasa, athari kuu zilizoshuhudiwa ni ndogo na hutoweka baada ya siku chache. Miongoni mwa malalamiko makuu ya athari za chanjo ni : maumivu, uvimbe katika eneo ilipochomwa sindano ya chanjo, homa, maumivu ya kichwa, mchoko, maumivu ya mwili, kuhisi baridi mwilini na kichefuchefu.
Matukio mabaya zaidi kama vile kuganda kwa damu mwilini na myocarditis (majeraha ya moyo), ni jambo linalochukuliwa kama la nadra na maafisa wa afya na faida za kupata dozi za chanjo ni kubwa zaidi kuliko hatari, wanasema.
BBC ilizungumza na daktari bingwa wa watoto  na magonjwa ya maambukizi Renato Kfouri  kuhusu ufanisi wa chanjo zilizopo sasa na ukweli watu waliochanjwa wanapata na kusambaza virusi vya corona.
Alisema kwamba wimbi la kwanza la chanjo dhidi  Covid -19, ambalo lilijumuisha chanjo za  Pfizer, AstraZeneca, na  Janssen miongoni mwa nyingine, zililenga kupunguza hatari ya mtu kuugua sana ugonjwa wenyewe, ambao una uwezekano wa kumfanya mtu alazwe hospitalini na hata kufariki.
""Chanjo hulinda vyema mtu dhidi ya kuugua sana na badala yake huumwa kwa kiwango cha kawaida, kidogo au  hata kumfanya asipate aina za dalili zozote za Covid.  ,"" anasema Kfouri, ambaye ni mkurugenzi wa shirika la Brazili la chanjo.
Lengi kuu la hizi chanjo, kwahivyo halikuwa kuzuwia maambukizi yenyewe, bali kuyafanya maambukizi ya virusi vya corona kuwa yasiyo ya madhara makubwa kwa mwili.
Lengo hili ni sawa na lengo la chanjo ya mafua, ambayo yamekuwepo kwa miongo kadhaa.
Dozi, ambayo hutolewa kila mwaka, sio lazima izuwie maambukizi ya virusi vya mafua ya Influenza, lakini huzuwia madhara yake kwa makundi ya watu wanaoweza kuathiriwa zaidi, kama vile watoto , wanawake wajawazito na wazee.
Kwa kuangalia kwa mapana zaidi, ulinzi huu dhidi ya kuugua sana una athari za moja kwa moja kwa mfumo mzima wa afya: kupunguza  maambukizi mabaya ya mfumo wa upumuaji kunakwenda pia sambamba na idadi ndogo ya wagonjwa katika vyummba vya wagonjwa mahututi, uhitaji mkubwa wa upatikanaji wa vitanda vya wagonjwa wa dharura katika wodi za kuwahudumia na kutoa muda zaidi kwa ajili ya wahudumu wa afya wa kuwatibu wagonjwa ipasavyo.
Na data zinaonyesha kwamba chanjo zinasaidia vyema: kulingana na mfuko wa  Jumuiya ya madola, dozi dhidi ya virusi vya corona zilizuwia , kufikia Novemba 2021, jumla ya vifo milioni 1.1 na watu milioni 10.3 kulazwa hospitalini nchini Marekani pekee.
Kituo cha Ulaya cha  kudhibiti na kuzuwia magonjwa (ECDC)  na Shirika la afya duniani (WHO) wanakadiria kuwa watu  470,000  wenye umri wa zaidi ya miaka  60 wamenusurika katika nchi 33 kote barani  Ulaya tangu chanjo dhidi ya Covid ilipoanza kutolewa.
Ni dhahiri kwamba maambukizi ya kujirudia ya mara kwa mara au kupatikana na maambukizi miongoni mwa watu kumeongezeka katika nyakati za hivi karibuni, na hili linaweza kuelezewa kwa njia tatu.
Njia ya kwanza ni rahisi: watu kwa kawaida walikusanyika na kusherehekea  katika kipindic ha Mwaka mpya na Krismasi. Hili lenyewe, liliongeza hatari ya kusambaa kwa virusi vya corona.
Jambo la pili, takriban mwaka mmoja baada ya kupatikana  kwa chanjo katika baadhi ya maeneo ya dunia, wataalamu waligundua kwamba kinga ya mwili dhidi ya Covid baada ya kuchanjwa haidumu daima.  ""Baada ya muda, tumeshuhudiakwamba kiwango cha  kinga kinapungua.
Kupungua huku kunaweza kuwa kwa kiwango kikubwa au cha chini kulingana aina ya chanjo na umri wa mtu binafsi ,"" anaelezea Kfouri.
""Hii inaonyesha haja ya kupata dozi ya tatu, kwanza kwa wazee na wenye kinga ya mwili ya kiwango cha chini, na baadaye kwa watu wote wazima,"" aliongeza daktari.
Chanzo cha picha, Getty Images
Kigezo cha tatu kinahusiana na kuwasili kwa aina mpya ya  omicron, ambayo inasambaa zaidi  na ambayo inaonekana chanjo za awali za Covid  hazina ufanisi kwake wa kutosha.
""Kutokana na suala la kwamba  watu waliochanjwa hupata maambukizi linapaswa kuangaliwa kama kitu cha kawaida na tutahitajika kujifunza kuishi na hali hii ,"" anasema Kfouri.
""kwa bahati nzuri, ongezeko la hivi karibuni katika maambukizi ya Covid limesababisha kiwango kidogo cha watu wanaolazwa hospitalini na vifo, hususan miongoni mwa watu ambao tayari wamekwishapata chanjo ,"" anasema.
""Chanjo inaendelea kuwalinda watu dhidi ya kuugua sana , kama ilivyotarajiwa,"" alihitimisha. Chati kutoka mfumo wa huduma ya afya ya New York inaonyesha wazi ufanisi wa chanjo, ikionyesha utofauti wa viwango vya maambukizi ya Covid, kulazwa kwa wagonjwa na vifo vya watu waliopata chanjo na ambao hawakupata chanjo.
Mwanzoni mwa mwezi wa Disemba ,idadi  wagonjwa waliolazwa na vifo katika jiji la New York vilipanda kwa kiwango kikubwa miongoni mwa watu ambao hawakupata chanjo (mstari wa rangi ya zambarau), na idadi kuendelea kubakia pale pale miongoni mwa walipochanjwa  (mstari wa rangi ya chungwa). hii inaweza kuonekana katika picha hizi tatu zifuatazo  :
Picha ya kwanza inaonyesha tu jinsi idadi ya visa katika jiji la New York vilivyoongezeka kuelekea mwishoni mwa mwezi wa Disemba, na tofauti  baina ya waliochanjwa na wasiochanjwa.
Katika mchoro wa pili, tunaweza kushuhudia, ongezeko sawa la haraka katika idadi ya watu waliolazwa hospitalini , lakini hili halionyeshi kusema kweli  kuhusu watu ambao hawakuchanjwa. Kulazwa kwa kundi hili kunaongezeka, lakini sio kwa karibu kiasi hicho.
Katika mchoro wa tatu tunaweza kushuhudia kwamba vifo kwa watu ambao hawakuchanjwa vinapanda katika New York katika kipindi chote cha Disemba, lakini kilele cha maambukizi kwa waliochanjwa kilisikiwa katika wiki ililimalizika tarehe  5 Disemba, halafu idadi ikaanza kushuka.
Kwa ujumla, tunaweza kuona kwamba wale waliopata dozi za chanjo ya virusi vya corona ni wachache waliolazwa na kufariki kutokana na vifo vyenye uhusiano na Covid kuliko wale ambao hawakuchanjwa.
Katika ripoti ya hivi karibuni, Shirika la Afya na usalama la Uingereza lilifikia muafaka unaofanana na huu.
Moja ya uchambuzi ulliojumuishwa katika makala uliofanywa na Chuo kikuu cha Cambridge nchini Uingereza na kuonyesha kwamba, iwapo mtu ataambukizwa  covid aina ya Omicron, hatari ya kulazwa kwake hospitalini inapungua kwa 81% iwapo alichanjwa dozi zote tatu za Covid.
Utafiti mwingine, uliofanywa na shirika lenyewe, unaonyesha kwamba chanjo zote tatu zina ufanisi wa 88% , ingawa bado haijafahamika ni  kwa muda gani chanjo hizi zitadumu, na iwapo kutakuwa na haja ya kuchanjwa chanjo nyingine ya kuziboresha katika miezi ijayo.
Kulingana na Kfouri, ushahidi wote unaonyesha tu umuhimu wa kuchanjwa katika dhana ya kukabiliana na aina ya mpya ya Covid -omicron na kongezeko la visa vya maambukizi.
""Ni kosa kabisa kufikiria kwamba haina maana katika kupokea dozi za chanjo kwasababu kila mtu ataugua tu. Chanjo inafanikiwa katika kubadili kirusi kuwa ugonjwa rahisi, ambao unaweza kutibiwa nyumbani  mara nyingi,"" anasema.
""Tutatoka katika janga kwa kuchanjwa kwa watu wengi, wakiwemo watoto, na heshima kwa huduma za msingi, kama vile kutumia barakoa, kuwazuwia watu kuunda umati na kunawa mikono ,"" alihitimisha mtaalamu huyo."
Athari za covid kwa uzazi wa wanaume - utafiti wafichua - bbc news swahili,"Chanzo cha picha, Getty Images
Ni miaka miwili sasa tangu virusi vya Covid vigundulike duniani na baadaye kuwa janga, lakini ni sasa ambapo uwezekano wa  athari za ugonjwa huu kwa uwezo wa kuzaa wa wanaume zimefichuliwa.
Ingawa kuna baadhi ambao hawajapata chanjo kutokana na hofu kwamba chanjo dhidi ya Covid-19 itapunguza au kumaliza uwezo wa uzazi, utafiti wa hivu karibuni umebaini kuwa wanaume wenye ugonjwa corona wamepungukiwa kwa kiasi kikubwa na uwezo wa uzazi.
Utafiti ambao ulihusisha  wanaume 120 wa Ubelgiji ambao walipona maambukizi ya Covid, waliochunguzwa chini ya mwezi mmoja baada ya kupatikana na maambukizi ya corona, asilimia 60% kati yao walikuwa wamepungukiwa na uwezo wa kusafiri kwa mbegu zao za kiume za uzazi.
Kwa kipindi cha mwezi mmoja hadi miwili baada ya maambukizi ya covid, asilimia ya wanaume waliopungukiwa na uwezo wa mbegu zao za uzazi  ilikuwa imefikia 37% na miezi miwili baadaye  ilikuwa ni 28%.
Utafiti huo pia ulibaini kuwa ujazo wa mbegu za kiume miongoni mwa wanaume ulipungua baada ya kupata maambukizi ya Covid-19.
Chanzo cha picha, Getty Images
Wakati Covid ilipopimwa katika kipindi cha mwezi mmoja wa maambukizi, ilibainika kuwa kiwango cha idadi ya mbegu za uzazi kilikuwa cha  37%  miongoni mwa wanaume walioshiriki utafiti kilikuwa kimepungua pia.
Utafiti ulibaini kuwa 29%  ya wanaume walikuwa wamepungukiwa idadi ya mbegu za kiume kati ya mwezi mmoja na miezi miwili baada ya maambukizi, na miezi miwili baadaye, 6% ya wanaume walikuwa wamepungukiwa mbegu za uzazi za kiume.
Utafiti huu ulichapishwa katika jarida la masula ya Uzazi na uwezo wa kuzaa.
Ingawa mabadiliko ya kiwango cha joto la mwili kutokana na ugonjwa kama wa homa ya mafua yanaweza kusababisha kupungua kwa uwezo wa mbegu za uzazi za kiume, watafiti wanasema kwamba kwa ugonjwa wa Covid, mafua yanaweza kutokana na utendaji fulani wa mfumo wa kinga mwili badala ya kuongezeka kwa viwango vya joto la mwili.
Watafiti wanakadiria kuwa tatizo hilo litaisha na mbegu za kiume kurejea kuwa katika hali ya kawaida baada ya  miezi mitatu.
Hatahivyo, tafiti zaidi zinafanyika kuthibitisha hili na kubaini iwapo kuna madhara ya kudumu miongoni mwa wanaume wachache waliougua covid.
Mwezi Mei mwaka jana, utafiti kuhusu Covid kuhusiana na uzazi wa wanaume ulichapishwa kwenye jarida la Asia -  Asian Journal of Andrology.
Chanzo cha picha, Science Photo Library
Utafiti huo uliojumuisha wanaume 41 ambao walikuwa wamepona Covid, pia ulibaini kuwa jumla ya idadi ya watu waliokuwa na maambukizi ya Covid,  kongamano la mbegu za uzazi, na hatimaye asilimia kupanda zaidi kuliko  kundi la wale ambao hawakupata maambukizi  ya Covid-19.
Utafiti ulifanyika kwa takriban siku siku 56 baada ya kuruhusiwa kutoka hospitalini kwa wagonjwa wanaume baada ya kuugua  Covid.
Tafiti hizi pia zilibaini kuwa athari hizi zilibainika kuwa juu zaidi wakati walipopimwa mara ya pili siku 29 baadaye.
Kulingana na Shirika la afya duniani, sababu  zinazosababisha zaidi wanaume kukosa uwezo wa kuzaa ni matatizo ya kushindwa kumwaga mbegu za kiume, kiasi cha chini au cha chini zaidi cha kiwango cha mbegu, na pale mwanaume anapokuwa na umbo lisilo la kawaida la mbegu za uzazi.
Kulingana na makala iliyochapishwa mwezi Januari katika jarida la kitabibu la   The Lancet , kukosa uwezo wa kuzalisha kwa mwanaume huchangia karibu 50% ya wanandoa au wenzi wanaohangaika kwa  kukosa uzazi."
Mambo 5 ambayo yamegunduliwa tangu kuzuka kwa janga la covid - bbc news swahili,"Chanzo cha picha, Getty Images
Imepita miaka miwili tangu virusi vipya vya corona kugunduliwa baada ya mlipuko wa ugonjwa huo nchini China.
Nchi hiyo ilitangaza ugunduzi wa Sars-Cov-2, ambayo husababisha covid-19, mnamo Desemba 31, 2019, na tangu wakati huo, ulimwengu umebadilika kwa kasi kubwa.  Janga hili limebadilisha kuanzia jinsi tunavyofanya kazi hadi matibabu yanayopatikana kwetu.
Chanzo cha picha, EPA
Hapa kuna mambo matano ambayo tumejifunza tangu mwanzo wa janga hili.
Mara tu covid-19 ilipofikia kiwango cha kuitwa janga, mbio zilianza kati ya watafiti kutengeneza chanjo ambayo inaweza kulinda watu.
Baadhi ya makampuni ya dawa yaliamua kutumia  aina mpya ya teknolojia, ambayo haijawai  kutumika katika chanjo iliyoidhinishwa kwa matumizi ya binadamu - mRNA.
Kwa kutumia mRNA, sio tu kwamba Pfizer/BioNTech (na baadaye Moderna) iliweza kutengeneza chanjo ya covid-19 haraka kuliko kampuni nyingine yoyote, pia ilifungua mlango kwa matibabu mengi mapya kwa kutumia teknolojia kama hiyo.
Katika chanjo za virusi vya corona, mRNA huelekeza seli zetu kuunda sehemu ndogo ya virusi vya covid. Kisha mfumo wa kinga ya mwili hujifunza kutambua virusi na huwa tayari kushambulia ikiwa mwili wako umeambukizwa.
Lakini mRNA ina uwezo wa kutumika kwa njia nyingine nyingi. Mbali na kutumika kutengeneza chanjo mpya za magonjwa kama vile VVU, mafua na Zika, inaweza kutumika kufundisha mfumo wa kinga ya mwili kushambulia seli za saratani, kuunda protini ambazo hazipo kwenye seli za watu walio na ugonjwa wa cystic fibrosis, au kufundisha mfumo wa ulinzi wa mwili kwa watu wenye sclerosis nyingi kuacha kushambulia mfumo wa neva.
Utafiti kuhusu matibabu ya kutumia mRNA umekuwa ukiendelea kwa miongo kadhaa, lakini chanjo za covid-19 ndipo teknolojia hiyo imethibitishwa kufanya kazi. Mafanikio haya yanaweza kuchochea utafiti na uwezo wa kubadilisha maisha ya mamilioni ya watu.
Chanzo cha picha, Reuters
Takriban miezi minne baada ya janga hilo kuanza, Shirika la Afya Ulimwenguni  halikushauri watu kuvaa barakoa. ""Hatupendekezi kuvaa barakoa isipokuwa kama wewe ni mgonjwa,"" Maria Van Kerkhove, mkuu wa kiufundi  wa mapambano ya Covid-19 katika shirika hilo.
Lakini ushahidi wa kisayansi ambao umeibuka tangu wakati huo umebadilisha maoni hayo. Leo hii, kama wakati mwingine wa janga hilo, WHO inasema kwamba watu wanapaswa "" kuichukulia kama kawaida uvaaji barokoa  wakiwa karibu na watu wengine"".
Watafiti wamegundua kuwa virusi vya covid-19 huenezwa sio tu na matone makubwa ya mate au kamasi ambayo iko hewani kwa muda mfupi baada ya mtu kukohoa au kupiga chafya.
Virusi hivyo pia vinaweza kuenea kupitia erosoli - chembe ndogo zaidi ambazo zinaweza kukaa hewani kwa muda mrefu zaidi.
Sasa tunajua kwamba maambukizi ya Covid-19 ni ya hewa. Usambazaji wa Sars-CoV-2 baada ya kugusa nyuso sasa unachukuliwa kuwa mdogo.
Virusi hivyo hutolewa na watu wasio na barakoa wakati wa kuzungumza, kuimba au kupumua tu na kubaki hewani ikiwa chumba hakina hewa ya kutosha.
Kuosha mikono na kusafisha nyuso bado ni tabia nzuri, lakini sasa kuna mkazo zaidi juu ya kuvaa barakoa na uingizaji hewa.
Chanzo cha picha, Getty Images
Mamilioni ya watu ulimwenguni kote walianza kufanya kazi kutoka nyumbani badala ya kwenda ofisini na sehemu zingine za kazi wakati wa janga hilo.
Janga hili lilionyesha kuwa aina hii ya kazi haipunguzi tija na kufanya kampuni nyingi kuachana na upinzani wao wa kuitumia
Twitter ilitangaza mnamo Mei 2020 kwamba wafanyikazi wake wanaweza kufanya kazi wakiwa nyumbani kwa muda wote hata baada ya janga kumalizika, mradi tu jukumu lao linawaruhusu kufanya hivyo.
""Miezi michache iliyopita imethibitisha kuwa tunaweza kufanya kazi hii,"" kampuni hiyo ilisema.
Facebook ilitoa tangazo kama hilo mapema mwaka huu, lakini sio tu kampuni za teknolojia zilizo na nia kubadilisha.
Utafiti wa makampuni 1,200 uliofanywa na shirika la Enterprise Technology Research ulionyesha kuwa asilimia ya wafanyakazi duniani kote wanaofanya kazi za kudumu wakiwa nyumbani inatarajiwa kuongezeka maradufu ifikapo 2021.
Janga la covid-19 lilitukumbusha kuwa mzozo unaweza kuzidisha usawa mkubwa wa kijamii ambao tayari upo ulimwenguni.
Nchini Uingereza, utafiti uliofanywa  uligundua kuwa katika sehemu maskini zaidi ya nchi asilimia 11.4 ya watu waliambukizwa covid, wakati katika maeneo watu wana kipato kizuri kiwango kilikuwa cha chini yaani asilimia 7.8.
Utafiti huo pia uligundua kuwa watu kutoka jamii  za wachache waliathiriwa zaidi, jambo ambalo pia lilitokea nchini Marekani.
Huko New York, data za 2020 zilionyesha kuwa  wa Hispanic na wale weusi walikumbwa na asilimia 34 na 2 ya vifo vya covid, mtawaliwa, ingawa wanachukua asilimia 29 na 2 ya idadi ya watu.
Katika nchi nyingi hakuna data sahihi juu ya athari za covid, lakini kimataifa moja ya tofauti kubwa ni katika chanjo.  Kwenye nchi za kipato cha juu na cha kati, takriban asilimia 70 ya watu wamechanjwa kikamilifu, kulingana na data kutoka shirika la Our World in Data. Hii inashuka hadi asilimia 4 tu katika nchi zenye kipato cha chini. Hata katika nchi za kipato cha kati, kiwango bado ni asilimia 32 tu.
Chanzo cha picha, Getty Images
Katika magonjwa mengi, kama vile ndui, inawezekana kufikia kinga ya watu kupitia chanjo kwa watu wengi  - ambayo ni idadi kubwa ya watu waliochanjwa  hivi kwamba virusi haviwezi kusambaa.
Kwa magonjwa mengine, kama vile mafua, hii ni vigumu zaidi kufikia kwa sababu ya mabadiliko ya mara kwa mara ya virusi au kupungua kwa mfumo wa kinga kwa muda.
Kwa upande wa Covid-19, inatuonyesha kuwa tunaweza kuwa tunakabiliwa na kisa cha pili. Kupungua kwa mwitikio wa mfumo wa kinga baada ya muda ni sababu hata nchi nyingi (ikiwa ni pamoja na Brazili) zinatekeleza programu za kuongeza chanjo.
Kulingana na Shabir A Madhi, profesa katika Chuo Kikuu cha Witwatersrand nchini Afrika Kusini, mwitikio wa kinga baada ya kuambukizwa au chanjo dhidi ya covid-19 hudumu takriban miezi sita hadi tisa.
Ingawa chanjo ni nzuri katika kulinda dhidi ya athari mbaya zaidi za covid, hata zile bora zaidi hazionekani kuwazuia watu kusambaza virusi kwa wengine."
Fahamu vyakula muhimu unavyopaswa kuwa navyo karibu kila wakati - bbc news swahili,"Chanzo cha picha, Getty Images
Kwa karne nyingi, hali ya lishe isiyofaa imedhoofisha afya za watu wengi na kuwasababishia magonjwa.
Awali kulikuwa na tatizo la utapiamlo na sasa nikinyume chake na watu kunenepa kupita kiasi.
Ingawa hakuna vyakula vya miujiza, umuhimu wa kula mlo kamili hauwezi kupingwa.
Hili ndilo jina la moja ambayo inashughulikia mahitaji yote ya mtu binafsi ya virutubisho tofauti: wanga, protini, mafuta, madini, vitamini na maji.
Wakati huohuo inatupa nishati tunayohitaji, si zaidi au kidogo.
Ndani ya usawa huo, hivi karibuni  tumegundua virutubishi na vitu fulani vilivyo kwenye chakula ambavyo hufanya kazi kama kinga na kuboresha afya.
Pamoja na hayo, katika Chuo Kikuu cha Valladolid (Hispania) tumechapisha hivi punde kitabu "" Vyakula 101 vya afya kuwa na nyumbani "".
Chanzo cha picha, Getty Images
Kati ya mbogamboga zote, nyanya ni muhimu sana kuainishwa.
Nyanya zina maji mengi i (karibu 95% ya uzito wake), kutoa kalori 20 tu kwa gramu 100.
Ingawa jambo muhimu sana kuhusu nyanya ni kuwa ina vitamini na madini, hasa vitamini C (26 mg kwa gramu 100).
Kama mtu akiamua kula nyanya za gramu 150 kwa siku inatosha kufikia 100% ya mahitaji ya kila siku ya vitamini hii kwa mtu mzima mwenye afya.
Huwezi kuacha kutaja lycopene ambayo inazifanya nyanya kuwa tabia za rangi nyekundu na pia tikiti maji na zabibu za pinki).
Zaidi ya hayo, tafiti mbalimbali zimeonesha kuwa nyanya zanatumika mara kwa mara katika mlo wetu na hupunguza hatari ya kupata magonjwa  kama ya  kongosho, mapafu na utumbo mpana.
Kutoka kwa kile tunachojua hadi sasa, ni kula nyanya ambayo haijapikwa lakini bora zaidi kupitia juisi ya nyanya au mchuzi wa nyanya.
Kwa kile tunachojua hadi sasa, ni kuwa ukila nyanya tunda ni bora zaidi ya zile zilizopikwa mchuzi.
Chanzo cha picha, Getty Images
Kwa mboga nzuri, ina ulaji wa kalori wa chini (kalori 20 kwa gramu 100), protini na mafuta, hasa kutoa wanga na nyuzi.
Chakula hiki ni muhimu na chanzo cha vitamin C , haswa kutoka kwa hoho nyekundu.
Hatujasema bado lakini  vitamin C ina nguvu sana katika kutengeneza seli nyekundu, mifupa na meno.
Samaki wadogo
Chanzo cha picha, Getty Images
Kati ya samaki tulio nao ni samaki sadini ni kuwa moja ya samaki wenye mafuta mengi, ambayo katika miaka ya hivi karibuni imepokea umakini mkubwa kwa mchango wake wa asidi ya omega-3.
Haipaswi kusahaulika kuwa matumizi ya mara kwa mara ya omega-3, samaki huyu ana na athari yenye faida kwa kukinga magonjwa.
Kuhusu vitamini, samaki huyu anatoa mchango wa kuvutia wa vitamini D, E na A.
Vitamini D ni muhimu sana kwa katika kuimarisha  mifupa, na vitamini A na E katika kutoa kinga.
Pia wamewakilisha  mchango huo muhimu katika matumizi ya virutubisho ya nishati.Na ulaji wake wa kalsiamu ni muhimu, ndiyo, wakati unatumiwa na miiba.
Chanzo cha picha, Thickstock
Tunda hili likaribia  90% ya maji na haitoi kalori nyingi.
Mchango wake wa kabohaidreti ni mdogo (gramu 6 kwa 100), na asilimia ya protini na mafuta ni 0.6 gramu.
Kinachotoa ni kiasi kikubwa cha nyuzinyuzi (gramu 5). Ingawa umuhimu wake wa lishe unahusiana zaidi na nguvu ya protini inayopatikana.
Na sio tu kuwa ina  vitamini C nyingi (22 mg kwa 100), lakini pia ina ulinzi wa seli zenye nguvu.
Nyanya zina uwezo wa kutoa kinga za mtu kujizuia au kutibu maambukizi ya mkojo.
Chanzo cha picha, Getty Images
Ingawa haifahamiki kwa ulaji wake na wingi wa kalori (kalori 70 kwa gramu 100), ni chakula kingine cha kupendeza.
Hutoa potasiamu (350 mg kwa gramu 100) na, kwa kiasi kidogo, chuma na magnesiamu.
Matunda haya  hupunguza hatari ya magonjwa ya moyo na mishipa, kupunguza oxidation katika mishipa na kuboresha viwango vya cholesterol.
Ngozi na mbegu ni muhimu kama kinga na kuzuia saratani.
Chanzo cha picha, Getty Images
Kwa Wamisri na Wagiriki, ambao walitumia kama biashara ya  kujadili wa kufikia muafaka,ina sifa za wazi za lishe na afya.Kuna aina nyingi za asali kulingana na ua ambalo hupatikana na nyuki na hali ya hewa ya eneo wanamoishi.
Ulaji wake wa kalori ni karibu kalori 300 kwa gramu 100 kwa gharama ya wanga, kutoa protini kidogo sana na hakuna mafuta.
Asali inatumika katika majeraha au kuchoma juu juu: kwa sukari nyingi huharibu bakteria kwa osmotic lysis.
Chanzo cha picha, Getty Images
Chakula hiki cha maarufu cha lishe ya Mediterania kisingeweza kukosa kwenye orodha yetu.
Ushahidi wa kisayansi unaonesha kwamba hutokeza kupungua kwa kolesteroli mbaya (LDL) na ongezeko la kolesteroli nzuri (HDL) katika damu.
Aidha,  vitamini E ambayo inalinda mishipa kutoka kwa cholesterol tayari iko katika damu, kuzuia arteriosclerosis.
Kama bonasi iliyoongezwa, mafuta ya ziada ya mzeituni hupenya kwa urahisi kwenye chakula wakati wa kukaanga."
Chanjo ya covid 19: mataifa ya afrika yashindwa kufikia lengo la who - bbc news swahili,"Chanzo cha picha, Getty Images
Lengo la kufikia 40% ya viwango vya chanjo kamilifu katika kila nchi hadi kufikia mwisho wa mwezi Disemba halijafanikiwa barani Afrika.
Shirika la Afya Duniani (WHO) liliweka lengo hilo mapema mwaka huu, lakini ni takribani asilimia 9 tu ya watu barani Afrika wamepatiwa chanjo kamili hadi sasa.
Ni nchi saba pekee barani zimefikia lengo la 40%.
Tatu kati ya hizi ni mataifa ya visiwa vidogo ambapo changamoto za vifaa ni rahisi kukabiliana nazo. Seychelles na Mauritius zimechanja kikamilifu zaidi ya 70% ya wakazi wake huku Cape Verde ikichanja karibu 45%.
Katika nchi za bara ni Morocco, Tunisia, Botswana na Rwanda pekee ndizo zimevuka lengo hilo.
Nchi za kusini mwa bara zinafanya vizuri zaidi kuliko maeneo mengine ya kusini mwa jangwa la Sahara
Mpaka kufikia Disemba 30, nchi chini ya nusu katika bara hilo zilikuwa zimepata chanjo kamili kwa zaidi ya 10% ya watu wote (lengo ambalo WHO iliweka kufikia mwishoni mwa Septemba, na ambalo halijafikiwa na mataifa mengi ya Afrika).
Nchi nyingi, ikiwa ni pamoja na baadhi ya nchi kubwa zaidi barani, hadi sasa zimechanja chini ya 5% ya idadi ya watu wao.
WHO imeweka lengo zaidi ya kufikia asilimia 70 kwa nchi zote ifikapo Juni 2022, lakini hii pia inaweza ikashindikana barani Afrika. ""Kwa jinsi mambo yanavyoendelea, utabiri ni kwamba Afrika inaweza isifikie lengo la chanjo ya asilimia 70 mpaka itakapofika Agosti 2024,"" anasema mkurugenzi wa WHO kanda ya Afrika Matshidiso Moeti.
Chanzo cha picha, Getty Images
Miundombinu duni ya afya, ukosefu wa pesa kwa ajili ya mafunzo na kupeleka wahudumu wa afya, pamoja na maswala ya kuhifadhi chanjo yote yamechangia.
Hili limekuwa suala kubwa kwa sababu ingawa usambazaji wa kimataifa umeboreka, ugawaji na usimamizi wa chanjo katika baadhi ya maeneo ya dunia uko nyuma.
WHO na kituo cha Kudhibiti na Kuzuia Magonjwa Afrika (CDC) wameelezea wasiwasi kwamba baadhi ya chanjo zilizotolewa kwa misaada zimefika zikiwa na ufinyu wa taarifa na muda mchache wa kuhifadhi.
Wanataka chanjo zikae kwenye makabati chini ya miezi miwili na nusu baada ya kuwasili na kwa nchi kufahamishwa mwezi mmoja kabla chanjo hazijafikia.
Chanzo cha picha, Getty Images
Pia kuna hofu kwamba kusitasita kwa chanjo na kutilia shaka pia inaweza kuwa ni sababu ingawa ni vigumu kukadiria athari. Mwezi Novemba, WHO iliangazia viwango vya chini vya chanjo miongoni mwa wafanyakazi wa afya barani Afrika, ambayo ilisema kuna uwezekano wa kuwepo kwa sababu ya kusitasita kwa chanjo pamoja na upatikanaji wake.
Mataifa ya Kiafrika yanategemea chanjo kutokana na mikataba waliyoingia na misaada pamoja na mpango wa kimataifa wa kugawana chanjo wa Covax, ambao unanuiwa kusaidia nchi maskini zaidi kupata chanjo.
Mapema mwaka huu nchi nyingi zilihangaika kupata vifaa, ingawa hali imeimarika sana katika miezi michache iliyopita. Nchi tajiri zaidi zilitangaza misaada kupitia Covax au moja kwa moja kwa mataifa ya Afrika katika mkutano wa kilele wa G7 nchini Uingereza mwezi Juni.
Matatizo yanayoikabili sasa yanahusiana zaidi na utaratibu wa utoaji ndani ya nchi badala ya usambazaji wa chanjo zenyewe.
""Huku vifaa vinavyoanza kuongezeka, ni lazima sasa tuimarishe umakini wetu katika vikwazo vingine vya chanjo. Wanajumuisha ukosefu wa fedha, vifaa, wahudumu wa afya na uwezo wa kuwa na baridi kwa muda mrefu pamoja na kukabiliana na kusitasita kwa chanjo,"" anasema Matshidiso Moeti.
Kulingana na data za hivi karibuni za WHO, Kati ya chanjo zilizotolewa hadi sasa barani Afrika, 63% zinasimamiwa. Ingawa, karibu nusu ya nchi zimetumia chini ya 50% ya dozi zilizopokelewa.
Tatizo kubwa linaloukabili mpango wa Covax - ambao mataifa mengi ya Afrika yalikuwa yakitegemea - ilikuwa utegemezi wake wa chanjo kutoka Taasisi ya Serum ya India, kampuni kubwa zaidi ya kutengeneza chanjo duniani.
India ilisitisha uuzaji nje wa chanjo mwezi Aprili ili kutatua mahitaji yake ya dharura, na watengenezaji wengine walikabiliwa na maswala ya kuongeza uzalishaji.
Chanzo cha picha, Reuters
Nchi tajiri pia zilikuwa zimetia saini mikataba na watengenezaji kwa ajili ya chanjo za baadae mwezi Julai 2020 wakati zikiwa bado katika maendeleo na zikifanyiwa majaribio.
Walipewa kipaumbele na watengenezaji na kufanya kuwa vigumu kwa mpango wa Covax, Umoja wa Afrika na nchi moja moja kupata dozi. Septemba, taarifa ya Covax ilisema inapunguza makadirio yake ya idadi ya dozi ambayo anatarajia kupokea kwa mwaka huu wote na hadi 2022.
Taarifa iliyotolewa mwezi Desemba ilisema kwamba ingawa usambazaji wa Covax ulikuwa umeongezeka, bado kulikuwa hakuna uhakika juu ya idadi ya dozi ambayo inaweza kupata.
WHO inasema Afrika inahitaji zaidi ya dozi za chanjo milioni 900 ili kuwachanja kikamilifu asilimia 40 ya wakazi wake.
Kufikia Disemba 30, Afrika ilikuwa imepokea zaidi ya dozi milioni 474 kwa jumla kutoka mpango wa Covax pamoja na mpango wa kupata chanjo wa Umoja wa Afrika kupitia mikataba baina ya nchi."
Jinsi ya kujitibu uyabisi au mba mwenyewe - bbc news swahili,"Chanzo cha picha, GETTY IMAGES/BBC
Watu wengi wanakabiliwa na tatizo la vipande vidogo vidongo vya ngozi visivyo na uhai kubanduka kichwani.
Lakini unaweza kushangaa kujua kwamba mba husababishwa hasa na kuvu(fungus).
Kwa ujumla, mba ni sehemu ya asili ya ngozi yetu. Lakini hata nusu yake huwa ni  shida.
Hata katika theluthi moja ya idadi ya watu, baadhi huwa wanapata wakati mgumu kuutoa.
Mba ni tatizo la kawaida sana.
Hata hivyo, mara nyingi katika ngazi ya jamii, tatizo hili linaweza kuwa na madhara katika kujiamini kwako.
Anakiri kuwa kuna watu ambao husitasita kwenda kwenye hafla au kukutana na watu kwa sababu ya kufedheheshwa na mba.
Chanzo cha picha, YOUTUBE/SCRATCHINGMYSCALPOFF
Lakini hakuna haja ya hofu. Pia kuna dawa nzuri za ugonjwa wa ngozi kichwani.
Kuvu ya kawaida inayohusika na mba ni Malasezia globosa. Kuvu hii ndiyo sababu kuu ya uwepo wa mba.
Kuvu hii inachukua mafuta kutoka kwa ngozi na nywele. Lakini kwa kufanya hivyo, hutoa kemikali ya oleic wakati huo huo.
Hii inaweza kusababisha kuwasha kwa nywele.
Pia huondoa kinga kwa baadhi ya watu. Matokeo yake, ngozi ya kichwa huanza kutoa uchafu.
Chanzo cha picha, Getty Images
Ikiwa unataka kuondokana na mba, kisha kutumia mafuta kwenye ngozi ya nywele pia sio chaguo nzuri.
Malasezia globosa ni fangasi ambao huchukua mafuta asilia kutoka kwa nywele na ngozi yako.
Hivyo kuosha nywele ni jambo sahihi zaidi.
Hata hivyo, kuna baadhi ya kemikali zilizopo kwenye shampoo ambazo zinaweza kutumika kuuondoa .
Kemikali zenye ufanisi zaidi ni miconazole na ketoconazole.
Ketoconazole hutumiwa katika baadhi ya shampoo.
Hata hivyo, miconazole kwa sasa inapatikana tu katika krimu za ngozi.
Shampoo ya kukabiliana na kuvu
Mara nyingi inaweza kuonekana kuwa athari za shampoo ya antifungal haidumu kwa muda fulani.
Kwa hiyo, chaguo hili linahitajika kutumiwa mara kwa mara.
Chanzo cha picha, Getty Images
Shampoo nzito za rangi  zinaweza kuchelewesha kuonesha matokeo.
Kwa kuongeza, shampoos za salicylic zinaweza kusaidia kuondoa tatizo.
Pia, shampuu zenye zinki au selenium zinaweza kuwa na nzuri katika kuzuia kuvu.
Katika hali hiyo, hatua mbalimbali zinaweza kuchukuliwa.
Watafiti wanafanya kazi kutengeneza dawa bora zaidi ya kuondoa kuvu hii kwa kupanga kanuni za kijenetiki.
Mba ni moja ya magonjwa ya kawaida ya ngozi.
Mba kawaida hupatikana katika nywele za rangi nyeusi. Tatizo linapoendelea, mba pia huonekana kwenye mabega.
Hali hii inaweza kusababisha ngozi ya nywele kuwasha na kumfanya mtu ajikune kila mara.
Suluhisho rahisi zaidi ni kutumia shampuu za kuzuia mba.
Shampoos zilizo na kemikali zifuatazo zinaweza kununuliwa ili kuzuia mba.
Ikiwa mba ni mwingi sana, jaribu shampuu ya kuzuia mba kwa takriban mwezi mmoja. Unaweza pia kujaribu shampoo zaidi ya moja ikiwa inahitajika.
Kwa hiyo utajua ni shampoo gani inayofaa zaidi kwako."
Covid-19: vita vigumu dhidi ya tabia ya kutema mate nchini india - bbc news swahili,"Chanzo cha picha, Getty Images
Mapema mwaka huu, Raja na Priti Narasimhan walianza safari ya barabarani kote nchini India wakiwa na ujumbe mmoja: acha kutema mate hadharani. Wawili hao walibeba kipaza sauti na kutangaza ujumbe wao kutoka ndani ya gari lililokuwa na maandishi ya kupinga kutema mate.
Iwapo umeishi nchini India, unaweza kuelewa ni kipi wawili hao wanapinga. Mate kila mahali  barabarani, wakati mwingine ni kohozi, wakati mwingine damu nyekundu kutokana na kutafuna tumbaku, utaona hayo hata kwenye kuta za majengo makubwa . Hata inatishia daraja la kihistoria la howrah jijini Kolkata.
Kwa hivyo wawili hao husafiri nchi nzima, kwa lengo la kulinda mitaa na majengo yake na madaraja kutoka kwa watema mate. Wanaishi katika jiji la Pune, na wamejitolea kupinga tabia ty kutema mate tangu 2010.  Wameshiriki kwenye kampeni za mitandaoni na nje ya mtandao, jitihada za kusafisha na manispaa za mitaa yote hayo  wamefanya.
Majibu kwa jitihada zao yametofautiana kuanzia kutojali hadi hasira. Bwana Narasimhan anakumbuka mtu mmoja aliyemuuliza: ""Tatizo lako ni lini? Ni mali ya baba yako?""
Lakini janga  la Covid-19 ambalo liliikumbaa India limebadilisha mambo kadhaa, Bi Narasimhan anasema baadhi ya watema mate wameomba msamaha.
""Hofu ya janga hilo imewafanya wafikirie,"" anasema.
Nchi ya kutema mate'
Vita nchini India dhidi ya kutema mate kwenye mitaa yake vimekuwa vya nusu nusu. Jiji la Mumbai limejaribu zaidi, na kunao wakaguzi wa hiari ambao hukemea watu wasiteme mate, kutupa takataka au kwenda haja ndogo hadharani. Lakini kosa la kutema mate kwa muda mrefu limepuuzwa kwa kiasi kikubwa.
Chanzo cha picha, Getty Images
Kisha ikaja Covid, hatari yake ya kusambaa kwa njia ya hewa na tabia za wanaume wa India kutema mate popote wanapochagua. Maafisda wakachukua hatua, wakiwaadhibu  watema mate kwa faini kubwa na  hata viifungo  jela, yote hayo chini ya sheria za kudhibiti majanga. Hata Waziri Mkuu Narendra Modi aliwashauri watu kutotema mate katika maeneo ya umma.
Hii ilikuwa tofauti sana na mwaka 2016, wakati waziri wa afya akijibu swali kuhusu tabia hiyo ya kutema mate ambapo aliliambia bunge: "" India ni nchi inayotema mate. Tunatema mate tunapochoka, tunatema mate tunapokasirika au tunatema mate hivyo tu. Tunatema mate popote na kila mahali na tunatema mate wakati wote na saa zisizo za kawaida.""
Na tabia hiyo sana ni ya wanaume. Wanaume Wahindi wanastarehe za miili yao, ana sema mwandishi Santosh Desai, ""na kila kitu kinachotoka mwilini mwao"".
""Kuna urahisi wa kujisaidia hadharani,"" anasema. ""Ikiwa sina raha, nitachukua hatua mara moja, wazo la kujizuia halipo kabisa.""
Chanzo cha picha, Getty Images
Lakini kwa nini kutema mate hadharani?
Bw Narasimhan anasema amegundua kuwa sababu ni tofauti kuanzia hasira hadi ""kupitisha muda tu"" (hawana kitu bora cha kufanya), au kwa sababu tu wanaweza - ""wanahisi ni haki yao ya kutema mate"", anasema.
Baadhi ya wanahistoria wanaamini kwamba tabia hii inaweza kutokana na Hindu nadhana za juu za kudumisha usafi wa mwili kwa kutoa chochote kichafu.
Inatokea kwamba kulikuwa na wakati watu walikuwa wakitema mate kila mahali. Nchini India, kutema mate kulisherehekewa katika makazi ya kifalme.
Barani Ulaya katika zama za kati, ungeweza kutema mate wakati wa chakula, kama ilikuwa chini ya meza.
Mkaguzi wa afya huko Massachusetts, alipouliza mwaka wa 1908 kwa nini mafundi cherehani walitema mate sakafuni katika kila kiwanda alichotembelea, alijibiwa, ""Bila shaka wanatema mate sakafuni; unatarajia wateme wapi, katika mifuko yao?""
Chanzo cha picha, Getty Images
Ilikuwa ni sababu ya kuenea kwa ugonjwa wa kifua kikuu ndiko kulileta pigo kwa tabia hiyo katika nchi za Magharibi. Uelewa mwishoni mwa Karne ya19 hadi mapema Karne ya 20 ulichukua jukumu muhimu, anasema mwandishi wa habari Vidya Krishnan, mwandishi wa kitabu kinachokuja cha Phantom Plague: How Tuberculosis Shaped History.

""Ufahamu wa jinsi vijidudu vinavyoenea ulileta desturi mpya za kijamii. Watu walijifunza kuzuia chafya na vikohozi, kukataa kusalimiana kwa mikono, na kumbusu mtoto ni tabia iliyochukiwa.

Bi Krishnan anasema kuongezeka ufahamu huo kulisababisha ""mabadiliko ya tabia"" miongoni mwa wanaume, kwa kuwa walikuwa ni wao na bado ndio wenye tabia ya kutema mate hadharani katika kiwango ambacho husababisha magonjwa ya kuambukiza kama kifua kikuu kuenea"".

Lakini India inakumbwa na vizingiti vingi, Bi Krishnan anasema. Majimbo yake hayajajaribu  sana  kukomesha tabia hiyo. Na kutema mate bado kunakubalika kijamii - iwe ni tumbaku ya kutafuna, wanamichezo wanaotema mate kwenye kamera au filamu za Bollywood za wanaume wakitema mate huku wakipigana.
Chanzo cha picha, Getty Images
Wataalamu wa afya wameonya kwamba kuwaadhibu tu watu, bila kujaribu kuelewa kwa nini wanatema mate, hakutashinda vita dhidi ya tabia hiyo.
Na miaka miwili ya janga la Covid-19, bidii ya kupambana uraibu huu inapungua. Lakini Raja na Priti Narasimhan hawajakata tamaa katika vita vyao vya mitaani.
Watu wengi bado hawajui inaweza kuchangia kuenea kwa Covid-19, wanasema - na hilo ni jambo ambalo wanaweza kubadilisha kidogo."
Afya: jinsi ya kugundua saratani ya urithi na aina ya matibabu unayohitaji - bbc news swahili,"Chanzo cha picha, HAMSANANDINI/TWITTER
Hansa Nandini ambaye ameshiriki kwenye filamu kama  'Attarintiki Daredi'  na 'Mirchi', amefichua kupitia mitandao yake ya kijamii kuwa amekutwa na saratani ya matiti.
Katika ufichuzi huu anasema jinsi amepambana na ugonjwa huo. Aliandika kuwa saratani yake ilitokana na mabadiliko ya jenetiki na ina uwezekano wa asilimia 70 wa kuibuka tena hata baada ya matibabu.
Iwapo unataka kujua kuhusu saratani ya jenetiki, unahitaji kujua kuhusu Angelina Jolie.
Mcheza filamu huyu nyota wa Hollywood alitolewa matiti yote mawili muda mfupi kabla ya kukutwa kuwa na saratani ya matiti. Alifanya uamuzi huu baada ya mama yake kufariki kutokana na saratani.
Angelina alikutwa kuwa na jeni aina ya BRCA-1 kwenye mwili wake baada  ya kifo cha
Alifanyiwa upasuaji wa matiti na kizazi mwaka 2013 baada ya kukutwa kuwa na uwezekano wa asilimia 87 wa kuugua saratani ya matiti na asilimia 50 ya kuugua saratani ya kizazi.
Kulingana na nakala iliyochapishwa mwaka 2016 na chuo cha Harvard,  ni kuwa asiliamia ya watu wanaofanyiwa vipimo vya jenetiki imeongezeka tangu Angelina alipofanya uamuzi huo.
Chanzo cha picha, Getty Images
Saratani hutokea wakati seli hugawanyika bila ya udhibiti. Wakati mwili unapoteza udhibiti wa mgawanyiko wa seli, huwa unatokea kama aina ya saratani, anasema Dr Murali Krishna mtaalamu wa magonjwa ya saratani kutoka Visakhapatnam.
Kuna aina nyingi za saratani zikiwemo ya matiti, tumbo, ya matumbo, ya kizazi, na mapafu.
Saratani ya mattiti ndiyo hugunduliwa sana miongoni mwa wanawake nchini India.
Chanzo cha picha, DR MURALI KRISHNA VOONA
Njia ya kutafuta ugonjwa bila ya kutumia dalili inaitwa 'screening'.
Vipimo kwa njia ya 'screening' kutambua saratani ya matiti inajukana kama mammogram.
Ni vyema kuomba ushauri wa daktari iwapo kuna mabadiliko ya sura au ukubwa wa matiti, ikiwa titi ni ndogo sana, kama kuna damu au maji yenye rangi yanayotoka kwa titi, au kama kuna mabadiliko ya rangi ya ngozi.
Wanawake wote walio na umri wa zaidi ya miaka 40  wanashauriwa kufanyiwa vipimo vya mammogram kila baada ya miaka miwili. Inapendekezwa kuwa mamogram zinastahili kufanywa mara moja kila mwaka au mara moja baada ya kila miaka miwili.
Chanzo cha picha, DR Yugandhar Sharma
Dkt. Yugandhar Sharma ansema kuwa ni rahisi kutambua uvimbe kwenye mkono.
Dkt. Muralikrishna anasema mtindo wa maisha, tabia ya kula, familia na mabadiliko ya homoni vinweza pia vinaweza kusababisha saratani.
Chanzo cha picha, Getty Images
Kuna aina nyingi ya jeni kwenye miili yetu. Mabadiliko yanaweza kutokea kwa jeni hizo.
Dr Yugandhar anaeleza kuwa iwapa mabadiliko haya yatatokea kwa jeni za BRCA1,2 mwili wa mgonjwa aliye na saratani ya matiti, inaweza kutajwa kama saratani ya urithi.
Iwapo mabadiliko ya jeni ya BRCA1,2 yanajulikana kuwepo, kuna uwezekano wa alimia 60 hadi 80 ya mtu kuwa na saratani ya matiti na asilimia 30 hadi 40 ya saratani ya kizazi.
Chanzo cha picha, Getty Images
Dr Muralikrishna anasema makadirio yanaonyesha kuwa asilimia 5 hadi 10 kwa kila watu 100 walio nchi zilizostawi wana saratani ya urithi
Chanzo cha picha, Science Photo Library
Dr Yugandhar anaeleza kuwa vipimo havihitajiki kufanywa kwa wagonjwa wote wa saratani na mara mgonjwa anapokutwa na saratani ya matiti, ni vyema aanze matibabu.
Wakati huu ni muhimu kujua umri wa mgonjwa, aina ya saratani, imefikia kiwango gani na pia historia ya familia.
Chanzo cha picha, HAMSANANDINI/FACEBOOK
Jamaa za mgonjwa( mama, dada, baba, binti, shangazi pia wanastahili  kuangalia historia ya familia kuamua iwapo watahitaji vipimo vya jenetiki.
""Kuna tofauti ya matibabu baina ya watu walio na saratani ya kawaida na wale walio na saratani yenye mabadiliko ya jenetiki,"" anasema Dr Yugandhar.
BRCA anasema ni bora kuondoa mattiti yote mawili na ovari kwa wale ambao wamekutwa na saratani ya jeni aina ya 1 na 2,
Angelina Jolie ansema iwapo saratani iliyogunduliwa mapema haikkuwa imesambaa kwenda sehemu zingine za mwili, hatari ya saratani inapungua.
Madaktari Yugandhar na Muralikrishna pia wanasema kuwa matibabu ya saratani yenye mabadliko ya jenetiki ni makubwa kuliko ya saratani ya kawaida.
Chanzo cha picha, Science Photo Library
Hansa Nandini aliandika kwenye mitandao kuwa, ""ugonjwa huu hautatawala maisha yangu, nitaupiga vita kwa tabasamu na nishinde, nitaibuka tena na nguvu mpya.""
""Haijalishi na changamoto ngapi maisha matarusha, sitaki kuwa muathiriwa, Sitaruhusu hofu iathiri maisha yangu, nitapigana, nitasonga mbele kwa mapenzi na ujasiri."""
Virusi vya corona:tanzania yatangaza masharti mapya ya covid-19 kwa wasafiri wa kimataifa - bbc news swahili,"Chanzo cha picha, WIZARA YA AFYA
Tanzania imetoa masharti mapya ya usafiri kwa wasafiri wanaoingia na kutoka nchini humo kama hatua ya kudhibiti maambukizi ya virusi vya Covid -19.
Kwa mujibu wa taarifa iliyotolewa na Katibu Mkuu wa Wizara ya Afya Pro. Abel Makubi hatua hiyo inafuatia ongezeko la maambukizi mapya ya virusi vya corona.
Hatua hii inakuja saa kadhaa baada Umoja wa Falme za Kiarabu,UAE kutangaza kutasitisha safari za ndege kwa abiria kutoka Tanzania, Kenya, Ethiopia, na Nigeria na kuongeza vikwazo vya usafiri kwa ndege za Uganda na Ghana, kuanzia leo Jumamosi, Desemba 25.
Taratibu mpya zilizotowa na Wizara ya Afya ya Tanzania ni pamoja na:
Hivi karibu Tanzania ilizindua mashine nyingine kubwa na ya kisasa kwa ajili ya kupima kipimo cha haraka cha Covid -19 kwa wasafiri wanaoenda nchi za Falme za Kiarabu, baada ya nchi hiyo kuwataka wasafiri wanaotokea Tanzania kwenda Dubai, kupata vipimo vya masaa 48 na kisha kumalizia na kipimo cha saa sita kabla ya safari."
Habari njema na mbaya kuhusu omicron zina maana gani kwetu? - bbc news swahili,"Chanzo cha picha, Getty Images
Dunia imepigwa na tsunami ya Omicron. Wanasayansi, wanasiasa na kila mmoja wetu anapambania kujua hii hali ina maana gani katika maisha yetu.
Vikwazo vinaongezeka katika sehemu za Uingereza na nchi nyingine za Ulaya ili kukabiliana na aina hii mpya ya virusi vya corona.
Kuna mfululizo wa taarifa mpya  - nyingine zikiwa zinatisha, nyingine zikiwa nzuri. Je, tunasimama wapi?
Ni rahisi kusahau, lakini tuko mahali pazuri zaidi kuliko wakati kama huu mwaka jana ambapo wengi wetu hatukuweza kukutana na familia Siku ya Krismasi.
Sheria za ""kusheherekea sikukuu ya Krismasi"" zilimaanisha kuwa katika sehemu za nchi unaweza kutumia siku hiyo kwa kuwa na wale unaioishi nao. Lakini kulikuwa na mipaka juu ya kiwango cha mikusanyiko kote Uingereza.
Kuibuka kwa wimbi la  Alpha mwishoni mwa mwaka  2020 kulisababisha marufuku ya kutoka nje mwezi Novemba na muda mrefu katika Mwaka Mpya kwani mpango wa chanjo ulikuwa unaendelea tu.
Ukipata Omicron basi kuna uwezekano mdogo wa kuwa mgonjwa sana kuliko aina nyingine za virusi vya corona zilizopita.
Uchunguzi kutoka duniani kote unatoa taswira thabiti kwamba Omicron ni dhaifu kuliko virusi vya Delta, na uwezekano wa chini wa 30% hadi 70% wa watu walioambukizwa kulazwa hospitalini.
Omicron inaweza kusababisha dalili za wakati wa baridi kama vile maumivu ya koo, mafua na maumivu ya kichwa, lakini hiyo haimaanishi kuwa hali itakuwa nyepesi kwa kila mtu, wengine bado watakuwa wagonjwa sana.
Mabadiliko ya virusi vya corona yanaonekana kuifanya kuwa hatari kidogo, lakini ukali mwingi uliopunguzwa ni kutokana na matokeo ya chanjo na vipindi vya hapo awali vya corona.
Wasiwasi wa kulemewa na maumivu itakuwepo ikiwa hospitali zinaweza kustahimili.
Kama nusu ya watu waliopata maambukizi ya Omicron wataenda hospitalini, lakini mara mbili ya watu wengi wameambukizwa na kughairi  kwenda kwenye tiba basi tutakuwa tumerudi kwenye hatua ya kwanza tu.
Na talanta halisi ya Omicron ni kuambukiza watu.
Huenea kwa kasi zaidi kuliko virusi vingine na inaweza isithibitiwe na baadhi ya ulinzi wa kinga dhidi ya chanjo na maambukizi ya awali.
Uingereza ina viwango vya rekodi vya Covid na kesi zilizothibitishwa mnamo Alhamisi kufikia karibu 120,000 - na hii inatokana na kuwa si kila mtu anapimwa na watu wanaoipata zaidi ya mara moja hawajajumuishwa kwenye takwimu.
Wazee mara  zote huwa katika hatari kubwa ya kuwa wagonjwa sana wakipata Covid.
Huko Uingereza, wagonjwa wengi wa Omicron waliofika hospitalini wako chini ya umri wa miaka 40 kwa hivyo hatujui kwa hakika nini kitatokea wakati itafikia wazee na makundi ya watu wanaoishi na magonjwa ya muda mrefu.
Uwezo wa Omicron kukwepa kinga kwa sehemu inamaanisha kuwa kuna uwezekano wa watu wazee zaidi kuambukizwa kuliko wakati wa wimbi la Delta.
Dozi mbili za chanjo hutoa ulinzi mdogo dhidi ya kuambukizwa Omicron, ambayo ilisababisha ongezeko kubwa la kampeni ya nyongeza.
Sasa zaidi ya watu milioni 31 nchini Uingereza wameimarisha ulinzi wao wa kinga.
Hata hivyo, ulinzi dhidi ya Omicron unaonekana kupungua baada ya takriban wiki 10.
Kinga dhidi ya ugonjwa huo inaweza kudumu kwa muda mrefu.
Dawa mpya zinapaswa kuwaweka wagonjwa wengi zaidi nje ya hospitali.
Zinatolewa kwa watu walio katika hatari kubwa ya Covid, pamoja na wagonjwa wa saratani na watu ambao wamefanyiwa upandikizaji.
Molnupiravir ni dawa ya kuzuia virusi ambayo uondoa uwezo wa Omicron ndani ya miili yetu na kupunguza idadi ya watu kulazwa hospitalini kwa 30%.
Sotrovimab ni tiba ya kingamwili inayopunguza ukali  wa virusi na kupunguza watu kwenda hospitali kwa 79%.
Dawa zote mbili hukandamiza virusi kwa muda huku mfumo wa kinga ukipambana.
Chanzo cha picha, Getty Images
Swali ni ikiwa kila kitu kinaenda kwa kutuzingatia sisi - maambukizi yasiyo na ukali, kuwa na dawa ya kuzuia virusi, uboreshaji wa kinga - inatosha kukabiliana na aina ya kirusi inayoenea  kwa kasi zaidi kuliko kitu chochote ambacho tumeona hapo awali.
Au itachukua vikwazo zaidi kudhibiti wimbi la Omicron?
Kasi hii inayotokea  inamaanisha tutajua haraka sana jinsi itakavyoishia."
"Virusi vya corina: uae yasitisha safari za ndege kutoka kenya, tanzania, ethiopia na nigeria - bbc news swahili","Chanzo cha picha, Emiratest
Umoja wa Falme za Kiarabu,UAE umetangaza kutasitisha safari za ndege kwa abiria kutoka Tanzania Kenya, Ethiopia, na Nigeria na kuongeza vikwazo vya usafiri kwa ndege za Uganda na Ghana, kuanzia Desemba 25.
Mamlaka ya Kitaifa ya Kudhibiti Dharura na Majanga (NCEMA) na Mamlaka ya Usafiri wa Anga (GCAA) wa nchi hiyo zimesema hatua hizo mpya zitaanza kutekelezwa kwanzia saa moja na nusu usiku wa Jumamosi.
Hatua hiyo inajumuisha kusimamisha kuingia nchini humo kwa wasafiri waliokuwa katika nchi hizo nne siku 14 kabla ya kusairi UAE.  Hata hivyo safari za ndege kutoka UAE hadi nchi hizo zinaendelea kama zilivyoratibiwa.
Nchi hiyo pia imeweka masharti mapya ya usafiri kwa abiria wanaokuja kwa ndege za moja kwa moja kutoka Uganda na Ghana.
Masharti hayo ni pamoja na kufanyiwa vipimo vya cha COVID-19 ndani ya saa 48 na na kufanyiwa vipimo vya-PCR kwenye uwanja wa ndege ndani ya saa sita kabla ya kuanza safari.
Chanzo cha picha, WIZARA YA AFYA
Raia wa UAE wamezuiwa kusafiri kwenda nchi hizo nne za Kiafrika isipokuwa kwa matibabu ya dharura, ujumbe rasmi na ufadhili wa masomo.
Wale walioondolewa kwenye marufuku ya usafiri lazima wawasilishe vipimo hasi vya PCR ndani ya saa 48 baada ya muda wao wa kuondoka, wakapime haraka PCR kwenye uwanja wa ndege saa sita kabla ya kuondoka, na mwafanyiwe tena vipimo watakapowasili UAE.
Hivi karibu Tanzania ilizindua mashine nyingine kubwa na ya kisasa kwa ajili ya kupima kipimo cha haraka cha Covid -19 kwa wasafiri wanaoenda nchi za Falme za Kiarabu, baada ya nchi hiyo kuwataka wasafiri wanaotokea Tanzania kwenda Dubai, kupata vipimo vya masaa 48 na kisha kumalizia na kipimo cha saa sita kabla ya safari."
Vijana wanaoongeza ukubwa wa midomo ili kuwa sawa na picha wanazoziona mtandaoni - bbc news swahili,"BBC imebaini kuwa baadhi ya wanavipodozi wanatoa huduma ya kuongeza ukubwa wa midomo kwa nia ya kuipendezesha kwa vijana wadogo. Ni kinyume cha sheria kwa vijana wenye umri wa chini ya miaka 18 kupokea huduma ya vipodozi vya kuongeza midomo nchini Uingereza, lakini Liv aliweza kufanyiwa upasuaji  huo akiwa na umri wa miaka 16. Anasema alihisi kufanya hivyo baada ya  kuona picha za watu kwenye mitandao  ya kijamii"
Utafiti: omicron inaonekana kuwa dhaifu lakini wasiwasi bado upo - bbc news swahili,"Chanzo cha picha, Getty Images
Kwa mujibu wa  tafiti za awali zilizochapishwa nchini Uingereza na Afrka ya kusini zinaonesha kuwa wimbi la kirusi cha corona aina ya Omicroni si kali kulinganisha na aina nyingine ya virusi vilivyopita.
Ushahidi wa awali unaonesha kuwa watu wachache wanahitaji matibabu ya hospitali kuliko aina zingine ambapo makadirio yamepungua  kati ya asilimia 30 hadi asilimia 70.
Lakini wasiwasi unabaki palepale hata kama wimbi hili si kali kwani hospitali zinaweza kuzidiwa na idadi kubwa ya watu wenye kesi za omicroni.
Kwa mara kwanza,  zaidi ya kesi 100,000 zimeripotiwa nchini Uingereza ndani ya siku moja.
Chanzo cha picha, Getty Images
Uelewa wa kina juu ya makali ya omicron, kutasaidia nchi kuamua namna ya kukabiliana na virusi hivyo.
Utafiti unasema kuwa endapo Omicron ingekuwa na tabia kama za Delta, wangetarajia takribani watu 47 wawe wamelazwa hospitalini tayari. Kwa sasa ni watu 15 tu waliolazwa.
Watafiti wanasema wanaona kupungua kwa takriban theluthi mbili kwa idadi inayohitaji huduma za hospitali, lakini katika utafiti huo kulikuwa na visa vichache  na wazee wachache walio hatarini.
Mkurugenzi  mkuu anayehusika na   covid 19 katika hospitali ya umma nchini  Scotland ameelezea hali hiyo kuwa ni habari nzuri iliyothibitishwa.  Kirusi aina ya Omicron kinasambaa kwa haraka sana na idadi kubwa ya kesi inaweza kufuta faida yoyote ya kuwa  ni dhaifu.
Profesa Mark Woolhouse, kutoka Chuo Kikuu cha Edinburgh, anasema ""Maambukizi ya mtu binafsi yanaweza kuwa si makali kwa watu wengi, lakini uwezekano wa maambukizo haya yote kuja mara moja na kuleta mzigo mkubwa katika huduma za afya kitaifa bado upo.
Wakati huo huo, utafiti mwingine nchini Afrika Kusini pia unaonyesha kuwa wimbi la Omicron ni dhaifu zaidi.
Unaonesha kuwa kulikuwa na uwezekano mdogo wa watu kuhitaji matibabu ya hospitali kwa asilimia 70 mpaka 80 ukilinganisha na mawimbi ya awali au aina nyingine za virusi vya corona .
Hata hivyo, inapendekeza hakukuwa na tofauti katika matokeo kwa wagonjwa wachache ambao waliishia hospitalini na Omicron.
""Lakini, kwa pamoja data zetu zinapendekeza habari chanya juu  ya kupungua kwa ukali wa Omicron ikilinganishwa na aina nyingine,"" alisema Prof Cheryl Cohen wa Taasisi ya Kitaifa ya Magonjwa ya Kuambukiza, nchini Afrika Kusini.
Kwanini Dhaifu
Kupungua kwa ukali kunadhaniwa kuwa ni mchanganyiko wa sifa za  msingi za  Omicron pamoja na viwango vya juu vya kinga dhidi ya chanjo na maambukizi ya awali.
Uchambuzi wa Omicron uliofanywa na chuo cha  Imperial College mjini London unapendekeza mabadiliko ya Omicron yameifanya kuwa virusi hafifu kuliko Delta.
Watafiti wanasema uwezekano wa wagonjwa katika idara ya dharula  imeshuka kwa 11% kwa upande wa Omicron kuliko Delta ikiwa huna kinga ya hapo awali.
Hata hivyo, kwa sasa inatumika kwa watu wachache nchini Uingereza kutokana na viwango vya juu vya chanjo na maambukizi.
Mmoja wa watafiti Profesa Neil Ferguson,  alisema: ""Ni wazi kuwa ni habari njema, kwa kiwango fulani.""
Lakini alionya kupungua  hakutoshi kubadilisha  muundo  na kasi ambayo Omicron inaeneza akimaanisha kuna uwezekano wa kulazwa hospitalini kwa idadi ambayo inaweza kuziweka  huduma za hospitali  katika hali ngumu"".
Mtaalam wa chanjo wa Chuo cha Imperial profes Peter Openshaw ambaye hakuwa mmoja wa waandishi wa utafiti huo  alisema dalili za mapema.
Zilionyesha kuwa hali inaweza kuwa mbaya zaidi lakini akasema  kuwa tafiti hizo  zinaonyesha imebadilika na kuwa homa ya kawaida .
Uchunguzi wa maabara umeelezea sababu zinazofanya Omicron kuwa dhaifu.
Chuo Kikuu cha Hong Kong kiligundua kuwa Omicron alikuwa bora zaidi katika kuambukiza njia za hewa, lakini mbaya zaidi katika kuingia kwenye tishu za kina za mapafu, ambapo inaweza kufanya uharibifu zaidi.
Chuo Kikuu cha Cambridge kilisema aina hiyo ya corona haikuwa nzuri katika kuunganisha seli za mapafu, ambayo hutokea kwenye mapafu ya watu na kufanya mtu kuwa mgonjwa sana.
Shirika la Usalama wa Afya la Uingereza linatarajiwa kuchapisha takwimu za awali juu ya hali halisi kuhusu Omicron hivi karibuni, ambayo inaweza ikatoa dalili kali zaidi za aina hii ya corona."
Wabunge 38 wa uganda wakutwa na corona baada ya kutoka tanzania - bbc news swahili,"Chanzo cha picha, Member of Parliament
Safari ya wabunge wa Uganda zaidi ya 200 na  wafanyakazi wa bunge 125 imeingia doa baada ya kurudi kutoka kwenye mashindano ya wabunge wa Jumuiya ya Afrika mashariki, mjini Arusha Tanzania na kukutwa wana maambukizi ya uviko19.
Kwa mjibu wa msemaji wa bunge la Uganda Chris Obore amefahamisha vyombo vya habari kuwa wabunge 38 wamekutwa na mamabukizi ya virusi vya corona baada ya kupimwa na wafanyakazi 12 jumla watu 50.
Kwa mjibu wa Obore wabunge hao hawapo katika hali mbaya ya ugonjwa ndio sababu wametakiwa kujitenga majumbani mwao kwa muda wa siku 14 wakifatiliwa na watalaam wa afya.
Wabunge kutoka mataifa ya Jumuiya ya Afrika mashariki wenyeji Tanzani, Uganda, Kenya na Burundi walishiriki mashindano ya wabunge wa Jumuiya tangu tarehe 19 December 2021 mjini Arusha wengi wao wamekutwa na maambukizi.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Mbunge wa chama cha Jema aliyezungumuza na BBC Asuman Basalirwa akiwa nyumbani kwake alilojitenga kwa siku 7 kufanyiwa vipimo vingine, amesema walipokuwa Arusha hawakufata kanuni  za watalaam wa afya za kuzuia maambukizi ya Corona kama kuvaa barakoa, kuepuka misogamano na kunawa mikono mara kwa mara.
Ameongeza kuwa  wabunge wenzao  wa Tanzania waliwambia kwao hakuna Corona na hivyo kupuuza kufuata kanuni za watalaam wa kudhiti corona.
Amethibitisha kuwa wabunge wa Uganda walipata maambukizi kutoka Tanzania kwani walipotoka Uganda  walipimwa na kufika Arusha walipimwa kama hawana maambukizi.
Wabunge wote 200 na wafanyakazi wa bunge 125 waliosafiri kwenda Arusha hata kama hauna maambukizi ya uviko19 wameambiwa kujitenga kwa siku 14 ."
Ninaweza kujitunza nyumbani iwapo nitapata covid? - bbc news swahili,"Chanzo cha picha, Getty Images
Nitajitunza vipi  baada ya kupata Covid?
Ninaweza kujitunza nyumbani iwapo nitapata  Covid?
Kwa hiyo mfano una Covid. Ni nini la kufanya sasa?
Bila shaka, kaa mbali na watu wengine ili  kuepuka kuwaambukiza
Kuhusu hali yako, huu ndio ushauri unaotolewa na wataalamu:
Usiumie kimya. Acha watu wajue kwamba una Covid. Wanaweza kusaidia kukupatia chakula kwenye mlango wako na kukujulia hali kufahamu unaendeleaje.
Katika nchi nyingi kuna watu wanaojitolea ambao wanaweza kukusaidia wakati umejitenga nyumbani, kwa kukuletea vitu kama bidhaa za mahitaji ya kila siku na kukuletea dawa.
Hata kwa aina mpya zaidi ya virusi kama vile Omicron na  Delta, watu wengi huwa na dalili ndogo au hata huwa hawana dalili na wataweza kupona salama maambukizi wakiwa nyumbani.
Lakini watafiti ambao wamekuwa wakikusanya mrejesho kutoka kwa maelfu ya watu kuhusu uzoefu wao wa Covid unaonyesha kuwa dalili  kuu tano zinafanana na zile za mafua:
Iwapo utahisi kuumwa vibaya, kuna mambo unayoweza kuyafanya ambayo yanaweza kukusaidia.
Pumzika sana, kunywa maji mengi na meza   paracetamol  au  ibuprofen  ili zikusaidie kujihisi vyema zaidi.
Kuhusu kikohozi, jaribu kulala upande at keti wima kuliko kuegamia nyuma.
Kaa wima, badala ya kulala, pia itakusaidia  iwapo unahisi kutopumua vyema.
Baadhi ya watu huenda wana kifaa au wanaweza kupenda kuwa na kifaa kinachoitwa pulse oximeter  ambacho kinaweza kupima kiwango cha hewa ya Oksijeni katika damu.
Kinawekwa kwenye kidole na kinaweza kuwa kipimo kinachofaa sana kukuwezesha kujua , au hata kufuatilia joto lako la mwili kwa kutumia thermometer.
Viwango vya chini vya oksijeni katika damu yako inaweza kuwa dalili kwamba hali yako inakuwa mbaya zaidi.
Kipimo cha 95 au juu yake ni cha kawaida.  Lakini kikishuka hadi 93  au  94 na kubakia hivyo kwa saa moja baadaye, wasiliana na daktari ili kupata ushauri . Iwapo ni chini ya 92 au chini yake nenda hospitali au ita gari la wagonwa likupeleke hospitali.
Iwapo unataka ushauri wa ziada , unaweza kupiga simu kwenye duka la dawa au kuwasiliana kwa njia ya mtandao na duka la dawa. Wavuti wa WHO pia unazo taarifa nyingi sana kuhusu Covid.
Baadhi ya watu wenye Covid wanahitaji usaidizi wa kimatibabu, ambao unaweza kuwa ni pamoja na kulazwa hospitalini.
Huduma za afya katika baadhi ya nchi hutoa pia tembe kwa baadhi ya wagonjwa waliomo hatarini, ambayo wanaweza kuimeza wakiwa nymbani ili kusaidia kupunguza hatari ya maambukizi na kuyazuwia yasiwe mabaya zaidi.
Iwapo una wasi wasi kuhusu mtoto mchanga au mtoto mdogo, usichelewe kupata usaidizi. Iwapo wanahisi kuugua, wana hali mbaya, au unafikiria kuna kitu ambacho hakiko sawa, ita gari la wagonjwa."
Who yataka baadhi ya matukio ya msimu wa sikukuu kusitishwa kwa kuhofia omicron - bbc news swahili,"Shirika la Afya Duniani  WHO limewasihi watu kufuta baadhi ya mipango yao katika kipindi hiki cha mapumziko ili kupunguza kasi ya maambukizi ya aina mpya ya virusi vya Corona vya Omicron vinavyoendelea kusambaa duniani kote.
Mkurugenzi wa WHO Dkt. Tedros Adhanom Ghebreyesus amesema kufutwa kwa baadhi ya matukio yaliyopangwa ni bora, kuliko kuondoa uhai na kuongeza kuwa maamuzi magumu ni lazima yakachukuliwa.
Mkurugenzi wa Shirika la Afya Duniani  Tedros Ghebreyesus  amesema kwa sasa kuna ushahidi tosha kwamba aina ya virusi vya Omicron vinasambaa kwa kasi  kushinda vya Delta. Na kuwataka watu kuahirisha kwa muda mipangilio yao.
"" Sote tumechoka na hili janga. Wote tunataka kutumia muda wetu kuwa pamoja na marafiki pamoja na familia zetu. Sote tunataka hali irudi kawaida.
"" Njia ya haraka kuweza kufanikisha hili ni kwa sisi sote viongozi na kila mmoja kuchukua maamuzi magumu kuweza kujilinda wenyewe na kulinda wengine.
Ni bora kufuta matukio tuliyopanga kufanya, kuliko kuyaondoa maisha... Ni bora kuacha kufanya sasa na kusherehekea baadaye kuliko kusherehekea sasa hivi  na kuja kupatwa na huzuni baadaye.""
Kauli hiyo ya Mkurugenzi wa Shirika la Afya imekuja wakati baadhi ya nchi ikiwemo Ufaransa na Ujerumani kuweka masharti makali na vikwazo vya safari katika jitihada za kujaribu kuzuia kusambaa kwa aina hii mpya ya virusi vya Corona. Uholanzi tayari imetangaza zuio la kutoka nje katika kipindi hiki cha msimu wa Krismas.
Marekani nako Ikulu ya nchi hiyo  imesema Rais Joe Biden hana mpango wa kuweka zuio, hapo awali mtaalamu wa magonjwa ya kuambukiza nchini humo Dokta Anthony Fauci alionya kuwa safari katika kipindi hiki cha Krismasi  zitaongeza kusambaa kwa Omicron hata kwa watu ambao wamepata chanjo kamili.
Wizara ya Mambo ya nchi za nje ya Marekani na Taasisi ya kudhibiti na kujikinga na magonjwa nchini humo CDC zimewashauri raia wa nchi hiyo, kutosafiri katika nchi nane zikiwemo Hispania, Finland, Chad na Lebanon.
Nchini Uingereza nako sherehe za mwaka mpya katika baadhi ya maeneo maarufu zimefutwa , ikiwa ni hatua zilizochukuliwa kwa ajili ya usalama wa afya.
Aina hiyo ya virusi vya Omicron iligunduliwa nchini Afrika Kusini Novemba mwaka huu.
Dokta Tedros amesisitiza pia janga hili linaweza kumalizika mwakani iwapo asilimia 70 ya watu katika kila nchi duniani watakuwa wamechanjwa ifikapo katikati ya mwaka huo 2022.
Aidha amesema China nchi ambayo janga hili la mlipuko wa Corona lilipoanzia mwaka 2019, ni kazima iweke wazi taarifa. Ili kuweza kujulikana kwa chanzo."
Manamke wa kinigeria ambaye maisha yake yalibadilika baada ya kukutana na wagonjwa wa ukoma - bbc news swahili,"Chanzo cha picha, Iby Ikotidem
Katika mfululizo wa barua zetu kutoka kwa waandishi wa Kiafrika, mwandishi wa riwaya kutoka Nigeria Adaobi Tricia Nwaubani anaandika kuhusu mwanamke ambaye maisha yake yalibadilika baada ya kupata ugonjwa wa ngozi na baadaye kutembelea watu wenye ukoma.
Iby Ikotidem alizoae sana maesha ya anasa. Alipendelea mitindo ya mavazi na vito vya thamani, alikuwa na marafiki wengi na kalenda yake ya shughuli ilikuwa imejaa, mara nyingi akiandaa matamasha katika Jimbo la Marekani la New Jersey, ambako ameishi na mume wake na watoto wao wawili kwa kipindi cha miaka 28 iliyopita.
""Nilikuwa na haiba ya juu katika ulingo wa burdani,"" alisema.
Lakini yote hayo yalikoma muda mfupi baada ya ngozi kavu kuonekana kwenye goti lake miaka 12 iliyopita, wakati biashara yake ya mali isiyohamishika ilipoanza.
Haikuchukuwa muda mrefu kabla ya hali hiyo kusambaa mwili mzima isipokuwa uso wake.
Kufuatua msururu wa uchunguzi wa kimatibabu, alipatikana na psoriasis, ugonjwa ambao husababisha seli za ngozi kujiunda na kuunda magamba yenye mwasho ambayo humuachia mwathiriwa mabaka baada ya kujikuna.
Hata alipovaa blauzi za mikono mirefu na sketi ndefu na kujifunika ili watu wasitazame, hali yake bado ilivuta hisia kila alikoenda.
Wakati fulani alipoinuka kutoka kwenye kiti, watu walishangaa kwa mshtuko ""vumbi"" kwenye sakafu ghafla limetokea wapi.
""Nilichukia kujiangalia. Kioo kilikuwa adui wangu,"" alisema.
Mara, unyanyapaa ukaanza.
Bi Ikotidiem anakumbukakisa kimoja ambapo alikuwa miongoni mwa wageni katika hafla ya wikendi katika nyumba ya rafiki yake  - aliwekewa godoro katika chumba cha chini ya ardhi wakati watu wote walipelekwa kulala katika vyomba vya juu vya wageni.
""Nilikaachini sakafuni , nikalia sana,"" alisema.
Chanzo cha picha, Iby Ikotidem
Bi Ikotidiem alijitenga, kunyoa nywele zake- na maisha yake yalibadilika kabisa hadi mtoto wake wa kike wa miaka 12- alipomwambia: ""Mama, wewe ni shujaa wangu. Tafadhali naomba usikubali huu ugonjwa ukumalize.'""
Bi Ikotidem alisema: ""Tamko hilo liliyeyusha mawazo yote niliyokuwa nayo ya kujitoa uhai.""
Mwaka ambao alipatikana na ugonjwa huo, watoto wake walialikwa kujiunga na kikundi cha vijana nchini Marekani kutoka jimbo la nyumbani la Akwa Ibom, ambako wangejitolea kufanya kazi ya hisani.
Mwanawe wa kiume, Anthony, wakati huo akiwa na miaka 15, alisistiza mama yake aandamane naye.  akakubali shingo upande.
Walitembelea nyumba kadhaa za mayatima - ziara ambayo iliangaziwa na vyombo vya habari vya nyumbani.
Wakati anapata kiamsha kinywa hotelini asubuhi moja,Bi Ikotidem alifikiwa na mwanafunzi mwenza wa zamani ambaye alimsifu yeye na vijana kwa kazi yao na kupendekeza waeneze kampeni yao kwa makazi yawagonjwa wa ukoma katika jimbo hilo.
""Nilishangaa: 'nikauliza yaani! bado kuna ukoma nchini Nigeria?'"" Ikotidem alisema. ""Ilikuwa mara yangu ya kwanza kuua kwamba bado kuna kuna ukoma duniani.""
Licha ya kutokomezwa kama tatizo la afya duniani, ukoma bado umeenea nchini Nigeria, huku zaidi ya wagonjwa 3,500 wakigunduliwa kila mwaka, kulingana na Kituo cha Kudhibiti Magonjwa cha nchi hiyo.
Ugonjwa huo wa bakteria unaweza kutibika iwapo utagunduliwa na kutibiwa mapema lakini usipotibiwa unaweza kusababisha madhara makubwa kwenye mikono na miguu na hata kupooza na upofu.
Baadhi ya wazazi walisitasita wakati Bi Ikotidem alipotaja kwenda katika Hospitali ya Ukoma ya Ekpene Obom lakini hatimaye wote waliandamana naye - ziara iliyobadilisha maisha yake.
Sawa na hospitali zingine za ukoma nchini Nigeria, Ekpene Obom pia inatoa malazi kwa wagonjwa ambao hawawezi tena katika jamii zao asili kutokana na unyanyapaa.
Hata baada ya kuponywa ugonjwa huo ambao unaweza kutibika ndani ya miezi sita hadi 12 kwa kutumia dawa za antibaiotiki, wanasalia hapo na familia zao, watoto wao pia  wakisoma shule ndani ya majengo hayo.
Bi Ikotidem aliwaambia wakazi na wagonjwa kwamba anaelewa masaibu yao.
""Nilijua nini maana ya kutelekezwa na kutazwa kwa mshanago,"" alisema.
Katika muongo mmoja uliopita, Bi Ikotidem amefanya kuwahudumia wagonjwa wa ukoma kuwa dhamira yake ya maisha.
Kupitia Hope's Door (Mlango wa Matumaini), wakfu aliyoanzisha, ameelekeza kazi yake hadi sasa kwenye makoloni matatu kusini na kaskazini mwa Nigeria.
Chanzo cha picha, Getty Images
Miongoni mwa usaidizi mwingine anawapatia viatu maalum, magongo ya kutembelea na viti vya magurudumu. Anawapa watoto wao vifaa vya kuandikia shuleni. Anakarabati maeneo yao ya makazi.
""Ungeliona godoro ambazo walizokuwa wanalalia ungesikitika kwani hata mbwa wako hawezi kulia,"" alisema.
Kwa ufadhili mdogo kutoka kwa serikali ambayo ina vipaumbele vingine vingi vya afya ya umma, makoloni ya ukoma nchini Nigeria hutegemea zaidi misaada ya kutoka kwamashirika ya  kimataifa, kama vile The Leprosy Mission.
""Wanapokuwa na matatizo , wananipigia simu, sio serikali,"" alisema Bi Ikotidem, ambaye mradi wake wa awali ulikuwa kuuza vito vya dhamani na kuandaa shughuli za kuchangisha fedha na kuwaleta marafiki pamoja.
Mradi wake mkubwa unaofuata ni kuwasaidia wakazi wa makoloni kutokuwa tegemezi, kwa kuwapa miche na zana za kilimo kwenye ardhi yao.
""Naenda kulala nikifikiria hii jamii na kuamka nikiwaza kuwahusu,"" Bi Ikotidem alisema.
""Kutokana na psoriasis, Nilipata wito wangu, na katika wito wangu, nilipata uponyaji wangu.""
Barua zaidi kutoka Afrika:"
Ngono na saratani: 'nilikuwa nikiona aibu kuomba msaada' - bbc news swahili,"Chanzo cha picha, Cait Wilde
Wakati Cait Wilde aligunduliwa na saratani akiwa na umri wa miaka 17, maisha yake ya ngono yalikuwa chini ya orodha ya mambo aliyoyapa uzito.
Lakini baada ya matibabu, alipokuwa tayari kupata urafiki tena, alikutana na maumivu, usumbufu, aibu - na hakujua jinsi ya kupata msaada.
Cait, kutoka Manchester, alikuwa na aina ya saratani ya damu inayoitwa acute myeloid leukemia. Anaelezea maisha yake ya ngono kabla ya saratani kama ""yaliyochangamka"", lakini wakati wa matibabu madaktari walimwambia ngono kwake inaweza kuwa hatari.
Takriban 46% ya vijana walio na saratani wanasema inaathiri vibaya maisha yao ya ngono, ikilinganishwa na wastani katika vikundi vyote vya umri kwa 37%, kulingana na utafiti wa Msaada wa Saratani ya Macmillan.
Takriban watu 2,400 wenye umri wa miaka 15-24 hugunduliwa na saratani kila mwaka nchini Uingereza, kulingana na data ya hivi karibuni inayopatikana kutoka kwa Utafiti wa Saratani ya Uingereza.
Matibabu yalimfanya Cait kuwa na upungufu wa chembechembe za damu.
Upungufu wa chembe za damu humaanisha ukipata mchubuko mdogo au kupasuka kwa ngozi, kama inavyoweza kutokea mara nyingi wakati wa ngono, damu yako haitaganda na utaendelea kutokwa na damu.
Cait anaiambia Newsbea alikwua na ""wivu"" akiwatazama marafiki zake kutoka chuo kikuu wakitoka kwenye miadi, Cait alipambana na madhara mbalimbali ya ugonjwa wake na matibabu - ikiwa ni pamoja na kupoteza nywele, kubadilika kwa uzito na maumivu makali ya mifupa.
Alipoteza hamu ya ngono wakati wa tiba ya mionzi lakini baada ya kupandikizwa kwa uboho, ""hisia fulani zilianza kurudi"" na Cait alitaka kufanya ngono tena.  Lakini alipojaribu, alipata ""usumbufu na maumivu"".
Cait hakujua wakati huo, lakini matibabu yake ya kemikali na mionzi yalikuwa yamesababisha mwili wake kuingia kwenye kukoma hedhi kwa kemikali.
Mojawapo ya dalili nyingi zinazowezekana za kukoma hedhi ni kudhoofika kwa uke, ambapo uke hupungua na kukauka - kufanya ngono kukosa raha.
Lakini hakuna mtu aliyemwonya Cait kwamba hii inaweza kutokea kwa hivyo alihisi ""ameachwa gizani"".
""Nilifikiria: 'Hii haifurahishi kama ninavyokumbuka,'"" Cait anasema. Alikuwa ameanza kujiona yuko tayari kujaribu tena kuchumbiana lakini hali hiyo mbaya ilimfanya apoteze kujiamini, kwani alianza kufikiria ni lazima amweleze mtu yeyote anayetaka uhusiano naye kwamba hawezi kufanya ngono.
""Nilihisi, kwa namna fulani, kuvunjika moyo. Ilileta aibu kidogo,"" anasema.
Cait alikuwa na aibu sana hakuzungumza na mtu yeyote juu ya kile kilichotokea kwa miezi kadhaa.
Lakini hatimaye aligundua ""kwa bahati"" kwamba muuguzi katika kliniki yake ya upandikizaji alikuwa ameanzisha kliniki kwa ajili ya afya ya wanawake - ambapo hatimaye Cait aliweza kupata usaidizi na ushauri.
""Mwisho wa miadi hiyo na daktari nilitoka kwa kujiamini zaidi,"" anasema.  ""Ilinibidi kugundua tena kila kitu, lakini niliweza kufanya hivyo kwa elimu na salama zaidi.""
Chanzo cha picha, Jack Fielding
Jack Fielding aliona ni ""aibu na shida"" kuuliza timu yake ya afya kwa ushauri kuhusu ngono baada ya kugunduliwa na aina ya sarcoma inayojulikana kama MPNST.
Wakati Jack, kutoka Bolton, alipoteza uzito na nywele zake wakati wa matibabu mnamo 2019, alihisi ""sehemu ya mimi ni nani"" imetoweka pia.
""Kujistahi kwangu kulishuka sana,"" kijana huyo mwenye umri wa miaka 26 aliiambia Newsbeat.
""Ilinifanya nijihisi kama mgeni. Nilikuwa ninajitazama tu kwenye kioo na sikujiona tena.  ""Kuvaa nguo za kuonesha maungo yangu mbele ya mtu wakati huo lilikuwa wazo la kutisha sana kwangu kwa sababu nilijihisi sivutii.""
Gharama za tiba
Dk Richard Simcock anakubali kuwa hali ya upatikanaji wa tiba ya kibingwa ni ""mbaya sana"" kote Uingereza.
Mtaalamu mshauri wa saratani na mshauri wa kimatibabu wa Usaidizi wa Saratani ya Macmillan anasema NHS ingefaidika na wataalamu zaidi kwa sababu matatizo yanayowakabili watu kama Cait na Jack hayashughulikiwi kila mara.
""Tunatakiwa kuhakikisha kuwa wataalam wa afya wanapewa mafunzo ya kushughulikia maswali hayo kwa umakini, lakini pia wamefunzwa ili kuhakikisha kuwa wanajibu maswali hayo,"" anasema.
Chanzo cha picha, Cait Wilde
Cait sasa anafanya kampeni ya kuboresha ushauri wa ngono na taarifa kwa watu walio na saratani na amefanya kazi na vijana wengine walionusurika na saratani kuandika jarida kuhusu hadithi zao za ngono.
""Tunataka kuhimiza watu kuwa waaminifu zaidi,"" anasema.  ""Sitaki watu wajisikie wameachwa gizani kama ilivyokuwa kwangu."""
"Mchungaji mick wa burnley: ‘nikifunga huu mlango, anakufa’ - bbc news swahili","Kila baada ya sekunde saba - mtu mmoja anaelekezwa kwenda kupata usaidizi wa afya ya akili katika taasisi ya usimamizi wa matibabu nchini Uingereza mnamo Septemba.
Huko Burnley, hilo sio jambo la kushangaza kwa Mchungaji Mick - mfanyabiashara wa dawa za kulevya-aliyegeuka-mwokozi wa maisha wakati wa Covid - ambaye kila siku hukutana na watu wanaohangaika kuishi.
Makala hii inarejelea mara kadhaa visa vya kujiua.
Joanne alipigwa na butwa miezi 18 iliyopita wakati mpenzi wake, Robert, alipofariki ghafla.
""Nilihisi kana kwamba nimekosea, kwa sababu sikuweza kumsaidia kwa wakati unaofaa,"" anasema.
Hali ya afya ya akili ya Robert ilizorota wakati amri ya kwanza ya kutotoka nje ilipowekwa. Alishindwa kustahamili wazo la kufungiwa nyumbani kwa muda mrefu. Hali iliyomfanya aingiwe na mawazo ya kutaka kujitoa uhai.
Joanne anasema alipigia simu kundi linalojishughulisha na masuala ya afya ya akili chake kutafuta usaidizi wiki mbili kabla ya kifo  - na aliambiwakuwa kuna mtu atampigia simu Robert siku iliyofuata. Lakini simu hiyo haikuwahi kupigwa.
Wiki mbili baadaye, Robert alijitoa uhai.
Ni Joan alipata mwili wa Robert.Baadaye siku hiyo, alipokea simu kutoka kwa maafisa wa afya ya akili ambao walikuwa wapige simu wiki mbili zilizopita.
""Waliuliza: 'Vipi naweza kusema Robert?'
""Nilimwambia, 'Hayupo tena… amejitoa uhai.'""
Joanne anasema afisa aliyekuwa kwenye simu upande wa pili aliomba msamaha na kusema walikuwa nashughuli nyingi. ""Aliniambia pole sana na nasikitika hatuuwasiliana haraka kama tulivyoahidi.'""
Ijapokuwa Joanne hawalaumu wataalamu wa afya, anaamini Robert angeweza kuokolewa kwa usaidizi wa mapema. ""Nadhani angehudumiwa mapema - bado angekuwa hapa.""
Zaidi ya mwaka mmoja, Joanne bado anahangaishwa na kifo hicho. Kila neno huleta kumbukumbu zenye uchungu, lakini anataka kuzungumzia jinsi anavyohisi.
Kanisa la Church on the Street limekuwa mkombozi kwa Joanne. Anasema ni mahali ambapo yeye na familia yake wanapata faraja  - na sio yeye pekee. Mamia ya wengine huja hapa kila juma wakitafuta tumaini.
Cha kusikitisha ni kuwa, Joanne ni mmoja tu wa waathiriwa ambao Mchungaji Mick anahudumia. Wakati Robert alipokufa, anasema, vijana wengine wawili walijiua katika mitaa iliyo karibu na nyumbani kwa Robert. Wakati huo, Mick alikuwa akipeana vifurushi vya chakula mara kwa mara katika maegesho ya magari huko Burnley.
""Sikuweza kuamini kilichokuwa kikifanyika. Nilihisi nahitajika kuchukuwa hatua licha ya kwamba sikuwa na uwezo kutokana na athari za kiuchumi zilizosababishwa na janga la Covid- 19.""
Ndani ya Kanisa la Mick - tulifarijiwa kwa mwezi mmoja - sera ya kumpokea kila mtubila kumhukumu inasaidia sana. Mick anataka wengine wanaokabiliwa na changamoto za maisha na wanatafuta pahali pa kupata tumaini wasisite kumtembelea ili kupata ushauri.
Mick anawasiwasi kuhusu kukosekana kwa huduma ya afya ya akili kwa walio hatarini zaidi - watu ambao wanaona vigumu kuwaona madaktari wao, kando na kupata kitanda katika kituo cha msaada.
Pia analaumu vikwazo vya miezi kadhaa vilivyowekwa kudhibiti maambukizi ya virusi vya corona kwa kufanya hali kuwa mbaya. Mjini Burnley ,anasikia visa vya watu waliyotengwa kujiingiza katika utumizi wa dawa za kulevya na kunywa pombe.
Kanisa hilo linapanukwa kwa haraka -Linatoa chakulana nguo kwa waathirika. Mick pia anashirikiana na polisi, mashirika ya makazi na baraza la mitaa na taasisi zinazotoa huduma za kuwasaidia watu waliyoachana na utumizi wa dawa za kulevya."
Covid-19: tunachojua kuhusu omicron na athari zake kwa afrika - bbc news swahili,Haya ndiyo tunayojua kuhusu kirusi kipya cha Omicron kufikia sasa na jinsi kugunduliwa kwake na wanasayansi wa Afrika Kusini kulivyoathiri mahusiano ya kimataifa.
"'ikiwa unakula hapa, ujue unakula na panya' - bbc news swahili","Chanzo cha picha, Getty Images
Diem Boyd alikuwa ameketi nje ya mgahawa mmoja katika mji wa Greenwich village huko New York mnamo Septemba, wakati familia ya panya ilipombusu miguu yake.
""Ndani ya sekunde chache kila mtu aliruka juu,"" anasema.""Tulipoteza hamu yetu ya kula.""
Kila mtu huko New York ana hadithi kama hiyo ya kusimulia, anaelezea.
""Tuna mlipuko wa panya.""  ""Unawaona unapotoka usiku,"" anakiri Deborah Gonzalez, ambaye, kama Diem, anaishi Upande wa Chini Mashariki mwa Manhattan.
""Unapotembea kwenye jengo hili unaona wanakimbia huku na kule.""  Ni vigumu kupima idadi sahihi, lakini simu ya dharura ya malalamiko ya New York City imezidiwa na malalamiko kuhusu panya mwaka huu kwa 15% kabla ya janga hilo.
""Ni wazi kwamba New York daima imekuwa na panya,"" anasema Marcell Rocha, ambaye pia anaishi jirani, lakini sasa ""wao ni wakubwa zaidi na wenye ujasiri, wanaruka mithili ya wanamichezo wa sarakasi.''
Hivyo, nini kilichobadilika?
Diem, Deborah na Marcell walilalamikia wimbi hili jipya la corona, na kuhimiza watu wengi zaidi kula kwenye meza za nje.
Mamia ya barabara za New York sasa zimepangwa - mara nyingi pande zote mbili - na makazi ya dharura, na kubadilisha kabisa mandhari ya mijini.
Kuna maeneo mapya zaidi ya 11,000 ya nje ya kula.  Baadhi ya kumbi hizi mpya ni kidogo zaidi ya fremu na viti vilivyotawanyika, vingine ni miundo thabiti yenye sakafu, taa, mitungi ya maua na vifaa vya umeme vya kupasha moto.
Diem, Deborah na Marcell wanasema katika makazi hayo marundo ya ya mifuko ya takataka ya plastiki kando ya barabara, na kufanya kuwa maficho mazuri ya panya chini ya ubao wa sakafu.
Hatahivyo, kumbi hizi zimeonekana kupendwa sana na wateja katika mwaka mmoja na nusu uliopita.
Inajulikana sana kwa kweli, kwa wakazi wa eneo hilo.  ""Hii ni kuzimu ya  duniani kwa sababu ya umati na kelele,"" anasema Marcell.
Upande wa Mashariki ya Chini daima kumekuwa makazi ya kupendeza, lakini majira ya joto yaliyopita ilikuwa kama ""kuishi kwenye tamasha"" anaelezea.
Mwanzoni mwa janga hilo, meya wa New York Bill de Blasio alizindua mpango wa ""migahawa ya wazi"". Ilikuwa ni sehemu ya maono mapana ya jiji ambalo halijatawaliwa sana na msongamano na lililolenga zaidi wakaazi na wageni wake
Anasema panya, umati wa watu, matapishi na uchafu, vinakasirisha, lakini pia ana wasiwasi kwa wakazi wazee wanaojaribu kuvuka barabara zenye shughuli nyingi.
Vyombo vya moto vinapaswa kupunguza kasi ya ili kupita mitaa yenye maduka ya migahawa, anasema.
Wengine wameibua wasiwasi kama huo,na mnamo Mei Idara ya Zimamoto ya Jiji la New York ilituma barua pepe kwamba vibanda viliwachelewesha kufika kwenye eneo la moto kwenye mgahawa wa Wachina katikati mwa Manhattan.
Wakazi kutoka Chinatown hadi Queens, Brooklyn hadi Greenwich Village, sasa wanataka kukaguliwa kwa athari za milo ya nje.
Wengine wanasema kimsingi inabadilisha tabia ya vitongoji ambavyo havikuwa vimetawaliwa na maisha ya usiku yenye kelele,katika maeneo mengine inazidisha matatizo yaliyopo.
Kadiri hali ya hewa inavyozidi kuwa baridi, vihenge vimefungwa kwa karatasi za plastiki, hivyo basi kushindwa lengo la awali la kiafya na usalama la kutoa nafasi ya kula chakula kwenye mazingira ya hewa ya kutosha.
Chanzo cha picha, Lief Arntzen
""Ni kama mji duni,"" anasema Diem.  Lakini si kila mtu anaiona hivyo.
Andrew Rigie, mkurugenzi mtendaji wa Muungano wa Ukarimu wa Jiji la New York anasema mpango wa chakula cha nje kuwa wa kudumu kunaweza kuthibitisha kichocheo ambacho jiji linahitaji kushughulikia shida yake ya muda mrefu ya taka.
Takataka za New York mara nyingi huachwa kando ya barabara kwenye mifuko ya rangi nyeusi ya plastiki ili kukusanywa na wahudumu wa umma au wa binafsi.
Bw Rigie anakubali mfumo huo unahitaji kuboreshwa, lakini anasema hilo halipaswi kuzuia mlo wa nje.  ""Ukweli sasa ni kwamba umma sasa umepata ladha ya migahawa ya nje na wanaipenda.
Kuna mahitaji ya kuifanya iwe ya kudumu.""  Lakini mpango wa sasa wa muda - ulioanzishwa haufanywi kuwa wa kudumu.
Badala yake, kanuni zinaboreshwa ili kushughulikia masuala mengi ya wakazi, pamoja na mazoea ya usafi wa mazingira; kelele usiku; na ni shughuli gani zinaruhusiwa, anasema.
""Je, watu watakuwa na maoni tofauti kama wanataka aina tofauti za shughuli mitaani au la? Bila shaka.
Jiji la New York ni eneo kubwa tata lenye matumizi mengi yanayoshindana kwenye maeneo ya umma,"" anasema.
Jiji linasema kanuni kuu za mpango huo mpya zitakuwa ufikiwaji, muonekano - ikiwa ni pamoja na usafi, usawa - kuruhusu vitongoji vyote kushiriki, kuhakikisha migahawa kufanya kazi katika mazingira ya ujirani na usalama, ikijumuisha ufikiaji wa magari ya dharura.
Idara ya Uchukuzi, ambayo itasimamia mpango huo wa kudumu, na Idara ya Mipango zilizindua mashauriano ya kuwauliza wakazi wa New York jinsi wanavyofikiri malengo hayo yanaweza kufikiwa vyema zaidi.
""Mafanikio ya ajabu ya milo ya nje yanaonyesha jinsi tunaweza kufikiria upya mazingira yetu ya mtaani ili kuhudumia vitongoji vyetu vyema,"" anasema kamishna wa idara ya uchukuzi, Hank Gutman.
Bw Gutman anasema atashauriana na umma ""kutayarisha miongozo"" ambayo itaongeza ufikiwaji, usalama na kushughulikia masuala kama vile kelele, saa za kazi na usafi wa mazingira.
Lakini wakazi wengi wanasalia na mashaka makubwa. Wanasema mashauriano hayatafikia sehemu nyingi za jamii, haswa wale ambao hawatumii mitandao.
Hata kama masharti magumu yatakubaliwa na kutekelezwa wanashuku nguvu zinazohusika kwenye mpango huo."
Agnes ndunguru: ‘nimeokoa maisha ya wanawake na watoto wengi tanzania’ - bbc news swahili,"Katika mfululizo wa makala kuhusu vijana walio chini ya miaka 30 tunaangazia vijana waliofanya vizuri na wanaoendelea kufanya vizuri katika Teknolojia, Siasa na Kijamii kwa nchi za Afrika Mashariki na leo tunae @midwifeaggie ambaye  ni mkunga kijana anayeokoa maisha ya mama waja wazito na watoto.
Ameamua kuishi ndoto yake kuhakikisha hakuna vifo vitakavyosababishwa na matatizo ya ujauzito au  wakati kujifungua nchini Tanzania.
Takribani miaka saba ya kufanya kazi Agnes Ndunguru amehudumia zaidi ya wajawazito elfu sita na kuwasaidia kujifungua vyema wengine  zaidi ya elfu mbili nchini humo.
Mwandishi wa BBC @frankmavura amemtembelea na kuandaa taarifa ifuatayo"
Omicron: maswali yako matano kuhusu kirusi hatari cha corona yajibiwa ..... - bbc news swahili,"Chanzo cha picha, Getty Images
Mara tu omicron kilipotajwa kuwa aina ya kirusi kipya tarehe 26 Novemba, mjadala kuhusu kiruisi hiki ulichacha kwenye mitandao.
Kulingana na ripoti za Google zilizopatwa na BBC, omicron lilikuwa neno lililotafutwa sana kwenye mitandao.
Baada ya kugunduliwa nchini Afrika Kusini kurudi hiki tayati kimeripotiwa katika nchi 40 ikiwemo Argentina, Brazil, Chile, Mexico na Uhispania.
Kwa sasa, kwa uhakika haijulikani kina uwezo gani wa kuambukiza au ikwa kina uwezo wa kukwepa kinga  iliyopatikana kutoka kwa chanjo ya maambukizi ya awali.
Utafiti uneandelea kufanywa kuelewa masuala haya na matokeo ya kwanza yanachapishwa mwezi huu.
Haya ni baadhi ya maswali maarufu mitandaoni na majibu kutoka kwa wataalamu
Omicrion ni herufi ya kumi na tano ya alfabeti za Kigiriki
Wakati aina za kwanza za kirusi cha corona kilianza kuonekana, wanasayansi walibuni mbinu ya kuviainisha
Ndipo  SARS-CoV-2, kilichotambuaiwa kwanza Wuhan, China kilikuja kuwa kirusi aina ya A.
Baadaye wakati virusi zaidi zilipogunduliwa waligawana hizo namba ndiposa zikawa A.1, A.2, B.1.1, C.30.1, na kadhalika.
Lakini ilifika wakati mfumo huu ulisababisha kuchanganyikiwa wale wasio wataalamu katika nyanja hii.
Hii ndio moja ya sababu ilichangia shirika la afya duniani WHO kubuni mbinu  Mei 2021 ya VOC, variant of concern ) na (VOI, variant of interest )
Kungana  na alfabeti VOCs na VOls inamaanisha kuwa na mabadiliko muhimu yanayoweza kukifanya kirusi kusambaa kwa haraka kwa mafano.
Hivi ndivyo B.1.1.7, kilichogunduliwa nchini Uingereza kilikuja kuwa; B.1.351 (Afrika Kusini) kikawa beta; P.1 (Brazil) kikawa gamma; B.1.617.2 (India) kikawa delta; na B.1.1 .529 (Afrika Kusini) kikawa omicron.
Chanzo cha picha, Getty Images
Pia kuna sababua ya piliaya WHO kuamua kutumia alfabeti za kigiriki, sabanu ni kuzuia kile kirusi kuhusishwa na jina ambapo kiliibukia.
Kuchaguliwa jina omicron kwa kirusi cha B.1.529 iliwapata jamii ya wanasayansi kwa mshangao.
Hii ni kwa sababu kirusi cha mwisho kupewa jina kwa alfabeti za Kigiriki kilikuwa ni VOI B.1.621, kilichogunduliwa nchini Colombia Janauri 2021. Kinajulikana kama mu, ambayo ni herufi namba 12 katika alfabeti ya Kigiriki.
Ndio ikafikiriwa kuwa jina ambalo litapewa kirusi ambacho kingefuata cha VOl au VOC litatakuwa herufi namba 13, ambayo ni nu.
Lakini WHO ikaamua kutoa herufi mbili zilizofuata na kutua kwa herufi ya 15: omicron.
Mtaalamu wa virusi Fernando Spilki kutoka chuo cha Feevale huko Rio Grande do Sul, Brazil anaeleza kuwa uamuzi huu unaweza kuhusu sauti ya herufi hizo katika baadhi ya lugha
""Ninajua watu waliohudhuria mikutano kuchagua jina hilo na moja ya sababu ya nu kuondolewa ni kuwa matamshi ya kiingereza huwa sawa na sauti new ['nuevo' kwa Kihispani]. Hilo laweza kuwachanganya watu wanaposkia neno hilo, hawawezi kujua kama ni kirusi kipya au kirusi cha nu"" anaeleza.
Licha ya kugunduliwa hivi majuzi tu, omicron kilizua hisia nyingi kwa kuwa na mabadiliko kadhaa sehemu nyingi za kirusi cha corona.
""Aina hii ya kirusi kina mabadiliko makubwa, kitu mabacho hakikutarajiwa"" anaeleza mtaalamu wa virusi Flavio da Fonseca, Profesa chuo cha Minas Gerais nchini Brazil.
Baadhi ya mabadiliko haya tayari yalifahamika kwetu kwa kuwa yalionekana pia kwa virusi vingine na yanachangia sana katika kusambaa sana kwa virusi ambavyo huambukiza zaidi na kupitishwa kwa haraka.
Chanzo cha picha, Getty Images
Kitu kingine muhimu ni uwezo wa omicron kutawala Afrika Kusini ni kimekuwa kirusi kinachoripotiwa zaid siku za hivi karibuni hata zaidi ya kile cha delta ambacha pia kiko kundi la VOCs.
Kwa hivyo wataalamu wanatajia maambukizi ya kirusi hiki kipya cha corona kuwa ya juu.
Lakini kuna mambao mengi ambayo hayana ufahamu, kama vile ni kwa kiwango gani omicron kinaweza akukwepa kinga iliyopatikana  kupitia chanjo au baada ya maambukzi ya awali.
""Utafiti unafanyika kubaini  athari kamili ya kirusi hiki katika matukio tofauti,"" anasema Spilki.
Chanzo cha picha, Getty Images
Licha ya mabadlikoa haya yote omicron bado ni SARS-CoV-2, ambacho ni kirusi kinachosababisha covid-19.
Jinsi inavyo fahamika vyema, kinasambaa kupitia matone ya mate au erosoli itokayo mdomo au pua la mtu aliyeambukizwa.
Mara nyingi uonjwa huu hauna dalili na mgonjwa hugundua baada ya muda. Lakini wengi  wa walioambukizwa hukumbwa  na usumbufu wenye nguvu na uhitaji kulazwa na wako katika hatari kubwa ya kufa.
Na hapo ni muhimu kujua kuwa njia za kujikinga zimebaki zile zile na omicron.
""Matumzi ya maski, kukaa mbali na mtu mwingine na chanjo bado hdizo hatua muhimu,"" anaeleza Fonseca.
Ripoti kutoka kwa madaktari waliomtibu mgonjwa wa kwanza nchini Afrika Kusini zinaonyesha mabadiliko muhimu kwenye dalili.
Dr . Angelique Coetzee anasema watu hawa mara nyingi hukumbwa na uchovu, uchungu kwenye misuli na kuwashwa koo, joto na kikohozi kavu.
Wakati wa mahojiano na BBC pia alisema kuwa wale walioambukizwa walionyesha athari nyepesi.
""Ilianza na mgonjwa aliye na dalili nyepesi. Alisema alikuwa na uchovu mwingi kwa siku mbili na alikuwa anaumwa na mwili na kichwa. Hakuwa akikohoa, hakupoteza harufu au ladha,"" alisema.
Chanzo cha picha, EPA
Wataalamu wanakushauri uwe makini na habari hii - unahitaji kusubiri zaidi kuwa na uhakika iwapo kirusi hiki kinasababisha dalili nyapesi.
""Habari zinazokuja kutoka Afrika Kusini za dalili nyapesi zinatupa matumaini lakini tunahitaji bado kuchunguza zaidi, anasema Fonseca.
""Bado tunahitaji kuelewa kuhusu omicron kitakuwa na tabia gani kwenye  watu wa umri tofauti na baina ya makundi ya watu,"" anakubali Spikli."
Janga la covid uganda: kumi kati ya watoto wa fred ssegawa hawatarudi shuleni tena. - bbc news swahili,"Hii inatokana na kufungiwa nje ya msomo tangu Machi 2020, kufuatia hatua kali za Uganda za kudhibiti virusi vya corona.
Wawili kati ya watoto wake 12 walikuwa wadogo sana hawakuwa wameanza masomo wakati huo.
Bw Ssegawa ambaye amekuwa mwalimu kwa miaka 20 amepoteza kipato chake kidogo cha karibu dola 40 kwa mwezi.
Alipokuwa na kazi alikuwa na wakati mgumu kuwapeleka watot wake shuleni. Sasa akiwa na umri wa miaka 49 anatumia wakati wake mwingi akifanya kilimo na kuachana na kazi ya kufunza. Anataka kutumia ardhi kidogo aliyo nayo.
Watoto wake watatu walio na umri kati ya miaka 10 na 15 humsaidia kazi za shambani. Wale wakubwa hutafuta pesa jinsi wawezavyo.
Rais Museveni amesisitiza kuwa kufungwa kwa shule kulikuwa na umuhimu wa kuwalinda watu hadi watu wazima wapate chanjo.
Ni kweli kuwa visa vya ugonjwa huo na vifo vimekuwa vya chini lakini anayopitia Bw Ssegawa na famialia yake ni ishara ya athari ambazo zimeibuka kufutia  hatua za afya zilizochukuliwa.
Nilipata, mabinti zake wawili na mwanae, wakivuna maharage kwenye shamba lao huko Luweero safari ya umbali wa masaa manne kutoka Kampala.
Maharage hupandwa pamoja na mahindi na mihogo kuweza kuwalisha famili ya watu 14,
""Baadhi ya watoto walikuwa shule za bweni. Hawakuwa wakifanya kazi kama hii awala. Lakini kutokana na hali ilivyo wamelazimika kujifunza,"" Bw Ssegawa anasema wakati watoto wakisaka kwenye magugu kuvuna maharage.
Wawili kati ya watoto wake wakubwa, wote wa kiume walikuwa wakijiandaa kwa mtihani muhimu wakati shule zilifungwa. Ni mmoja tu alifanikiwa kurudia wakati shule zilifunguliwa kwa muda mwezi oktoba 2020 ili watoto wapate kufanya mitihani.
Afadhali ningekuwa shuleni
Huyo ni Danile, 21, aliyekuwa na mpango wa kijunga na chuo kikuu.
Badala yake anaunda matofali ya kuuza katika sehemu moja ya shamba la familia.
Licha ya kuwa ndoto zake za kupata elimu ya juu sasa zimezimwa, kwa kuuza tofali moja kwa shilingi 80 za Uganda sawa na dola 0.02, Danielea na matumaini ya kuwasaidia wadogo wake kuendelea na masomo.
Lakini kwa sasa, ndugu yake mwenye umri wa miaka 16 Paul hutumia muda wake kuchonga nyanya na vitunguu katika kibanda kimoja kidogo karibu na nyumbani kwao. Hapa anapika chapati na omellete maafuruku kama rolex katika eneo hili.
""Janga liliathiri masomo yangu. Nilikuwa nafanya kazi na kujilipia karop. Sipendi kazi hii afadhali niwe darasani,"" anasema, akiongeza kuwa hana uhakika atapata pesa za kutosha kumwezesha kurudi shuleni wakati shule zitafunguliwa.
Licha kuwa karo hailipwi kwenye shule za msingi za umma nchini Uganda, Wazazi wanahitajika kulipia sare na mambo mengine muhimu, ambayo ni ghali kwa wengine. Pia kwenye shule nyingi za vijijini,  kuna  uhaba wa walimu na madarasa kuweza kuwahudumia  watoto wote.
Bw Ssegawa anasema inamuuma sana kuona watoto wake wakihangaika.
""Nilitaka watoto wangu wote wamalize shule ya upili. Lakini sidhani hilo litawezekana.
""Ninajua umuhimu wa elimu. Siku hizi, huwezi kupata kazi nzuri bila elimu. Ni huzuni kuona watoto wangu wakiwa hivi,"" anasema mwalimu huyo wa zamani.
Kumekuwa na masomo kwenye radio na televiseni, pia magazeti na baadhi ya shule zimechapisha masomo, Lakini hayajafiki kila mwanafunzi.
Utafiri wa mwezi Aprili uliofanywa na  Forum for African Women Educationalists uligundua kuwa zaiid ya nusu  watioto milioni 15, elimu imekwama kabisa huku watoto wa shule za msingi wakiathirika zaidi.
Walio na pesa wana uwezo wa kupata masomo ya mitandaoni na walimu wa nyumbani Lakini kwa Bw Ssegawa ni ndoto.
Mpwa wake mwenye umri wa miaka 17 Madina Nalutaaya, anaishi umbali wa safarii ya dakika 30 kwa kutumia gari kutoka kijiji chake Ssegawa.Yeye pia hatarudishwa shuleni.
Alikuwa katika mwaka wa mwisho wa shule ya msingi kabla ya masomo kusimamishwa. Sasa hivi yeye ni mama wa mtoto wa miezi miwili.
""Maisha yangu yalibadilika wakati nilipata ujauzito. Baba ya mtoto wangu alitoroka.""
Mamlaka ya mipango ya kitaifa nchini Uganda ilikadiria Agosti kuwa asilimia 30 ya wanafunzi wote nchini Uganda hawatarudi shuleni kutona na mimba za mapema, ndoa  za mapema na ajira za watoto.
Data za afya za serikali zimeonyesha kuwa visa vya mimba miongoni mwa wasichana walio na umri wa kati ya miaka 10-14 viliongezeka zaidi ya mara nne kati ya mwezi Machi, wakati shule zilifungwa mara ya kwanza na Septemba 2020.
Mfumo wa elimu nchini Uganda unawaruhusu wasichana waliojifungua kurejea shuleni lakini wengine hukosa msaada nyumbani au hukosa njia za kuwalea watoto wao.
""Nina mtu ninaweza kuachia mtoto wangu lakini sina uwezo wa kutafuta karo yangu, na pesa za mahitaji ya mtoto wangu,"" anasema Madina.
Serikali ina mipango ya kufungua shule Januari mwakani kwa sharti kuwa wanafunzi walio na umri wa zaidi ya miaka 18 watakuwa wamechanjwa.
Lakini huenda mamlaka zikakumbwa na tatizo.
Kuna baadhi ya walimu kama Ssegawa waliojiunga na kilimo au waliopata kazi nzuri kuwalisha  famialia zao, na huenda wasirudi shuleni.
Bw Ssegawa mwenyewe hana matumaini ya kuendelea kuwa mwalimu na anatumai kuwa siku moja shamba lake litampa kipato.
Majengo ya shule yamedhoofika na karibu shule 4,300 zitabaki zimefungwa kutokana na changamoto za kifedha.
Athari za elimu ndogo
Pia kuna mipango cha kuwalenga watoto walio katika hatari ya kuacha shule au kutoka elimu ya kiufundi kama njia mbadala.
Dr Ibrahim Kasirye, mtafiti chuo kikuu cha Makerere anasema kuwa elimu duni hupunguza fursa za kupata kazi nzuri na kusababisha changamoto za kukwepa umaskini.
Hali hii huchangia kuongezeka uhalifu miongoni mwa vijana, kwa sababu vijana hawa ni lazima watafute kupata kuishi, aliiambia BBC.
Kwa Bw Ssegawa anahisi kukosa matumaini.
Akipumzika kivulini na wawato wake baada ya kazi anasema anaumia sana moyoni anapofikiri kuhusu hatma yao.
Anaweka matumaini yake kwa elimu ya bure ya shule za msingi maeneo za vijijini Lakini huenda hilo lisifanyike hivi karibuni."
Dawa ya prep inavyotumika kuepuka maambukizi ya vvu - bbc news swahili,"Chanzo cha picha, Niphon Subsri / EyeEm
PrEP ni nini na inatumika vipi kuepuka maambukizi ya VVU?
Katika vita dhidi ya janga la VVU njia kadhaa za kuzuia hutumiwa.  Moja ni utumiaji wa dawa za kupunguza makali ya VVU kama pre-exposure prophylaxis (PrEP).
Pre-exposure prophylaxis au PrEP ni matumizi ya dawa za kupunguza makali ya VVU na watu wasio na VVU ili kuzuia upatikanaji wa maambukizi ya VVU.
Tangu Septemba 2015, WHO imependekeza kwamba watu walio katika hatari kubwa ya kuambukizwa VVU, wanaojulikana kama watu walio katika hatari, wapewe PrEP kama chaguo la ziada la kuzuia, kama sehemu ya kuzuia kwa ujumla.
PrEP inapatikana kama tembe na inapaswa kunywe kabla ya kujamiiana kuepuka maambukizi.
Chanzo cha picha, Marc Bruxelle
Ufanisi wa PrEP ya kumeza umeoneshwa katika majaribio ya kudhibiti na ufanisi huwa juu wakati dawa inatumiwa kama ilivyoelekezwa na CDC, Kituo cha Marekani cha Kudhibiti Magonjwa.
Inapunguza hatari ya kupata VVU kutokana na ngono kwa takriban 99% inapotumiwa kama ilivyoagizwa.
Ingawa kuna taarifa ndogo kuhusu jinsi PrEP inavyofanya kazi vizuri kwa watu wanaojidunga dawa, CDC inasema inapunguza hatari ya kuambukizwa VVU kwa angalau 74% inapotumiwa kama ilivyoelekezwa.
Hatahivyo, huwa haina ufanisi kama haitatumika inavyopaswa.
Post-exposure prophylaxis, au PEP, ni njia ya kuzuia maambukizi ya VVU kwa mtu asiye na VVU ambaye anaweza kuwa ameambukizwa virusi hivi karibuni.
Inahusisha kuchukua dawa za kuzuia VVU haraka iwezekanavyo baada ya uwezekano wa kuambukizwa na virusi.
PrEP pia inafaa kwa watu wanaojidunga dawa na kuwa na mwenzi aliye na VVU, ambaye wanashiriki naye sindano, au vifaa vingine.
Chanzo cha picha, YakubovAlim
Sharti la kwanza la kuipata ni kuwasilisha kipimo cha VVU kinachoonesha kutokuwa na maambukizi.
Inaweza kuwa chaguo zuri kwa wale ambao hawatumii kondomu kila wakati, na wale ambao wamegunduliwa na mgonjwa ya zinaa ndani ya miezi 6 iliyopita.
'Nilidhani VVU ni ugonjwa wa vijana' Post-exposure prophylaxis, au PEP, ni njia ya kuzuia maambukizi ya VVU kwa mtu asiye na VVU ambaye anaweza kuwa ameambukizwa virusi hivi karibuni.
Inahusisha kumeza dawa za kuzuia VVU haraka iwezekanavyo baada ya kuwepo uwezekano wa kuambukizwa virusi.
PrEP pia inafaa kwa watu wanaojidunga dawa na kuwa na mwenzi aliye na VVU, ambaye wanashiriki naye sindano, sindano, au vifaa vingine.
Chanzo cha picha, Martin Harvey
Kutumwa katika Afrika kunakuja kukiwa na vikwazo mbalimbali kama vile gharama, upatikanaji wa huduma za afya, unyanyapaa… Lakini maendeleo yanazingatiwa hapa na pale.
Dawa ya kuzuia kabla ya kuambukizwa ilipunguza maambukizi mapya ya VVU katika utafiti wa kikundi uliofanywa nchini Burkina Faso, Ivory Coast, Mali na Togo kwa miaka miwili na nusu kwa takribani wanaume 600 wanaofanya ngono.
Dk Safiatou Thiam aliyekuwa Waziri wa Afya na Katibu Mtendaji wa Baraza la Kitaifa la Mapambano dhidi ya Ukimwi nchini Senegal anaeleza kuwa tangu kuanza kwa mwaka huu wa 2021, PrEP imekuwa sehemu ya silaha za kuzuia wataalam wa afya wanaohusika katika mapambano dhidi ya VVU nchini Senegal kupata maambukizi.
Kwa kuongezea, matokeo ya utafiti, uliofanywa Afrika Magharibi na watafiti kutoka Inserm na IRD, na kuchapishwa katika jarida la The Lancet HIV mnamo Mei 25, 2021, yanatia matumaini.
Kulingana na Dk Thiam, nchini Senegal kuna miongozo ya matumizi ya PrEP, ambayo inalenga watu walio katika hatari lakini pia wanandoa ambao mwenzi mmoja ana VVU na mwingine hana.
Watu wengine walio katika hatari ambao hawawezi kutumia kondomu wanaweza pia kutafuta PrEP.
Na ikiwa wanakidhi vigezo, kwa sababu kuna vigezo vinavyohusiana na hatari lakini pia kuna vigezo vya matibabu, hivyo ikiwa watu hawa wanakidhi vigezo, wanaweza kuagiza PrEP, ambayo hutolewa kwao bila malipo."
Panya wa tanzania sasa wanachunguza kifua kikuu - bbc news swahili,"Kifua  Kikuu ni moja wapo ya magonjwa sugu duniani ya kuambukiza. Ugonjwa huu wa TB  husababisha vifu vya zaidi ya watu milioni 1.5 kila mwaka huku wengine bilioni 1.7 wakiambukizwa.
Shirika la Afya Duniani(WHO) linasema nchi masikini nyingi kutoka Afrika ndizo zilizoathirika na maambukizi ya TB.
Nchini Tanzania utafiti maalum umeanzishwa ambapo wanasayansi wanatumia Panya kuchunguza TB na kuanza mapema matibabu yake.
Waandishi wa BBC Dayo Yusuf na Munira Hussein walitembelea kwenye maabara moja kunakofanyiwa utafiti huu mjini Dar es Salaam na kuandaa taarifa ifuatayo."
Hiv: ‘nililala stoo kutokana na hali yangu ya kiafya' - bbc news swahili,"Msichana mwenye umri wa miaka 19 Veronica kutoka nchini Tanzania anaishi na virusi vya HIV na  anaelezea changamoto alizokumbana nazo tangu alipogunduliwa ana virusi vya ukimwi akiwa na miaka mitano alipopatwa na ugonjwa wa ngozi.
Safari ya maisha yake haijawa rahisi lakini ameamua kuwahamasisha wengine wanaoishi na hali hiyo.
Je, ni mipango gani inayohitajika ili kupunguza unyanyapaa miongoni mwa wanaoishi na virusi vya ukimwi?"
"Omicron: je, utajuaje kwamba umeambukizwa virusi vya omicron - bbc news swahili","Chanzo cha picha, Getty Images
Visa vya kwanza vya virusi vya corona aina ya Omicron sasa vimegunduliwa kote ulimwenguni, baada ya kuangaziwa na wanasayansi nchini Afrika Kusini kama aina mpya inayoweza kutia wasiwasi.
Tayari imesambaa katika makumi ya nchi, baadhi zikiwa zimeweka marufuku ya usafiri kujaribu kujitenga
Vipimo vya PCR- hufanywa kupitia pua na mdomo, sana sana hutumika kubaini ikiwa watu wameambukizwa virusi vya Corona au la.
Kulingana na maabara ambayo vipimo vinapelekwa kwa uchunguzi, baadhi zinaweza kugundua aina fulani ya virusi kama, Delta au Omicron.
Ni baadhi ya maabara tu zinamiliki teknolojia inayohitjika kufanya vipimo hivi.
Marekani inaongoza duniani kwa vipimo vya PCR, ikifuatiwa na Uingereza, Urusi, Ujerumani  na Korea Kusini kama nchi zilizo na viwango vya juu vya upimaji.
Nchini India, hata hivyo ni asilimia moja tu ya sampuli zinazotumwa kwenye maabara zinaweza kupimwa ili kugundua aina ya virusi vya Delta au Omicron.
Sampuli kutoka kwa vipimo vya PCR ambazo zimepatikana na maambukizi ya kile kinachoonekana kuwa kuwa Omicron zimetumwa kwenye maabara kufanyiwa uchambuzi kamili wa maumbile, kutumia mbinu inayojulikana kama genomic sequencing(mpangilio wa genomic).
Hii imethibitisha kuwa baadhi ya watu wameambukizwa aina hii mpya ya corona.
Uchambuzi huu wa kimaabara wa nyenzo za kijeni za virusi ni muhimu katika kugundua kirusi hiki kipya na kujua mienendo yake.
Visa vingi vya maambukizi ya Omicron havitambuliki kwa sababu inaweza kuchukua wiki kadhaa kabla mchakato huu kukamilika.
Watu 77 wamethibitishwa kuambukizwa corona aina ya Omicron katika Mkoa wa Gauteng nchini Afrika Kusini, ambayo inaweza kufikisha hadi asilimia 90 ya maambukizo yote mapya.
Inaonekana imeenea hasa Ulaya. Ureno na Uholanzi zimeripoti visa 13 (kila moja) vya maambukizi yaliyothibitishwa na Uingereza visa 14.
Hata hivyo, takwimu hizi huenda zisionyeshe ni nchi zipi zilizo na maambukizi mengi zaidi ya corona aina ya Omicron, lakini ni nchi zipi zimegundua hivi karibuni.
Dalili za Omicron ni zipi?
Shirika la Afya Duniani linasema hakuna habari inayoonyesha kuwa dalili za Omicron ni tofauti na zile za aina nyingine - kwa hivyo kikohozi kipya, homa na kupoteza ladha au harufu bado ni dalili za kuzingatia.
Watu waliopewa chanjo kamili nchini Afrika Kusini wameambukizwa Corona ya Omicron lakini dalili zao ni nyepesi.
Hospitali nchini Afrika Kusini zinapokea vijana wengi zaidi ambao wamelazwa wakiwa na dalili mbaya zaidi - lakini wengi hawajachanjwa au wamepewa dozi moja pekee.
Hii inaashiria kuwa kupata dozi mbili na dozi ya nyongeza ni njia nzuri ya kujilinda dhidi ya ugonjwa unaosababishwa na aina mpya ya kirusi cha corona.
Kuna tofauti gani kati ya Omicron na aina zingine?
Omicron ina mabadiliko mengi tofauti ambayo hayajaonekana hapo awali, na mengine mengi ambayo yameonekana.
Katika majaribio ya kawaida, Omicron ina kile kinachojulikana kama ""S-gene dropout"" ambayo hurahisisha kufuatilia matukio chanya ambayo yanafanana na kirusi.
Lakini sio ""S-gene dropout"" zote zitakuwa Omicron - mpangilio kamili wa genomic unahitajika ili kuwa na uhakika.
Kuchambua muundo wa kijeni wa virusi ni sehemu muhimu ya kufanya kazi jinsi kirusi kinavyohusika.
Kwa kuangalia kwa karibu nyenzo za kijeni zinazotolewa, wanasayansi wanaweza kuthibitisha kama mtu ana kirusi cha Omicron au Delta ambacho tayari kinazunguka kwa wingi.
Mchakato huu hutoa tu habari kuhusu sampuli ambazo zinachambuliwa - lakini kwa kutumia matokeo hayo, wanasayansi wanaweza kukadiria ni sehemu gani ya kesi mpya inaweza kuwa aina mpya.
Wanasayansi nchini Uingereza na Afrika Kusini wako mstari wa mbele katika teknolojia hii, ndiyo maana anuwai nyingi mpya zimegunduliwa katika nchi hizi. Lakini hiyo haimaanishi kuwa walianzia hapo.
Kidogo sana kinachojulikana kuhusu jinsi kirusi hiki kinavyofanya kazi au ni kiasi gani cha tishio kinaweza kuwa.
Kwa mfano, haijulikani ikiwa kinasambaa kwa urahisi zaidi, ikiwa inawafanya watu wadhoofike zaidi kuliko virusi vingine au ikiwa ulinzi dhidi ya chanjo utakuwa mdogo kuliko ilivyofikiriwa hapo awali.
Lakini kwenye karatasi inaonekana kuwa na wasiwasi na ndio maana serikali zinachukua hatua haraka, isije ikwa habari mbaya."
Hiv: imani potofu ambazo bado zipo mwaka 2021 - bbc news swahili,"Chanzo cha picha, Doreen Moraa Moracha
Mara ya mwisho Paul Thorn alipowaona wazazi wake, miongo kadhaa iliyopita, walitupa sahani alizotumia kula  kwa kuhofia kuambukizwa.
Alipogundulika kuwa na Virusi vya Ukimwi, mnamo 1988, ilibidi aache mafunzo ya uuguzi.
""Niliishi miaka yangu yote ya 20 kwa hofu,"" anasema.  Sasa, Bw Thorn, aliye nchini Uingereza, hafikirii kuhusu virusi hivyo - mbali na kumeza kidonge kwa siku na kumtembelea daktari wake mara mbili kwa mwaka.
Watu walio na Virusi vya Ukimwi wanaopokea matibabu wanaweza kufurahia maisha ya kawaida kabisa - na fikra zilizopitwa na wakati na zisizo sahihi kwamba virusi - vinaweza kupatikana kutokana na kushirikiana sahani moja mara nyingi zimetoweka - lakini habari potofu bado zinasambazwa.
Doreen Moraa Moracha, kutoka Kenya, alizaliwa na Virusi vya Ukimwi lakini aligundua akiwa na umri wa miaka 13, mwaka wa 2005.
Tangazo la televisheni lilimpeleka kwa mwanaume mmoja nchini Tanzania, aliyedai kuwa mganga, ambaye alisema anaweza kumponya Bi Moraa Moracha na mama yake.
""Tulikunywa dawa za mitishamba ambazo alikuwa akiuza na tukarudi tukiamini kuwa hatuna VVU,"" alisema.
Aliacha kutumia dawa zake za kupunguza makali ya virusi, ambazo huzuia virusi kujirudia - hadi akashikwa na vipele na homa ya mapafu kwa sababu ya mfumo wake wa kinga dhaifu.
Na wingi wa virusi vyake - ni kiasi gani cha VVU kwenye damu - kilikuwa juu sana daktari wake alimwambia ikiwa angepata maambukizi mengine, yangemuua.
Ikiwa haijatibiwa, VVU inaweza kusababisha ugonjwa wa upungufu wa kinga (Ukimwi) - ugonjwa ambao mwili hauwezi kupigana hata na maambukizi madogo.
Madai ya tiba ni ya kawaida, rais wa Jumuiya ya Kimataifa ya Ukimwi Dk Adeeba Kamarulzaman anasema.  Lakini hakuna chanjo au tiba ya VVU.
Visa vya hivi karibuni vya watu kupona virusi vimeongeza matumaini.
Mwezi huu, mwanamke nchini Argentina alikua mtu wa pili aliyethibitishwa kuwa hana VVU kwa njia ya mfumo wake wa kinga. Lakini haijaeleweka ni kwa jinsi gani au kwa nini.
Joyce Mensah - ambaye anatoka Ghana lakini alihamia Ujerumani kuepuka unyanyapaa - anasema amepoteza mahusiano na hata kazi yake kwa sababu ya imani potofu kuhusu hali yake.
Unyanyapaa unatokana na udanganyifu kwamba watu wenye VVU daima wako katika hatari ya kueneza kwa wenzi wao au mtoto, anasema.
""Mtu anapofichua hali yake ya VVU kwa mwanafamilia au mshirika... watu wana dhana hii potofu kwamba si salama kwa 100%, mara tu unapoambukizwa, unakuwa na VVU,"" Bi Mensah anasema.  Kwa hakika, baada ya kutumia dawa za kupunguza makali ya VVU kwa muda wa kutosha, watu hawatapitisha virusi kwa vile hakuna maambukizi yanayoweza kupimika ya kusambaza (ingawa bado watakuwa na VVU na watahitaji matibabu ya maisha yote).
Chanzo cha picha, Joyce Mensah
Bi Mensah alikuwa na watoto wanne alipokuwa kwenye matibabu - na hakuna aliyepata virusi.
Ulimwenguni kote, maambukizi kutoka kwa mama kwenda kwa mtoto yamepungua kwa nusu tangu 2010, kwani matibabu yameenea zaidi.
Lakini nchini Ghana, binti wa Bi Mensah hivi karibuni alirudishwa nyumbani kutoka shuleni kwake kwa imani potofu kwamba yeye pia alikuwa na virusi - na angeweza kuwaambukiza wengine.
Ian Green, Mtendaji Mkuu wa Shirika la misaada la Uingereza Terrence Higgins Trust, ambaye anaishi na VVU, alisema: ""Suala kubwa zaidi kwa watu wanaoishi na VVU, na hakika uzoefu wangu pia, mara nyingi unajiona kama msambazaji magonjwa.
''Kwa miaka mingi, nilikuwa na hofu kuhusu kusambaza virusi kwa mtu mwingine.  ""Kujua sasa kwamba haiwezekani kwangu kusambaza virusi, hiyo imekuwa ukombozi mkubwa.""
VVU sio hukumu ya kifo tena na watu walio na virusi wanaweza kuishi maisha ya kawaida na yenye afya, baadhi ya wanaharakati wanasema mitazamo imebadilika sana.
""Kumekuwa na maendeleo ya kushangaza katika matibabu na zana za kuzuia VVU lakini mtazamo huu kwamba Ukimwi umekwisha, katika suala la kuzuia - sio muhimu sana, na kwa hakika katika suala la kuwekeza katika kutafuta tiba ya VVU,"" Dk Kamarulzaman anasema.
Takwimu za Umoja wa Mataifa zinaonesha mwaka 2020, takriban watu milioni 38 duniani kote walikuwa wanaishi na VVU na 700,000 walikufa kutokana na magonjwa yanayohusiana na Ukimwi, ambayo yanaweza kuwa matokeo ya virusi kutotibiwa.
Bw. Thorn anasema vijana huona kama ugonjwa wa wazee, Bw. Green anaunga mkono hilo, ambaye anasema wana ""kwa ujumla hawana uelewa"".  ""Wanafikiri kwamba VVU ni kitu cha zamani,"" anaongeza.
Jinsi vijana wanavyoona ni ugonjwa wa watu wazima, wengi huona virusi hivyo kuwa ni jambo linaloathiri wanaume wanaojihusisha na mapenzi ya jinsia moja pekee.
Duniani kote, zaidi ya nusu ya watu walio na VVU ni wanawake - na ndio huua wanawake walio katika umri wa kuzaa, kwa mujibu wa Christine Stegling, wa shirika la misaada la Frontline Aids.
Lakini wanawake wachache anaozungumza nao wanajua hatari yao.
""Ni data muhimu sana kujihusisha nayo, kwa sababu wanawake walio katika rika hilo na wanawake ambao wanaweza kutaka kuwa wajawazito wanapaswa kuwa na mazungumzo kuhusu ngono isiyo salama,"" Bi Stegling anasema.
Ingawa maendeleo makubwa yamepatikana, habari potofu ambazo bado zinasambazwa zinaweza kuwaacha watu bila kazi, uhusiano, matibabu sahihi au hata utambuzi wa ugonjwa huo."
Je hivi ndio vyakula vinavyoweza kuimarisha tendo la lako la ndoa? - bbc news swahili,"Chanzo cha picha, Getty Images
Kama kungekuwa na ushahidi kwamba chakula cha aina moja  kinaweza kuimarisha tendo la ndoa na kukuzidishia hamu, huenda kungekuwa na uhaba wa chakula hicho.
Lishe bora, kufanya mazoezi na afya nzuri ya akili yote yanaweza kuimarisha tendo la ndoa. Lakini kuna vyakula vyovyote maalum vinavyoweza kukuongezea hamu ya tendo la ndoa?
Viungo vinavyoweza kuchochea hisia ya furaha- kutokana na homoni ya endorphins, vina virutubisho vinavyohusishwa na kuimarika kwa tendo la ndoa, au kwa jumla vinahusishwa na utajiri na ufanisi na mara nyingi hutajwa kuwa vichochezi vya kuimarisha tendo hilo la ndoa.
Hebu tutazame historia kidogo na sayansi iliomo kwenye fikra hizi na tutafakari iwapo vyakula hivi  vinaweza kweli kuimarisha tendo la ndoa.
Manufaa ya kula chaza au kombe?
Chanzo cha picha, Getty Images
Casanova, mpenzi maarufu katika historia inaarifiwa alikuwa chaza 50 wakati wa kiamsha kinywa.
Hatahivyo hakuna uthibitisho baina ya kula chaza na kuongezeka kwa tendo la ndoa, basi uvumi ulitoka wapi?
Simulizi au ngano za kale zinaeleza kwamba wakati Aphrodite - Mungu wa tendo la mapenzi - alipozaliwa kutoka povu jeupe na kufufuka kutoka baharini  ndipo chakula cha baharini kilipoonekana kuwa ni kichochezi cha kuimarisha tendo la ndoa.
Lakini kuna habari nzuri kwa wanaopenda kula chaza, wana madini ya zinc kirutubisho muhimu kinachotumika kuunda homoni ya testosterone.
Utafiti umebaini kwamba zinc inaweza kusaidia  kutibu  matatizo ya wanaume kuweza kuzalisha na huenda zinaweza kuongeza ubora wa manii.
Vyanzo vingine vizuri vya zinc hupatikana katika nyama nyekundu, mbegu kama za tango na sim simu, korosho na lozi lakini pia maziwa na hata jibini.
Chokoleti inaweza kukufanya mpenzi mzuri?
Chanzo cha picha, Getty Images
Kula chokoleti nyeusi kunaweza kukupa hisia ya awali unapompenda mtu, kwa mujibu wa utafiti, kwasbaabu ina ina 'kemikali ya mapenzi' phenylethylamine (PEA).
PEA - ambayo huwepo katika miezi ya kwanza ya mahusiano  - huchangia kuwepo kwa homoni inayomfanya mtu kujihisi vizuri na kuchochea raha katikati mwa ubongo.
Ni kiwango kidogo tu cha PEA kipo katika chokoleti na kuna shaka iwapo kiwango hicho kinaendelea kuwepo wakati kinaliwa.
Cocoa pia ina amino acid tryptophan, na husemekana kuongeza msukumo wa damu na viwango vya serotonin (homoni nyingine ya furaha).
Basi uhusiano baina chokoleti na tendo la ndoa ulianza vipi? Huenda ni katika karne ya 16.
Hernán Cortés alikuwa mtawala wa Kihspania katika karne hiyo  aliyeithibiti inayojulikana hii leo kama Mexico chini ya ufalme wa Castile.
Inadhaniwa ndio raia wa kwanza Ulaya  kugundua chokoleti. Alimuandikia barua mfalme akimueleza kwamba amegundua kinyaji cha cocoa kinasaidia  ""kuimarisha kinga na kukabiliana na uchofu"".
Lakini raia wa zamani wa Castile huenda walihusisha nguvu hizo na chokoletina hakuna uhakikisho kuunga mkono ushahidi wa kuimarisha tendo la ndoa.
Pilipili kuchangamsha tendo la ndoa?
Chanzo cha picha, Getty Images
Pilipili zina kinachojulikana kama capsaicin, ambayo utafati umeaini inaweza kuchochea homoni ya endorphins (ya kujihisi furaha).
Husaidia pia kuharakisha ufanyaji kazi mfumo wa kusaga chakula tumboni na huongeza ujoto mwilini na kasi ya moyo unavyopiga, mambo ambayo huwa tunayahisi wakati wa tendo la ndoa.
Lakini hakikisha kwamba unakumbuka kuosha mkono unapotayarisha pilili!
Pombe husaidia au hutatiza?
Chanzo cha picha, Getty Images
Pombe inaweza kuongeza hamu kwa kuondosha kujizuia, lakini kama anavyoeleza Macbeth wakati akiwa amelewa, ""huchochea hamu, lakini huondosha uwezo"".
Hisia hupungua kwa wanaume na wanawake kwa kunywa pombe nyingi, na katika kipindi cha muda mrefu  inaweza kupunguza uwezo wako wa kushiriki tendo la ndoa  na hata mara nyingine katika hali mbaya zaidi  kuchangia matatizo ya kushindwa kabisa kushiriki tendo hilo.
Zaidi ya hapo harufu ya pombe haivutii!
Chanzo cha picha, Getty Images
Vichochezi vinaweza kugawanywa katika makundi matatu.
Vinavyoshughulikia hamu, uwezo wa kushiriki tendo na raha inayotokana na tendo lenyewe.
Hakuna vilivyothibitishwa kisayansi kuwana uwezo wa kufanya kazi kwa binaadamu , kutokana na ugumu wa kupima ufanisi
Ni harufu ya kuiva na kuoza kwa tunda pekee ndiyo iliyoweza kuthibitishwa, na hufanya kazi kwa wadudu wa matunda wanaoruka.
Dr Krychman, mtaalamu wa afya ya ngono anasema anadhani watu hula vichochezi hivyo kwasababu ya imani kwamba vitafanya kazi, na anauliza iwapo jambo linakusaidia, je unajali kwanini inafanya kazi?
Vichochezi vingi huwa ni vinywaji, lakini imeshauriwa kuepuka dawa zinazotokana na mimea iwapo hazina taarifa ya usalama au yoyote inayotajwa kuwa ya miujiza.
Iwapo hamu ya tendo la ndoa imepungua, huenda una tatizo la afya , kwa hivyo daima mshauri daktari."
Omicron: tunafahamu yapi kuhusu aina hii mpya ya kirusi cha corona? - bbc news swahili,"Chanzo cha picha, Getty Images
Tumerudi eneo tunalolifahamu -  wasi wasi unao ongezeka kufuatia kirusi kipya cha corona.
Kirudi cha hivi punde ndicho kimejifanyia mabadiliko makubwa kilichogundiliwa hadi sasa na kina mabadiliko ambayo yameelezwa na mwanasayansi mmoja kuwa yaliyo ya kutisha, huku mwingine akiniambia kuwa ndiyo aina mbaya zaidi ya kurusi walichowai kukiona.
Ni mapema na kesi nyingi zilizothibitishwa ziko jimbo moja nchini Afrika Kusini lakini kuna dalili huenda kimesambaa zaidi.
Wakati huo huo kuna maswali kuhusu kwa kasi gani kirusi hicho kinaweza kusambaa, uwezo wake wa kukwepa kinga iliyotokana na chanjo na   kipi kitafanywa.
Kuna uvumi mkubwa lakini kuna majibu machache sana.
Kirusi hicho kimepewa jina Omicron na shirika la Afya Duniani kutokana na muundo wa majina ya msimbo ya kigiriki kama vile virusi vya Alpha na Delta.
Kinajifanyia mabadiko makubwa sana. Prof Tulio Oliveira kutola kituo cha kushughulikia ,ajanga nchini Afrika Kusin anasema kuna tofauti kubwa na virusi vingine ambavyo vimesambaa.
""Kirusi hicho kilitushangaza, kilipata mabadiliko makubwa na mengine mengi tulioyatarajia.
Katika mkutano na waandishi wa habari, Prof de.Olberita alisemakulikuwa na mabadiliko 50 kwa jumla na zaidi ya 30 kweneye kiungo cha protini ambacho ndicho lengo la chanjo nyingi.
Kiwango hiki cha mabadiliko  kimeonekana kwa mgonjwa mmoja ambaye hakuwa na uwezo kwa kukishinda kirusi hicho.
Mabadiliko mengine hayamaanishi ni mabaya, kilicho muhimu ni kuelewa ni kipi mabadiliko hayo yanafanya.
Wasi wasi  ni kwamba  kirusi hicho ni tofauti na kile cha kwanza kilichoibuka Wuhan China. Ikimaanisha chanjo zilizotengenezwa kukinga dhidi ya kirusi cha kwanza huenda zisiwe na ufanisi.
Baadhi ya mabadiliko yameonekana awali kwa virusi vingine, ambayo yanayotoa ishara ya kuhusika kwa kirusi hiki.
Kwa mfano N501Y kinaonekana kuharakisha kusambaa kwa kirusi cha corona.  Kuna baadhi yao zinazofanya iwe vigumu kwa kinga ya mwili kutambua kirusi na inaweza kuchangia chanjo kutokuwa na ufanisi lakinia pia kuna vingine ambavyo ni mpya kabisa.
Prof Richard Lessells kutoka chuo  cha KwaZulu-Natal nchini Afrika Kusini anasema kuna wasi wasi kuwa kirusi hiki kina maambukiazi makubwa, kuna uwezekano wa kusambaa kutoka kwa mtu kwenda kwa mwingine lakini kinaweza kukwepa kinga.
Kuna mifano mingi ya virusi ambavyo vinaonekana  kuwa vinatisha kwa karatasi lakini hukuja kuwa bure. Kirusi cha Beta kilizua hofu miongoni mwa watu mwanzoni mwa  mwaka kwa sababu kilikuwa kinakwepa mfumo wa kinga ya mwili. Lakini mwishowe ni kirusi kinachosambaa kwa kasi cha Delta kilichozua msukosuko duniani.
Utafiri wa kisayansi kwenye mahabara ndio utatoa picha safi, lakini majibu yatakuja kwa njia ya haraka kwa kukifuatilia kirusi  kinaposambaa.
Bado ni mapema kufanya mamuzi lakini tayari kuna dalili zinazozua hofu.
Kuna visa Zaidi ya 100  ambavyo vimethibitishwa katika mkoa wa Gauteng nchini Afrika Kusini, visa vinne nchini Botswana na kimoja Hong Kong kinachohusishwa moja kwa moja na safari kwenda Afrika Afrika Kusini, Israeli na Ubelgiji nazo zimeripoti visa.
Lakini kuna dalili kuwa kirusi hicho kimesambaa hata zaidi,.
Aina hii ya kirusi kinaonekana kuwa na matokeo yanayoweza kutumiwa kukifuatilia bila ya utafiti wa kijenetiki.
Ikimaanisha kuwa asilimia 90 ya visa huko Gauteng huenda ni vya kirusi hiki na huenda tayari kipo katika mikoa  mingi nchini Afrika Kusini.
Lakini hii haituonyeshi kuwa kinasambaa kwa haraka kuliko kile cha Delta, ni hatari zaidi au ni kwa kiwango gani kinaweza kukwepa kinga inokanayo na chanjo.
Haituonyeshi  ni kwa njia gani kirusi hiki kitasambaa katika nchi  ambapo asilimia kubwa ya watu wamechanjwa zaidi ya asilimia 24 ya watu nchini Afrika Kusini ambao sasa wamepata chanjo yote.
Kwa sasa tumebaki na kirusi kinachozua wasiwasi na kinachostahili kufuatiliwa kwa karibu na kinachozua maswali ya ni kipi kifenye na lini. Funzo kutoka  janga hili ni kwamba huweza kusubiri kila wakati hadi  pale utakapokuwa na majibu yote"
Covid: makumi wapatikana na virusi katika ndege iliyotoka afrika kusini kwenda uholanzi - bbc news swahili,"Chanzo cha picha, Reuters
Watu sitini na mmoja waliowasili  mjini  Amsterdam  katika ndege mbili zilizotoka Afrika Kusini wamepatikana na virusi   Covid-19, Dwamesema maafisa wa Uholanzi.
Wamewekwa katika eneo la kujitenga katika hospitali iliyopo karibu na uwanja wa ndege wa Schiphol.
Walikuwa ni miongoni mwa  wasafiri wapatao 600 walikuwa wameshikiliwa kwa saa kadhaa baada ya kuwasili huku wakipimwa virusi.
Maafisa wa Uhonzi wanafanya vipimo zaidi kuangalia iwapo kuna visa vovyote vya  kirusi kipya cha Omicron, kilichopewa jina hilo Ijumaa, kilichotajwa  kama aina mpya ya kuhofia na WHO.
Chanzo cha picha, Reuters
Aina hiyo mpya ya kirusi cha covid kwa mara ya kwanza kiliripotiwa kwa Shirika la afya duniani nchini Afrika Kusini tarehe 24 Disemba.
Wakati huo huo Uholanzi ni mojawapo yan chi kadhaa za Muungano wa Ulaya zinazohangaika kudhibiti rekodi ya idadi ya maambukizi.
Katika kipindi cha saa kadhaa  nchi nyingi kote duniani zimeweka masharti ya kusafiri kutoka katika nchi za kusini mwa Afrika zilizoathiriwa.
Kirusi hicho kinaitwa B.1.1.529 na huenda Ijumaa hii Shirika la Afya Duniani (WHO) likakipa kirusi hicho jina la Kigiriki (kama lilivyo kwa kirusi cha Alpha na Delta).
Prof Tulio de Oliveira, mkurugenzi wa Kituo cha Kukabiliana na Magonjwa ya mlipuko nchini Afrika Kusini, alisema kulikuwa na ""mfululizo usio wa kawaida wa mabadiliko"" na kwamba ilikuwa ""tofauti sana"" na tofauti aina zingine za virusi ambazo zimeenea.
""Aina hiki cha kirusi kilitushangaza, kina mabadiliko mengi zaidi kuliko ambavyo tulitarajia,"" alisema.
Profesa Richard Lessells, kutoka Chuo Kikuu cha KwaZulu-Natal nchini Afrika Kusini, alisema: ""Tunapata wasiwasi kwamba virusi hivi vinaweza kujiimarisha, na kuimarisha uwezo wake kuenea kutoka kwa mtu hadi mtu, lakini pia kinaweza kuepuka mfumo wa kinga.""
Bado ni mapema kutoa hitimisho la wazi kuhusu athari, lakini tayari kuna ishara ambazo zinaleta wasiwasi.
Kumekuwa na visa 77 vilivyothibitishwa katika jimbo la Gauteng nchini Afrika Kusini, visa vinne nchini Botswana na kimoja Hong Kong (ambavyo vinahusishwa moja kwa moja na watu kusafiri kutoka Afrika Kusini).
Je unawezaje kujitenga na watu kuepuka coronavirus?
Hata hivyo, kuna dalili kwamba kirusi hicho kimeenea zaidi.
Kuna matokeo ya haraka yanaweza kupatikana katika vipimo vya kawaida na ambayo inaweza kutumika kufuatilia kirusi hiki bila kufanya uchambuzi kamili wa maumbile.
Kwa hivyo kwa sasa tumeachwa na virusi vinavyoleta wasiwasi kubwa licha ya uelewa wetu mdogo kuvihusu, na ni moja ambayo inahitaji kuangaliwa kwa karibu na kuuliza maswali ya kina juu ya nini cha kufanya na wakati gani. Somo la janga ni huwezi kusubiri kila wakati mpaka uwe na majibu yote.
Hiyo inaonyesha 90% ya visa katika jimbo la Gauteng vinaweza kuwa tayari vimeshamiri na ""inaweza kuwa tayari kuwepo katika maeneo mengine"" nchini Afrika Kusini.
Lakini hii haituambii ikiwa kinaenea kwa kasi zaidi kuliko kirusi cha Delta, ni kikali zaidi au kwa kiwango gani inaweza kuepuka kinga ya kinga inayotokana na chanjo.
Pia haituambii ni kwa kiasi gani tofauti kitaenea katika nchi zilizo na viwango vya juu zaidi vya chanjo kuliko asilimia 24 ya Afrika Kusini, ingawa idadi kubwa ya watu nchini humo wamekuwa na maambukizi ya Covid.
Kwa sasa tumebaki na wasiwasi mkubwa kuhusu kirusi hiki, licha ya uelewa mdogo kuvihusu, ni moja ya virusi vinavyopaswa kuangaliwa na kufuatiliwa kwa karibu na kuuliza maswali ya kina juu ya nini cha kufanya na wakati gani. Somo kubwa kuhusu janga la corona ni kwamba huwezi kusubiri mpaka uwe na majibu yote."
Kirusi kipya cha covid-19: aina ya mpya ya kirusi yatajwa kuwa ni 'ya kutia hofu' na kuitwa omicron - bbc news swahili,"Chanzo cha picha, Reuters
Shirika la afya duniani (WHO) limetangaza aina mpya ya kirusi cha corona kuwa  ""ya kutia hofu"" na kuipatia jina  Omicron.
Kina orodha ndefu ya mabadiliko ya kimaumbile, na tayari Ushahidi unaonyesha kuongezeka kwa hatari ya ongezeko la maambukizi mengine tena imesema WHO.
Kwa mara ya kwanza aina hii iliripotiwa kwa WHO kutoka Afrika Kusini tarehe 24 Novemba, na imebainika pia katika mataifa ya  Botswana, Ubelgiji, Hong Kong na Israeli.
Nchi kadhaa duniani sasa zimeamua kuweka marufuku au kuweka masharti ya usafiri ya kutoka au kuelekea nchini Afrika Kusini.
Wasafiri kutoka Afrika Kusini, Namibia, Zimbabwe, Lesotho na Eswatini hawataweza kuingia nchini Uingereza isipokuwa kama watakuwa ni raia wa Uingereza na Ireland au wakazi wa Uingereza.
Maafisa wa Marekani wamesema kuwa safari za kutoka Afrika Kusini, Botswana, Zimbabwe, Namibia, Lesotho, Eswatini, Msumbiji na Malawi zitazuiwa, uamuazi huu ukiwa ni sawa na ule uliochukuliwa awali na  Muungano wa Ulaya (EU). Hatua hii itaanza kutekelezwa kuanzia Jumatatu.
Brazil na Australia pia zimeanzisha masharti ya usafiri.
Ijumaa, WHO ilisema idadi ya visa vya aina mpya ya virusi vya corona, ambavyo awali vilipewa jina la B.1.1.529, inaonekana kuongezeka katika karibu majimbo yote ya Afrika Kusini.
""Aina hii ina orodha ndefu ya mabadiriko, ambayo baadhi yake ni ya kuhofia,"" lilisema shirika hilo la Umoja wa Mataifa la afya.
Chanzo cha picha, Getty Images
WHO imesema itachukua wiki kadhaa kuelewa athari za kirusi kipya, huku wanasayansi wakifanya juhudi za kubaini ni kwa jinsi gani kinasambaa.
Afisa wa ngazi ya juu wa Uingereza alionya kuwa chanjo ''huenda'' zisiwe na ufanisi dhidi ya aina mpya ya virusi vya corona.
Lakini  Profesa James Naismith, mwanabaiolojia wa mmaumbile   kutoka Chuo kikuu cha Oxford, aliongeza kuwa: ""Ni habari mbaya lakini sio mwisho wa dunia  .""
Alisema mabadiliko ya muundo au maumbile katika aina mpya ya kirusi yanaonyesha kuwa kinaweza kusambaa haraka zaidi-lakini usambaaji  ""sio rahisi wa njia rahisi kama  'inavyosambaa  amino acid '"" na usambaaji wake ulitegemea ni jinsi gani mabadiliko haya yanavyofanya kazi pamoja.
Ni takriban 24% ya watu  Afrika Kusini waliopata chanjo kamili, jambo linaloweza kuchochea ongezeko la haraka la visa huku, Dkt  Mike Tildesley, mjumbe wa kikundi cha  Scientific Pandemic Influenza Modelling (Spi-M), aliiambia  BBC Ijumaa.
Wakati huo huo ,Mkuu wa masuala ya magonjwa ya maambukizi nchini Marekani    Dkt Anthony Fauci alisema kuwa huku ripoti  kuhusu aina mpya ya kirusi zikiashiria ''hatari'' kuna uwezekano kwamba bado chanjo inaweza kuzuwia kuugua.
""Hadi kitakapopimwa vyema…hatufahamu iwapo kinaweza kuvamia au kutovamia kinga ambayo inakulinda dhidi ya virusi"", Dkt Fauci aliiambia CNN.
WHO imeonya dhidi ya nchi kuweka masharti ya kusafiri, ikisema zinapaswa kuangalia "" Udhibiti wa  maambukizi kwa kuzingatia mbinu za kisayansi na hatari "".
Hatahivyo, zaidi ya Uingereza, na Marekani na nchi za EU, nchi nyingine kadhaa pia zimetangaza masharti ya usafiri:
Waziri wa afya wa Afrika Kusini Joe Phaahla aliwambia aliwambia waandishi wa habari kwamba marufuku za safari za ndege  ""hazina sababu""."
B.1.1.529 : fahamu aina mpya ya kirusi hatari cha corona kilichogunduliwa - bbc news swahili,"Chanzo cha picha, Getty Images
Aina mpya ya kirusi cha Corona kilichogunduliwa hivi karibuni ambacho kina orodha ndefu ya mabadiliko ambayo yalielezewa na mwanasayansi mmoja kama ni ""ya kutisha"".
Ni mapema na visa vilivyothibitishwa bado vipo zaidi katika jimbo moja nchini Afrika Kusini, lakini kuna viashiria kwamba huenda virusi vya ugonjwa huo vikaenea zaidi.
Kirusi hicho kinaitwa B.1.1.529 na huenda Ijumaa hii Shirika la Afya Duniani (WHO) likakipa kirusi hicho jina la Kigiriki (kama lilivyo kwa kirusi cha Alpha na Delta).
Prof Tulio de Oliveira, mkurugenzi wa Kituo cha Kukabiliana na Magonjwa ya mlipuko nchini Afrika Kusini, alisema kulikuwa na ""mfululizo usio wa kawaida wa mabadiliko"" na kwamba ilikuwa ""tofauti sana"" na tofauti aina zingine za virusi ambazo zimeenea.
""Aina hiki cha kirusi kilitushangaza, kina mabadiliko mengi zaidi kuliko ambavyo tulitarajia,"" alisema.
Profesa Richard Lessells, kutoka Chuo Kikuu cha KwaZulu-Natal nchini Afrika Kusini, alisema: ""Tunapata wasiwasi kwamba virusi hivi vinaweza kujiimarisha, na kuimarisha uwezo wake kuenea kutoka kwa mtu hadi mtu, lakini pia kinaweza kuepuka mfumo wa kinga.""
Uchunguzi wa kisayansi katika maabara utatoa picha ya wazi, lakini majibu yatakuja haraka zaidi kutoka kwa ufuatiliaji wa virusi katika ulimwengu.
Bado ni mapema kutoa hitimisho la wazi kuhusu athari, lakini tayari kuna ishara ambazo zinaleta wasiwasi.
Kumekuwa na visa 77 vilivyothibitishwa katika jimbo la Gauteng nchini Afrika Kusini, visa vinne nchini Botswana na kimoja Hong Kong (ambavyo vinahusishwa moja kwa moja na watu kusafiri kutoka Afrika Kusini).
Hata hivyo, kuna dalili kwamba kirusi hicho kimeenea zaidi.
Kuna matokeo ya haraka yanaweza kupatikana katika vipimo vya kawaida na ambayo inaweza kutumika kufuatilia kirusi hiki bila kufanya uchambuzi kamili wa maumbile.
Kwa hivyo kwa sasa tumeachwa na virusi vinavyoleta wasiwasi kubwa licha ya uelewa wetu mdogo kuvihusu, na ni moja ambayo inahitaji kuangaliwa kwa karibu na kuuliza maswali ya kina juu ya nini cha kufanya na wakati gani. Somo la janga ni huwezi kusubiri kila wakati mpaka uwe na majibu yote.
Hiyo inaonyesha 90% ya visa katika jimbo la Gauteng vinaweza kuwa tayari vimeshamiri na ""inaweza kuwa tayari kuwepo katika maeneo mengine"" nchini Afrika Kusini.
Lakini hii haituambii ikiwa kinaenea kwa kasi zaidi kuliko kirusi cha Delta, ni kikali zaidi au kwa kiwango gani inaweza kuepuka kinga ya kinga inayotokana na chanjo.
Pia haituambii ni kwa kiasi gani tofauti kitaenea katika nchi zilizo na viwango vya juu zaidi vya chanjo kuliko asilimia 24 ya Afrika Kusini, ingawa idadi kubwa ya watu nchini humo wamekuwa na maambukizi ya Covid.
Kwa sasa tumebaki na wasiwasi mkubwa  kuhusu kirusi hiki, licha ya uelewa mdogo kuvihusu, ni moja ya virusi vinavyopaswa kuangaliwa na kufuatiliwa kwa karibu na kuuliza maswali ya kina juu ya nini cha kufanya na wakati gani. Somo kubwa kuhusu janga la corona ni kwamba huwezi kusubiri mpaka uwe na majibu yote."
Virusi vipya vya corona: england yapiga marufuku safari za ndege kutoka mataifa sita ya afrika - bbc news swahili,"Chanzo cha picha, PA Media
Wasafiri wanaowasili nchini England kutoka mataifa tofauti ya Afrika watalazimika kujitenga huku kukiwa na onyo kuhusu aina mpya ya virusi vya corona.
Waziri  wa afya nchini Uingereza Sajid Javid alisema  siku ya Ijumaa kwamba mataifa sita yataongezwa katika orodha , huku baadhi ya ndege zikipigwa marufuku kwa muda.
Mtaalamu mmoja alitaja virusi hivyo vipya kwa jina B1.1.529, kuwa hatari zaidi kuonekana kufikia sasa na kuna wasiwasi kwamba vina uwezo wa kukwepa kinga.
Hakuna hata kisa kimoja cha virusi hivyo kimeripotiwa nchini Uingereza. Ni wagonjwa 59 pekee waliogunduliwa nchini Afrika Kusini , Hong Kong na Botswana kufikia sasa.
Ndege zote kutoka Afrika kusini , Zimbabwe , Botswana, Lesotho na Eswatini zimepigwa marufuku kwa muda kuingia nchini humo.
Bwana Javid alisema kwamba wanasayansi walikuwa na wasiwasi mkubwa kuhusu virusi hivyo vipya lakini mengi yanahitajika ili watu kujifunza  kuvihusu.
Lakini alisema kwamba virusi hivyo vipya vinabadilika mara kadhaa , pengine maradufu ya jinsi virusi vya Delta vinavyojibadilisha.
Aliongezea: Na hilo lina maana kwamba huenda vinaweza kusambaa kwa urahisi na kwamba chanjo tulio nayo kwasasa huenda ni hafifu.
Aliongezea kwamba kuyaongeza mataifa hayo sita katika orodha ya mataifa yaliopigwa marufuku kwa muda ilikuwa hali ya kuchukua tahadhari na hatua ili kujaribu kulinda kwa njia yoyote, mipaka yetu.
Kuanzia saa tisa mchana siku ya Ijumaa raia wasio wa Uingereza  pamoja na wale wa kutoka Ireland watapigwa marufuku kuingia England iwapo watakuwa wametoka katika nchi sita katika kipindi cha siku 10 zilizopita.
Raia yeyote wa Ireland au Uingereza anayewasili kutoka mataifa hayo baada ya saa moja siku ya Jumapili atalazimika kujitenga katika hoteli , huku wale wanaorudi kabla ya siku hiyo wakitakiwa kujitenga nyumbani.
Wale ambao wamerudi katika kipindi cha siku 10 wanatakiwa kufanyiwa vipimo vya corona  na idara ya afya Uingereza UKHSA
Marufuku hiyo ya safari za ndege itasalia hadi mfumo wa kujitenga katika hoteli utakaposhika kasi.
Marufuku hiyo ya safari za ndege itasalia hadi mfumo wa kujitenga katika hoteli hiyo utakaposhika kasi.
Mwanasanyansi mmoja aliniambia aina hii ya virusi ndio hatari zaidi kuwahi kuiona - unapoitazama sio vigumu kuiona kwanini.
Ndio inayojibadilisha wakati mwingi zaidi  kufikia sasa na ni tofauti na ile iliopatikana Wuhan , China.
Hiyo ina maana kwamba , chanjo zilizotengenezwa kwa kutumia kirusi cha kwanza hazina uwezo .
Na baadhi ya mabadiliko yake yanadaiwa kuongeza uwezo wa virusi vya corona kusambaa.
Lakini kumekuwa na aina chungu nzima  ambazo ni hatari zaidi lakini hazijaanza kusambaa.
Kuna ishara za mapema kwamba virusi hivi vinasambaa Afrika kusini na kwamba huenda vipo katika kila mkoa wa taifa hilo.
Lakini swali kuu -je aina hiyo inaweza kukwepa chanjo mara ngapi, je ni hatari, je inasambaa kwa haraka zaidi ya virusi vya Delta- maswali hayo hayana majibu kwa sasa.
Mwandishi wa BBC Andrew Harding  anasema kwamba wanasayansi nchini Afrika kusini walikuwa wakijaribu kuelewa mabadiliko ya hiyo aina mpya ya virusi lakini kitu kimoja ambacho hawakujua ni kwamba kilikuwa kinaambukizwa kwa urahisi zaidi."
Afya: fahamu homoni 4 zinazochochea furaha maishani - bbc news swahili,"Chanzo cha picha, Getty Images
Wengi wetu hatufikirii juu ya homoni katika maisha yetu ya kila siku. Tunajua kwamba kuna homoni katika miili yetu, mabadiliko ya homoni kwa wavulana na wasichana wanapobaleghe.
Wanawake wanasadikiwa kuwa na 'hormonal' angalau mara moja wakiwa na hedhi
Wengi wetu tunajua angalau jukumu la testosterone na estrojeni katika ukuaji wa binadamu.
Homoni huendesha kila kitu maishani mwetu - ndio maana wakati mwingine unajisikia vizuri, wakati mwingine unajisikia vibaya, wakati mwingine unakasirika, yote haya hutokana na mabadiliko ya homoni.
Homoni ni nini, zinatoka wapi?
Homono (""kichochezi"", ""msukumo"") ni kemikali zinazotolewa na tezi za mwili na kusafiri kupitia mfumo wa mzunguko wa damu hadi ogani za mwili. Humo zinasababisha mabadiliko katika kazi ya ogani.
Chanzo cha picha, Getty Images
Mwili wetu huwasiliana na yenyewe kupitia homoni. Tezi ya pituitari, tezi, tezi ya adrenalini, ovari na korodani zote ni sehemu ya shirika hili. Kwa ujumla kuna viungo vingi visivyojulikana.
Ushawahi kujiuliza jinsi  akili na miili yetu hufanya kazi pamoja. Hiyo ndiyo sababu mojawapo iliyonifanya kuwa tabibu,alisema mtaalamu mmoja
Chanzo cha picha, Getty Images
Kazi za homoni inachangia karibu kila tabia katika maisha yetu, lakini huenda tusiwe na ufahamu wa kile kinachotokea.
Kwa mfano, unapozungumza na watu wako wa karibu, je, unahisi upendo na kuongezeka kwa hisia ya furaha?
Hali hiyo inachangiwa na homoni inayojulikana kama oxytocin. Inahimiza tabia zinazoimarisha uhusiano wa kifamilia.
Je, unajisikia kuwa na nguvu na kuridhika unapokimbia? Hali hiyo inachangiwa na  homoni ya endomorphin. Wakati huo ufahamu wako wa maumivu hupungua na hisia za furaha huongezeka.
Masiha yangelikuwa vipi ikiwa tungefanya mambo yanayochangamsha homoni kimakusudi, badala ya kungoja homoni kutolewa kwa njia za kiasilia za maumbile tunapofanya mambo yanayotufanya tujisikie vizuri?
Na je hali ingelikuwa vipi iwapo ungechochea homoni hizo katika kazi yako, wakati wa tafrija na katika mahusiano ili kuwa na afya njema? Bila shaka tungelikuwa na uwezo wa mkubwa wa kuishi kwa furaha nyakati zote.
Chanzo cha picha, Getty Images
Zifiuatazo ni homoni 4 unazotakiwa kuimarisha ili kuwa na furaha:
Oxytocin
Oxytocin ni homoni muhimu ya 'upendo' ambayo itaboresha uhusiano wako. Homoni hii hutolewa unapojisikia salama, unapojumuika na watu wengine au kuwa karibu na watu katika imani yako.
Madhumuni ya homoni hii ni kuimarisha uhusiano kati ya wanadamu, ili wazazi waweze kuwa karibu na watoto wao, kudumisha muundo wa familia na kusaidia wanandoa kupata ukaribu zaidi.
Chanzo cha picha, Getty Images
Ili kuchochea homoni hizi kiasili:
Ni homoni inayofanya kazi nyingi sana mwili , homoni hii hujulikana kama homoni ya utulivu kwa sababu homoni hii huweza kuchochea mtu kuwa na utulivu.
Hufanya kazi kama homoni na kama mjumbe(nyurotransimita) wa taarifa
Husafirisha ujumbe kati ya seli moja ya neva na nyingine
Serotonin huzalishwa katika utumbo, ubongo, mfumo wa neva na chembechembe sahani za damu.
Homoni hii imehusishwa na udhibiti wa hisia, usingizi wa usawa, furaha na wasiwasi.
Ili kuchochea homoni hizi kwa kiasili:
Hii ni homoni kuwajibika kwa hali ya kisaikolojia ya hisia ya mtu. Inasaidia utendaji kazi wa moyo na ubongo, husaidia kudhibiti uzito na ni wajibu wa utendaji.
Inahamasisha mwili wetu kupata zaidi (motisha ya kupata zaidi katika suala la chakula na mafanikio ni muhimu.
Ukosefu wa homoni hii katika mwili wa binadamu husababisha hali ya mara kwa mara ya huzuni, na mkusanyiko wa uzito kupita kiasi.
Ili kuchochea homoni hizi kwa kiasili:-
Homoni ya endorphin ni dawa ya asili ya kutuliza maumivu.Inasaidia kutibu maumivu, kupunguza msongo wa mawazo, na kuongeza furaha.
Unapokula chakula homoni ya endorphins' hutolewa, hivyo huufanya ubongo wako ujisikie furaha. Endorphins ni homoni maalum ambayo ikitolewa humfanya mtu kujisikia raha.
Chanzo cha picha, Getty Images
Ili kuchochea homoni hizi kiasili:
Kwa hivyo, kufanya ubongo na mwili wako kujisikia katika hali nzuri, ni vyema kuzingatia baadhi ya mienendo  kila siku ili kuchochea homoni zinazohitajika."
Je kufanya kazi zamu usiku kunaathiri vipi afya yako? hivi ndivyo moyo wako unavyoathirika - bbc news swahili,"Chanzo cha picha, Getty Images
ikiwa umewahi kufanya kazi kwa kubadilisha mifumo ya zamu, unajua kwamba zamu za usiku zinaweza kukuacha ukiwa na uchovu, lakini je unajua kwamba uchovu huo pia unaweza kuwa mbaya kwa moyo wako?
If you have ever worked in a job with changing shift patterns, you know that nightshifts can leave you groggy and lethargic, but did you know that they can also be bad for the heart?
Utafiti mpya umeonyesha kwa nini hasa - na yote yanahusiana na 'saa za kibiolojia' za ubongo na moyo.
Hizi zinaweza kubadilishwa kwa kubadilisha mifumo ya mabadiliko, na kufanya moyo kuwa katika hatari ya kutofanya kazi vizuri.
Na hiyo inaweza kuwa mbaya sana kwa afya yako.
Utafiti huo uliofanywa na Maabara ya MRC ya Biolojia huko Cambridge uliangazia saa ya ndani katika kila seli ya moyo ambayo hubadilisha usawa wa kemikali wa seli siku nzima.
Mwili wako unahitaji moyo wako kufanya kazi kwa bidii wakati unafanya kazi - hufanya hivi kwa kufanya moyo kupiga haraka.
""Jinsi moyo unavyopiga huamuliwa na mambo mawili: ishara kutoka kwa ubongo na viwango vya sodiamu na potasiamu ndani ya kila seli ya moyo, ambayo huchochea mapigo ya moyo,"" Dk John O'Neill, aliyeongoza utafiti huo, aliiambia BBC.
Chanzo cha picha, UKRI
""Katika watu walio na afya njema seli hizi zinawianishwa na saa za kibailojia,"" alisema.
Lakini utafiti mpya uligundua kuwa tunapobadilisha zamu, ubongo hubadilika haraka sana, lakini saa za mwili ambazo tunazo katika kila seli ya moyo hubaki nyuma.
""Una siku chache ambapo ishara kutoka kwa ubongo hazilingani na kile ambacho moyo unatazamia,"" Dk O'Neill aliongeza. ""Na hiyo ndio tunafikiria inawafanya wafanyikazi wanaobadilisha zamu kuwa hatarini zaidi wakati mpito kati ya zamu ya mchana na usiku.''
Hii huongeza hatari ya magonjwa mbalimbali ya moyo, hasa wakati wa mpito kati ya zamu ya mchana na usiku, ingawa ni lazima ieleweke kwamba kazi ya zamu itakuwa moja tu ya sababu nyingi za hatari katika kuendeleza matatizo ya moyo, ikiwa ni pamoja na umri, jinsia, historia ya familia na chakula.
""Kuna idadi ya matukio mabaya ya moyo,"" alisema Dk O'Neill. ""Kinachotisha zaidi kinafahamika kama 'kifo cha ghafla cha moyo' ambapo moyo huchanganyikiwa na kuacha kufanya kazi kwa muda. Nahlai hii isipotibiwa mapema inaweza kusababisha kifo.""
Kwa bahati nzuri, hali hii ni nadra sana, lakini kazi ya zamu imeonekana kuongeza hatari sio tu ya shida za moyo, lakini pia shida ya mmeng'enyo wa chakula, shida ya mhemko na huongeza hatari ya saratani kwa ujumla ikilinganishwa na watu wanaofanya kazi zamu za mchana pekee.
Hatari hii imetambuliwa na baadahi ya serikali - nchini Denmark, kwa mfano,wale ambao wamefanya kazi zamu za usiku kwa zaidi ya miaka 20 na kupata saratani wana haki ya kulipwa.
Chanzo cha picha, Getty Images
Ili kuwa na afya njema, saa zetu zote za kibaolojia zinahitaji kusawazishwa.
Ili kufanya hivyo kwa ufanisi, ni bora kuwa na utaratibu wa kila siku unaohusisha kulala wakati wa usiku na kula na kufanya kazi wakati wa mchana, lakini kwa mamilioni ya wafanyakazi hii haliwezekani.
Hata hivyo, wataalamu wa usingizi wanasema tunaweza kuchukua hatua mbalimbali za kivitendo ili kusaidia kupunguza madhara yanayotokana na kufanya kazi usiku.
""Kama wanadamu, ni rahisi kwetu kuchelewesha saa za mwili wetu, na vile vile saa kuu katika ubongo,"" anasema Dkt Renata Riha, Mshauri wa Tiba ya Usingizi na Kupumua katika Chuo Kikuu cha Edinburgh.
Anasema ratiba ya kazi inapaswa kuanza na zamu za mchana, kisha zamu za kutoka usiku, na mwishowe zamu za kukesha.
Ni vyema kufanya mizunguko mirefu ya zamu za usiku kwa angalau wiki mbili kwani huipa mwili wetu muda wa kuzoea.
""Inachukua takriban wiki moja kwa saa zote kuhama - saa kuu inayohusika na utoaji wa melatonin (homoni ya usingizi), ikifuatiwa na saa katika viungo vingine vyote vya mwili,"" Dk Riha anasema.
Chanzo cha picha, Getty Images
Pia anapendekeza kulala kidogo kwa dakika 20 hadi 30 wakati wa zamu ya usiku.
Kwa wastani mtu mzima anahitaji saa saba hadi nane za usingizi, lakini usingizi wote sio sawa.
Kulala wakati wa mchana sio sawa na usiku kutokana na tofauti za nyakati, na kunaweza kunyima mwili mapumziko yanayohitajika.
Dk Riha anasema wafanyakazi wa usiku wanapaswa kujaribu kwenda kulala mara tu wanaporudi nyumbani.
""Jaribu kalala katika mazingira yenye utulivu na chumba baridi kisicho cha mwangaza. Unaweza kutumia barakoa ya macho ikiwa huna mapazia au kitu cha kuzuia mwanga wa jua,""anasema.
""Ikiwa chumba chako kina joto, fikiria kuhusu njia za kukipoeza, kutokana na kutumia mto uliopozwa au feni. Kupunguza halijoto kunaudanganya mwili wako kufikiria kuwa ni wakati wa kulala.""
Mazoezi na chakula chenye liche bora pia kinaweza kusaidia ,cha msingi ni muda wa kufanya hivyo.
Kula na kufanya mazoezi  kunaathiri moja kwa moja saa na mfumo wa mwili kupitia mabadiliko katika insulini ya homoni na joto la mwili, mtawaliwa.
Tunaweza kuhadaa miili yetu kukubali nyakati mpya kwa kujiweka kwenye mwanga na kupata 'kifungua kinywa' cha kisa sawa kabla ya kuanza zamu yetu ya usiku, na kisha kuepuka chakula na mwanga 'wakati wa usiku' mpya.
""Hakuna dawa amabayo tunaweza kurumia (kwa sasat)ambayo inaweza kubadili saa yako ya kibaiolojia, lakini ikiwa unahama kutoka zamu ya mchana kwenda zamu ya usiku, unahitaji tu kubadilisha utaratibu wako wote wa kila siku wakati wa mchana kabla ya zamu yako ya kwanza ya usiku, na ushikamane na utaratibu uliobadilishwa,"" anasema Dk O'Neill.
""Hii itakusaidia kukabiliana haraka zaidi na kuepuka madhara mengi yasiyofaa."""
Hiv: 'ilichukua karibu miaka minne kufichua hali yangu ya hiv kwa watu' - bbc news swahili,"Marlon Van Der Mark, kijana kutoka Cardiff Uingreza ana virusi vya HIV,miaka minne iliyopita hali yake lilikuwa siri.
Anasema alipojitokeza kwa umma kwenye mitandao ya kijamii, semi za watu hasa vijana zilimvunja moyo  kuona kwamba unyanyapaa abdo upo.
Tembelea mtandao wa BBC News kusikiliza Zaidi video yake."
Utafiti: watu waliougua malaria hawawezi kuathirika kwa kiasi kikubwa na covid-19 - bbc swahili,
Kisukari: epuka vyakula ikiwa una kisukari - bbc news swahili,"Katika msururu wa kuadhimisha Siku ya Uelewa kuhusu ugonjwa wa Kisukari tunakupatia vidokezo vya namna kukabiliana na ugonjwa huo na jinsi ya kuulinda na jamii nzima.
Idadi ya watu wenye kisukari duniani kote inakadiriwa kufikia milioni 422 lakini ukweli ni kwamba hata watoto wanaambukizwa.
Dkt. Sakariye Mohamud Mohamed anafafanua vyakula vinavyohitajika kwa mtu mwenye kisukari na jinsi anavyoweza kujikinga dhidi ya hatari ya ugonjwa huo.
""Vyakula muhimu zaidi ambavyo mtu mwenye kisukari anaweza kutumia ni pamoja na, kama vile ngano, maharagwe, dengu, mafuta ya ufuta na mafuta ya mizeituni.""
Dkt Sakariye ambaye amekuwa akiwatibu wagonjwa wa kisukari kwa kipindi cha miaka kumi iliyopita, anazungumzia vyakula bora na vibaya zaidi kwa mtu mwenye kisukari na baadhi ya mambo hatari ambayo watu hawayajui.
""Mambo mengine ambayo yanapendekezwa ni pamoja na kula nyama nyeupe, maji safi, na kuepuka bidhaa za wanyama.""
Kwa hivyo ni vyakula gani ambavyo mtu mwenye kisukari hapaswi kula.  ""Vyakula ambavyo unapaswa kuepuka kila mara ni pamoja na vyakula vya makopo, ndizi, maembe, papai, tikiti maji, tende, asali na maji ya makopo yanayozalishwa viwandani,"" alisema Dk Sakariye Mohamud Mohamed.
Asali na tende zinasemekana kutothaminiwa na watu wenye kisukari, lakini ni vyakula hatari ambavyo havipaswi kuliwa na watu wenye kisukari.
""Kitu cha kawaida tunachokiona kwa wagonjwa ni tende na asali ambayo wanaamini ni ya asili na haimdhuru mtu. Asali na tende ni hatari zaidi kuliko vyakula vya kawaida."""
Kamala harris: mwanamke wa kwanza kupata mamlaka ya urais wa marekani kwa muda mfupi - bbc news swahili,"Chanzo cha picha, Getty Images
Makamu Rais wa Marekani  Kamala Harris  alikuwa mwanamke wa kwanza kupewa mamlaka ya muda mfupi ya urais, wakati Joe Biden alipokuwa akifanyiwa uchunguzi wa mara kwa mara wa kiafya.
Bi Harris, mwenye umri wa miaka 57, alikuwa na mamlaka ya uongozi wa nchi kwa kipindi cha dakika  85 wakati Bw Biden alipopewa dawa ya usingizi (nusu kaputi) kwa ajili ya kufanyiwa uchunguzi wa utumbo Ijumaa.
Daktari wa Bw  Biden alitoa taarifa baada ya uchunguzi huo, akisema kuwa ni mwenye afya na anaweza kutekeleza majukumu yake ya kikazi.
Uchunguzi huo wa kimatibabu ulifanyika siku moja kabla ya Rais Biden kuadhimisha miaka 79 ya  kuzaliwa.
Bi Harris alitekeleza majukumu hayo katika ofisi yake ya kawaida iliyopo katika jengo la  West Wing la Ikulu ya  White House, maafisa walisema.
Ni mwanamke wa kwanza- Mmarekani mwenye asili ya rangi nyeusi na Kusini mwa Asia  - kuchaguliwa kama Makamu rais wa Marekani.
Afisa wa habari wa White House  Jen Psaki alisema kuwa kuhamishwa kwa muda wa mamlaka katika hali kama hiyo ni jambo ambalo halikuwa la ajabu, na kwamba ni sehemu ya mchakato ulliopangwa na katiba ya Marekani.
""Kama ilivyokuwa wakati Rais  George W Bush alipofanyiwa uchunguzi sawa na huu katika miaka ya  2002 na  2007,"" alisema katika taarifa.
Rais Biden alionekana akitabasamu alipokuwa akirejea katika Ikulu ya  White House. ""Nahisi vizuri,"" alisema.
""Rais Biden ameendelea kuwa mwenye afya, mkamavu, mwanaume mwenye miaka 78, ambaye ana uwezo wa kufanikiwa kutekeleza majukumu yake ya urais ,"" alisema    Kevin O'Connor, daktari wa rais.
Kevin O'Connor, ambaye ni daktari  binafsi wa rais, alisema utumbo wa rais ulipatikana   ""umeanza kuonekana kuwa na uvimbe mdogo"" ambao ulikuwa rahisi kuuondoa.
Chanzo cha picha, EPA

Bw  O'Connor aliongeza kwamba mwendo wa rais ulionekana  ""wa kukakamaa na wa mtu asiye na maji maji ya mwili,"" kuliko siku zilizopita. Hii ilitokana na kuharibika na kupasuka kwa mgono.
Bw Biden, ambaye ni rais mwenye umri mkubwa zaidi kuwahi kuiongoza Marekani, alikuwa amefanyiwa uchunguzi wa mwisho wa kimatibabu mwezi Disemba  2019.
Wakati huo, daktarin wake alitoa ripoti ya matibabu yake akimuelezea  kama  ""mwenye afya, mkakamavu'' na  ""anayeweza kutekeleza kwa mafanikio majukumu yake ya kikazi ya urais""."
Sindano ya kudhibiti virusi vya hiv kwa muda mrefu zaidi yaidhinishwa uingereza - bbc news swahili,"Chanzo cha picha, Getty Images
Maelfu ya watu wanaoishi na virusi vya HIV sasa watakuwa wanapewa sindano mpya yenye ufanisi wa muda mrefu  ili kudhibiti hali zao iwapo watataka kuacha kumeza vidonge kila siku.
Mashirika ya misaada yameafiki idhini hii ya matibabu ya taasisi ya usimamizi wa madawa nchini Uingereza NHS nchini Uingereza.
Sindano hii husitisha makali ya virusi, sawa na dawa za  kawaida za  antiretroviral .
Inakadiriwa kuwa watu 13,000 nchini Uingereza wanaweza kuamua kudungwa sindano hiyo badala ya vidonge.
Dawa hiyo ya sindano inayofahamika kama Cabotegravir (pia ikiitwa  Vocabria na kutengenezwa na  ViiV Healthcare) na  rilpivirine (pia ikiitwa  Rekambys na kutengenezwa na   Janssen)  hutolewa kama sindano mbili tofauti kila baada ya miezi miwili.
Tiba hiyo ni bora tu kwa wale ambao wameweza kufanikiwa kufikia viwango vya kutogundulika kwa virusi katika damu yao wakati wanapomeza vidonge.
Wataalamu wanasema tiba hii ya sindano inaweza kuwa rahisi kutumiwa  na wengi.
Profesa Chloe Orkin, ambaye ni mtaalam wa  HIV katika  Chuo kikuu cha Queen Mary cha London, amesema itawapunguzia mzigo watu wenye HIV ambao wamekuwa wakilazimika kumeza vidonge kila siku na badala yake kuwapatia tiba mara sita tu kwa mwaka.
Dokta Sanjay Bhagani, rais taasisi ya tiba ya Ukimwi - European Aids Clinical Society, amesema ""Hili limepokelewa vyema kabisa.
""Bado unyanyapaa umesalia kuwa suala kuu katika jamii ya watu wenye HIV, na kumeza tembe kila siku ni jambo linaloweza kuwa gumu miongoni mwa baadhi ya watu. Hii inatoa tiba mbadala ya sindano kwa wengi.
""Data na tafiti zinazoshauri tiba hii ni imara, na uzoefu halisi wa dunia unaonyesha kwamba wagonjwa wanaoanza kwa tiba za sindano hupendelea kuendelea nazo .""
Chanzo cha picha, Alex Sparrowhawk
Alex Sparrowhawk, kutoka Manchester, anafanya kazi katika shirika la msaada linalowasaidia wanaoishi na HIV linaloitwa  Terrence Higgins Trust.
Alipatikana na HIV miaka 12 iliyopita na amekuwa akipokea dawa za  ART tangu wakati huo. Anasema kuwa na chaguo tofauti la tiba ni jambo la kufurahisha.
""Habari mpya ni kitu ambacho watu wengi wamekuwa wakikisubiri.
"" Wazo la kudungwa sindano mara sita kwa mwakabadala ya kumeza vidonge kila siku  bila shaka linafurahisha. Kukumbuka kumeza vidonge kila siku ni ukumbusho wa kila siku wa HIV  na kuiweka mbele na kati kati. Huwezi kuiepuka wala kuisahau.
""Watu wengine wanaweza kuishi na watu ambao hawafahamu hali zao za HIV au wafanye kazi kwa zamu katika kiwanda ambazo zinawepeleka katika maeneo mbali mbali ya dunia, na kuwa changamoto ya kupata matibabu ya kila siku .""
Anaamini wale wanaohitaji zaidi tiba mpya, kama vile wake wanaonyanyapaliwa zaidi, wanafaa kupewa kipaumbele kupewa tiba ya sindano."
Mwanamke mwenye hiv apona bila kutumia dawa - bbc news swahili,"Chanzo cha picha, Getty Images
Mwanamke kutoka nchini Argentina anaonekana kupona kutokana na virusi vya ukimwi bila ya kutumia madawa au kupata matibabu - kikiwa ndicho kisa cha pili cha aina hiyo  kuwahi kutokea duniani.

Madaktari wanaamini kuwa mfumo wa kinga ya mwili wa mgonjwa huyo ulisafisha kirusi hicho.

Vipimo kwa zaidi ya seli zake bilioni moja viligundua kuwa hakukuwa na dalili zozote za maambukizi.

Iwapo mfumo huu utatumiwa unaweza kugundua  njia ya kumaliza au kutibu virusi vya HIV, kulingana na wataalamu.

Matokeo hayo ni thibitisho zaidi kuwa watu wachache wanazaliwa wakiwa na kinga dhidi ya HIV. Wengine wana jeni zinazozuia maambukizi.

Wengine - akiwemo mgonjwa wa Esperanza ambaye hataki kutajwa jina - wanaonekana  kuambukizwa lakini baadaye wanatokomeza kirusi hicho.

Lakini watu wengi walio na HIV wanahitaji  dawa za kupunguza makali ya kirusi hicho ya (ART)

Na iwapo wataacha  kutumia dawa hizi, kirusi hicho kinaweza kuamka tena na kusababisha matatizo  tena.

Miaka ya hivi karibuni kumekuwa na ripoti za wale wanaojulikana kama ""elite controllers"" wanaoweza kondoa  kirusi hicho  bila ya msaada wa dawa.

Adam Castillejo, kutoka London aliacha kunywa dawa za kila siku za HIV baada ya kupata matibabu ya saratani, ugonjwa ambao pia alikuwa nao.

Seli zilizokuwa na HIV zilitokomezwa wakati akipata matibabu ya saratani.



Lakini mgonjwa wa Esperanza hakuwa na HIV iliyotambuliwa kwa zaidi ya miaka nane.

Loreen Willenberg, kutoka San Francisco pia anaoneka kupona kutokana na virusi vya HIV kwa njia ya kinga yake ya mwili

Ni hii inatoa matumaini kwa wagonjwa amboa miili yao inaweza kutibu HIV.

Mtafiti mkuu Dr Xu Yu kutoka taasisi ya Ragon ya hospitali ya Massachusetts anasema huenda kuna njia ya kuweza kuwatibu watu ambao hawana uwezo wa kufanya hivyo wenyewe.



Prof John Frater, kutoka chuo cha Oxford aliiambia BBC kuwa ni vigumu kuamua ikiwa mtu amepona kabisa kutokana na HIV.

Swali kuu ni iwapo mgonjwa amefanikiwa kupona mwenyewe au kwa njia nyingine.

""Kinga yake ya mwili inaonyesha wazi kuwa alikuwa na kirusi hicho, kwa hivyo hakuna swali iwapo alikuwa hivyo.

Huenda kuna wagonjwa kama hao pale nje, wanaoweza kusaidia kwenye utafiti kuhusu tiba ya HIV.

Prof Sarah Filder mtaalamu wa HIV katika chuo cha Imperial mjini London anasema kazi hiyo itasaidia kuboresha tiba za kinga ya mwili ambazo  kwa sasa zinafanyiwa utafiti.

Lakini Dr Andrew Freedman, kutoka chuo cha  Cardiff  Medical School anasema  madawa ya sasa ya kutibu HIV ni mazuri na licha kuwa kutafuta matibabu zaidi ni muhimu, kuhakikisha madawa ya  ART yanafika kote duniani ndilo suala  muhimu kwa sasa."
Waridi wa bbc: 'picha ya video ' ilivyosababisha kifo cha mume wangu - bbc news swahili,"Chanzo cha picha, Anne Sharon Hegnhof
Mwaka huu Anne Sharon Hegnhof na mumewe ambaye ni wa asili ya Denmark wangekuwa wanasherehekea miaka kumi ya ndoa ambayo ameitaja kuwa na huba na upendo, ila tukio la mwaka wa 2018 lilizima ndoto za sherehe hiyo baada ya ajali mbaya kuwakuta wakiwa likizo nchini Uhispania.
Mnamo tarehe 21 mwezi Julai mwaka wa 2018,  Anne na mumewe kwa jina Hegnhof pamoja na watu wengine katika jamii yao walikuwa wameingia nchini Uhispania kwa  mapumziko. Jamii yake Anne ilikuwa na msisimko kwa sababu nyakati za mapumziko ulikuwa wakati wa kujuliana hali pamoja na kutangamana .
""Tulikuwa na desturi ya aina yake katika ndoa yetu , kila mwaka tulikuwa tunatenga muda wa kusafiri  katika nchi mbalimbali duniani. Kwa hiyo kila mwaka tulikuwa tunasafiri karibu mara tano tukielekea nchi mbalimbali tukijivinjari na kuwa pamoja,"" anakumbuka Anne.
Kulingana na mwanadada huyu, walikuwa wameingia nchi ya Uhispania wiki mmoja kabla ya ajali iliyobadilisha mkondo wa maisha yake. Wakiwa wamesalia na wiki nyingine moja kabla ya kurejea kwao nchini Denmark,  Anne anakumbuka nyakati za asubuhi siku hiyo walifanya mipango ya jinsi wangejivinjari kwa kutembelea ufuo wa bahari mbali na mipango ya mume wake ya kuingia sokoni kununua zawadi.
Ila mipango yao haikutimia kwani mambo yalibadilika wakiwa njiani kuelekea baharini. Anne anasema kwamba yeye na mume wake walikuwa ndani ya gari moja dogo huku jamaa wengine wakiwa kwenye gari iliyokuwa imetangulia.
Chanzo cha picha, Anne Sharon Hegnhof
""Katika nchi  hiyo kuna kuna mandhari ya kupendeza  mijini na hata maeneo yaliyo nje ya mji. Nikiwa ndani ya gari nilipotizama nje nilitambua eneo mmoja ambalo lilikuwa na muonekano kama wa mji mmoja ulio nchi yangu ya asili Kenya .Nilianza kuashiria kwa mikono nikimuonesha mume wangu eneo hilo huku nikipiga picha za 'selfie' huku gari likiwa katika mwendo wa pole pole . lakini ghafla , tulisikia kishindo kikubwa , na hapo ndipo maisha yangu yakabadilika, ""anakumbuka Anne.
Mwanadada huyo anasema kwamba alipoteza fahamu kutoka siku ajali ilipotokea hadi wiki mbili zilizofuatia. Alikuwa amelazwa kwenye chumba cha wagonjwa mahututi akiwa amepoteza fahamu.
Katika kipindi hicho anasimulia matukio ya kuelezwa na mashahidi na watu mbalimbali . Kwanza ajali iliyowapata ilisababishwa na trela kubwa ambayo lilipoteza mwelekeo katika sehemu ya mteremko ,na kuligonga gari walimokuwa Anne na mume wake. Habari ni kwamba mume wake alifariki papo hapo , huku yeye akipata majeraha karibu sehemu zote za mwili .
Kulingana na walioshuhudia waliozungumza na Anne na video zilizonaswa katika eneo hilo, ni kwamba mumewe alifariki papo hapo, ila mwanadada huyo hakuwa amepoteza fahamu wakati huo lakini alikuwa na majeraha mabaya ambapo sehemu ya tumbo lale ilikuwa imepasuka huku mkono pamoja na sehemu za mgongo na kichwa zikiwa zimepata majereha mabaya.
Habari za kifo cha mumewe
Baada ya wiki mbili mwanadada huyu alirejesha fahamu na  kitu cha kwanza alichouliza  ni 'yuko wapi mume wangu?' wakati anauliza kuhusu hali ya mumewe alikuwa bado hajafahamu kwamba alikuwa hospitalini.
Kutokana na mwangaza mwingi aliokuwa anaushuhudia, alianza kupambana kusimama wima huku akijaribu kung'oa nyaya na mirija mingi iliyokuwa imepandikizwa mwilini mwake kama sehemu ya matibabu yake .Kulingana na Anne ilibidi wahudumu wamchome sindano ya kupata usingizi ghafla kutokana na mahangaiko aliyoamka nayo.
''Nilipopata ufahamu nilikuwa bado sielewi niko wapi, nilidhani kwamba nilikuwa nimewasili mbinguni kutokana na mwanga, pamoja na kuwaona wahudumu waliovalia nguo nyeupe.
Ni tukio ambalo siwezi kulielezea. Nilikuwa sina uwezo wa kuzungumza, wale wahudumu walinipa tarakilishi ndogo ambayo nilitumia kuandika ujumbe wangu na swali nililouliza ni, yuko wapi mume wangu? Wale wahudumu walinijibu papo hapo kwamba mume wangu alifariki kwenye ajali ""anakumbuka Anne.
Chanzo cha picha, Anne Sharon Hegnhof
Mwanadada huyu anasema kwamba alikuwa haamini taarifa alizokuwa anapata kutoka kwa wahudumu, na aliwaeleza wahudumu hao kwamba taarifa hizo hazikuwa na ukweli wowote .
Katika muda huo wakati yuko bado hospitalini, Anne  anasema kwamba alipokea mgeni ambaye ni mmoja wa swahibu wake wa karibu, anasema kwamba alishangaa ni vipi amefika hospitalini.
Anne anasema alianza kwa kumuuliza ikiwa ni kweli mume wake ameaga dunia , huku akilia, alimueleza kuwa ni kweli na kwamba asizidi kulia. Mume wa Anne alikuwa anafahamika kwa jina lengine Yens , swahibu wake akamuenleza kuwa Yens yuko mahali salama, akazidi kumfariji huku akimwekea mojawapo wa wimbo aliokuwa anaupenda ili umtulize. Ni  matukio yaliokuwa yanafanyika kwa haraka sana Anne asingeng'amua cha kufanya.
''Swahibu wangu alinieleza ni lazima angefika hospitalini ili kuniwakilisha katika kutambulishwa kwangu, kwani wakati wa ajali sikuwa na cheti chochote cha mtu kufahamu mimi ni nani.
Baada  ya wiki kadhaa , nilianza kuwaeleza wahudumu wangu pale hospitalini kwamba nilihitaji kurejea nchini Denmark. Tatizo lililokuwa ni kwamba hatukuwa tunaelewana katika mawasiliano yetu, wale walikuwa wanazunguma kihispania na mimi nilikuwa sielewi"". Anasema Anne.
Mwanadada huyu anasema kwamba kabla hajaondoka nchini Uhispania , alikuwa ametoa ombi la kupata fursa ya kuona mwili wa marehemu mume wake katika chumba cha kuhifadhi maiti, ni ombi ambalo lilikubaliwa. Licha ya kwamba hakuwa na uwezo wa kutembea aliwekwa kwenye kiti cha magurudumu na kuwasilishwa kwenye chumba cha kuhifadhi maiti kwa ajili ya kumuona mume wake. Ni mojawapo ya siku ambazo hatazisahau maishani.
Alipoingia ndani ya chumba cha kuhifadhia maiti alimokuwa mume wake, Anne anasema alikuwa ameomba muda kukaa naye na kuzungumza naye kwa mara ya mwisho. Ila wale wahudumu wakamueleza kuwa hawangekubali kumpa nafasi pekee yake kutokana na hali yake kisaikolojia. Muhudumu alisimama kando karibu na mlango . Akamuona mume wake kana kwamba alikuwa amelala, akamsemesha tu huku akilia, alikaa hapo kwa takriban dakika 30.
Chanzo cha picha, Anne Sharon Hegnhof
Baada ya hapo mipango ya kusafirisha Anne, pamoja na maiti ya mume wake hadi nchini Denmark ilianza, na hatimaye alisafirishwa kutumia ndege ya matibabu kutoka Uhispania hadi nchini Denmark
Anne anasema kwamba akiwa hospitalini nchini uhispania alikuwa amefanyiwa upasauaji mara 16 katika sehemu mbali mbali za mwili ila mgongo wake ulikuwa haujaguswa. Madaktari walikuwa wamesema kwamba mwili wake ulikuwa umehimili upasuaji baada ya mwingine na kwa hiyo alihitaji muda kabla ya upasuaji mwingine kufanywa.
Alipotua uwanja wa ndege nchini Denmark, walikuwa wamekubaliana kwamba Anne hakuwa tayari kurejea nyumbani kwake na alihitaji kukaa kwenye makao maalum ya uangalizi wa wagonjwa kama yeye.
Vile vile kulikuwa na wasiwasi kwamba Anne alikuwa anapitia kipindi kizito cha kukubali mabadiliko mengi yaliotokana na ajali .
Mwanadada huyu anasema kwamba hakuhisi akiwa nyumbani wakati akiwa nje ya makao yake, na aliwasihi wahudumu wa afya pamoja na watoto wake kwamba aendelee na matibabu akiwa nyumbani. Baada ya siku tano alirejea nyumbani kwake na kuchukua uamuzi wa kuupumzisha mwili wa mume wake .
Marehemu alikuwa mwenye asili ya nchi mbili Uswidi na Denmark na kulingana na mwanadada huyu mume wake alikuwa ameshatoa wosia wa kwamba endapo angefariki mabaki yake yarejeshwe nchini Uswidi .
""Mume wangu alikuwa ni Daktari ,alikuwa mtu wa kusafiri sana. Kuna wakati aliniambia kwamba iwapo siku moja nitasafiri na nikose kurudi nyumbani basi ningependelea mabaki yangu yarejeshwe nchini Sweden. Kwa hiyo mimi niliona ni muhimu niheshimu wosia wa mume wangu.""anasema Anne.
Na hatimaye Anne aliongoza jamii ya marehemu mumewe katika kuchoma maiti yake kulingana na matakwa yake na hatimaye mabaki yake kusafrishwa hadi nchini Uswidi.
Chanzo cha picha, Anne Sharon Hegnhof
Anne anasema kwamba haikuwa rahisi kukubali matukio ya ajali hiyo iliyobadilisha maisha yake kabisa. Mwanadada huyu anakubali kwamba kukubali hatima imekuwa ni safari, iliyohusu kukataa , kuwa na hasira , kuwa na huzuni, kuwa na mawazo ya kujitoa uhai na kadhalika pamoja na hali ya kuishi na sonona ya siku nyingi.
Anasema kwamba kwa sasa amekubali hali yake, na anaona kana kwamba amepewa nafasi ya pili ya kuishi.
""Baada ya ajali iliyosababisha kifo cha mume wangu, nilikuwa siamini tena kwamba kuna Mwenyezi Mungu. Nilikuwa najiuliza  ni Mungu yupi atasababisha hali hii ya majonzi na kifo kwa mtu niliyemthamini sana? Ila kwa sasa ninaamini kuna Mungu, ninaamini kwamba kwa kibali chake amenipa nafasi ya pili ya kuishi tena. Na kwa hilo mimi nimekubali matukio ya kale na sasa nina matumaini makubwa zaidi"".
Maisha ya mwanadada huyu yamepiga hatua na anasema kwamba siri ya kuishi hatua baada ya nyingine imefanikishwa na jamii na marafiki wanaomshughulikia na kumjali. Pia mwanadada huyu anasema kwamba alipata fursa nyingine ya mahaba na kwa sasa anaye mpenzi ambaye yuko karibu naye sana.
""Siumii sana kama zamani , kwa hivi sasa nimeanza mahusiano mengine mapya, mwenza wangu amekuwa mtu muhimu katika maisha yangu , ananifariji na ananipenda sana na ninaamini hata yeye amechangia kupona kwangu kisaikolojia ""anasema.
Chanzo cha picha,  Anne Sharon Hegnhof
Anne alizaliwa nchini Kenya , ambapo mama yake ni raia wa Kenya na baba ni Raia wa Tanzania. Alipata malezi yake hadi kukamilisha chuo akiwa nchini Kenya. Anne anasema kwamba wazazi wake walifariki kwenye ajali na akasalia yatima. Bibi yake ndiye aliyemlea ila hata yeye alifariki kabla kufika utu uzima.
Alikutana na mume wake Yens katika hospitali moja jijini Nairobi wakati alikuwa anamtembelea rafiki wake aliyekuwa anaugua. Kwa upande mwngine mume wake naye alikuwa anafanya kazi ya udaktari hapo japo kwa muda.
Mapenzi yalikolea hadi walipofunga ndoa mwaka wa 2011 . Kama Yatima Anne anasema kwamba anapendelea sana kutembelea makao ya watoto wasiokuwa na wazazi kama njia ya kuhusika na maisha yao kwani anaelewa upweke na matatizo yanayoandamana na  watoto yatima ."
Utafiti: kwanini watoto wa shule wanastahili kusoma kwa kusimama badala ya kukaa - bbc news swahili,"Chanzo cha picha, Getty Images
Hebu tafakari kwa muda darasa ambalo tulipokea masomo wakati wa utoto wetu au ujana.
Katika safari hii ya kiakili ya kupendeza hakika tutagundua tena mpangilio wa madawati yaliyopangwa kwa safu, ambapo kila mmoja wetu alikuwa na mahali pake pa kudumu.
Madarasa hayo yalikuwa na nafasi kiasi cha haja tu.
Yaliundwa kutusogeza tu ndani ya mipaka ya vizuizi: kutoka kwa kiti hadi kwenye ubao, au kwa meza ya mwalimu, kufuatilia mzunguko wa safari ya kwenda na kurudi ulivunjwa na sauti ya kengele iliyotangaza mwisho wa madarasa.
Tuliweza kubadilisha madawati mara kwa mara (kwa kelele fulani) ili kuunda makundi madogo katika shughuli za ushirikiano.
Zilikuwa nyakati za utulivu fulani, ambapo tulichukua fursa hiyo kuzungumza na marafiki zetu na kupokezana vijikaratasi vya ujumbe ambao wakati mwingine hauhusiani na kinachofanyika darasani.
Mpangilio huo sio tu sehemu ya urithi wa uzoefu wa baadhi yatu ambao huwahi kuingia shuleni. Iliundwa ili kuchochea usikivu wa wanafunzi na kupunguza mwelekeo wao wa asili wa harakati.
Chanzo cha picha, Getty Images
Utafiti wa hivi majuzi unatilia shaka manufaa ya wanafunzi kukaa chini kwa muda mrefu wakati wanapofundishwa. Ushahidi wa kisayansi unaonyesha kwamba utunzaji wa kusimama unaweza kuwa na manufaa, wakati mwingine bila kutarajiwa.
Lakini kwa nini wanafunzi wasome kwa kusimama?
Moja ya sababu kuu ya matatizo ya kiafya miongoni mwa watoto bila shaka na kuwa na uzani wa mwili kupita kiasi.
Mitindo ya maisha ya kukaa chini na utumiaji wa vyakula vilivyosindikwa zaidi huchangia kwa hili. Mbali na kuongeza hatari ya ugonjwa wa moyo miongoni mwa mengine.
Ukweli huu, unaotofautishwa sana katika fasihi ya kisayansi, umesababisha kubuniwa kwa mikakati mipya ya kuzuia hali hiyo mazingira ya shule.
Mbali na kukuza mazoezi ya kimwili, ambayo ni muhimu kwa maendeleo ya afya, marekebisho makubwa yanaanza kunywa katika juhudi za kuchochea aina nyingine ya kunyosha viungo.
Moja ya mapendekezo ya kuvutia zaidi ni matumizi ya madawati yaliyoinuliwa. Haya ni madawati ambayo yanawasaidia wanafunzi kukaa au kusimama kulingana na mahitaji yao.
Chanzo cha picha, Getty Images
Zinajumuisha njia mbadala ambayo kwa kawaida huunganishwa na uwezekano wa kuzunguka darasani ili kutangamana na wanafunzi wenzaoili kuimarisha ushirikiano wa kimasomo.
Uchunguzi wa kwanza uliofanywa juu ya faida zinazowezekana za mabadiliko haya katika mkakati wa ufundishaji umewezesha kubaini angalau mbili: kuongezeka kwa matumizi ya nishati (kutoka 17% hadi 30%) na kudumisha umakini (kulingana na ripoti za kibinafsi na walimu wenyewe).
Matokeo haya ya awali yamefungua mlango kwa nadharia za ubunifu za utafiti.
Kwa kuzingatia kwamba shughuli za kimwili huongeza utendaji wa utambuzi kwa watoto na vijana, je, inawezekana kufikia athari sawa kwa kutumia madawati haya?
Hadi hivi majuzi, marejeleo ya uboreshaji wa utendaji wa utambuzi unaohusishwa na utafiti wa kudumu yalikuwa na ushahidi.
Katika hali nzuri zaidi, zilipunguzwa kwa uthamini wa kibinafsi wa walimu. Lakini hawakuanzisha mbinu ambayo ingeruhusu hitimisho thabiti kufanywa.
Hilo lilibadilika hivi majuzi wakati kundi la watafiti wa Marekani lilipounda utafiti wa muda mrefu (wa miaka miwili) unaohusisha madarasa mawili kutoka taasisi ya Texas.
Madawati ya juu yaliletwa katika moja ya vyumba vya madarasa, huku yale ya jadi yakiwekwa kwenye chumba kingine. Washiriki wote walikuwa vijana wa umri wa miaka 14.
Mtaala wa kitaaluma na walimu wanaosimamia kuufundisha walikuwa sawa katika visa vyote viwili.
Kufika mwisho wa mchakato huo, wanafunzi katika madarasa hayo mawili walilinganishwa kwa kutumia majaribio ya nyurosaikolojia ya kompyuta na mbinu za uchunguzi wa neva (infrared spectroscopy).
Chanzo cha picha, Getty Images
Matokeo yalikuwa ya kushangaza zaidi. Yalionyesha kuwa vijana ambao walikuwa wamesoma kwa muda uliopangwa kwa kutumia madawati yaliyoinuliwa juu wameboresha kumbukumbu zao za kufanya kazi (uwezo wa kuhifadhi habari na kuzichakata ili kuendana na kazi) na katika kazi zao za utendaji (kujidhibiti, kutatua shida, kupanga na kadhalika).
Kwa kuongezea, ilibainika kuwa tundu lake la mbele la kushoto (eneo la ubongo ambalo halijakomaa kabisa hadi kufikia muongo wa tatu wa maisha) lilikuwa linafanya kazi zaidi wakati wa majaribio.
Ushahidi unapendekeza matumizi makubwa ya mawazo ya kufikirika na uwezo wa juu wa kuzuia msukumo.
Leo kuna ushahidi wa kutosha kwamba kumbukumbu za kufanya kazi na kazi za utendaji ni muhimu ili kukabiliana na matatizo ya kila siku, ambayo huleta utata na changamoto, kuahsiria kwamba hakuna jibu sahihi.
Umuhimu wake kwa hivyo unaweza kusaidia hata zaidi ya kutumiwa kielimu pekee.
Licha ya tafiti kadhaa zilizofanywa bado kuna njia ndefu ya kufafanua kikamilifu sababu halisi za jambo hili ambalo linaweza kuleta mapinduzi katika jinsi tunavyoelewa elimu."
Utafiti: unajua kulala kati ya saa 4 na saa 5 usiku kunapunguza hatari ya magonjwa ya moyo? - bbc news swahili,"Chanzo cha picha, Getty Images
Inaonekana kuna muda muafaka wa kulala - kati ya saa 4 na 5 usiku - ambao unaohusishwa na afya bora ya moyo, wanasema watafiti ambao wamewachunguza watu wa kujitolea takribani 88,000.
Timu maalumu kutoka Biobank ya Uingereza inaamini kwamba kuwa na uwiano sawa wa usingizi na namna mwili unavyotaka kunaweza kufafanua uhusiano uliopo wa uwezekano wa kupunguza hatari ya mshtuko wa moyo pamoja na kiharusi.
Namna ya mwendendo wa asili wa mwili wa saa 24 ni muhimu kwa ustawi pamoja na tahadhari.  Kwa sababu kuna uwezekano wa kutokea kwa shinikizo la damu.
Katika utafiti huo, ambao umechapishwa katika Jarida kuhusu masuala ya Moyo la Ulaya, watafiti walikusanya data kuhusu nyakati za kulala na kuamka kwa zaidi ya siku saba kwa kutumia kifaa kinachofanana na saa ya mkono kinachovaliwa na watu waliojitolea.
Walifuatilia kile kilichotokea kwa waliojitolea katika suala la afya ya moyo na mzunguko wa damu kwa wastani wa miaka sita.
Zaidi ya watu wazima 3,000 walipata ugonjwa wa moyo na mishipa. Visa hivi ving kati ya zilizotokea kwa watu ambao walichelewa kulala au walilala mapema kabla ya muda muafaka wa kati ya saa 4 na saa 5 usiku.
Watafiti hao walijaribu kudhibiti  vyanzo ama mambo mengine yanayosababisha matatizo ya moyo wa mtu, kama vile umri wao, uzito na viwango vya 'cholesterol', lakini mkazo uliowekwa na utafiti wao ni kwmaba hauwezi kuthibitisha chanjo na athari.
Chanzo cha picha, Getty Images
Mwandishi wa utafiti huo, Dk David Plans, kutoka Chuo Kikuu cha Exeter, alisema: ""Ingawa hatuwezi kuhitimisha sababu kutoka kwenye utafiti wetu, matokeo yanaonyesha kuwa kulala mapema au kuchelewa kulala kunaweza kutatiza namna mwili unavyojiendesha kwa saa 24 na kusababisha matokeo mabaya kwa afya ya moyo na mishipa.
""Wakati wa hatari zaidi ulikuwa baada ya usiku wa manane, kwa sababu inaweza kupunguza uwezekano wa kuona mwanga wa asubuhi, ambao huweka upya saa ya mwili ama mwili unavyoanza upya wasaa wake wa maisha ya siku.""
Regina Giblin, muuguzi mkuu wa magonjwa ya moyo katoka taasisi ya magonjwa ya moyo ya British Heart Foundation, alisema: ""Utafiti huu mkubwa unaonyesha kuwa kulala kati ya saa 4 na saa 5 usiku kunaweza kuwa mahali pazuri kwa watu wengi kuweka mioyo yao kuwa yenye afya kwa muda mrefu.
""Hata hivyo, ni muhimu kukumbuka kuwa utafiti huu unaonyehsa uhusiano tu uliopo wa kulala kati ya saa 5-6 na afya ya moyo na utafiti huu hauwezi kuthibitisha sababu hasa nini ya hilo na athari ni zipi. Utafiti zaidi unahitajika kuhusu wakati wa kulala kama moja ya sababu zinazoweza kuleta hatari ya magonjwa ya moyo na mzunguko wa damu.
Kupata usingizi wa kutosha ni muhimu kwa ustawi wetu kwa jumla pamoja na afya ya moyo na mzunguko wa damu. Watu wazima wengi wanapaswa kulenga kulala kwa angalau masaa saba hadi tisa kila usiku, alisema.
""Lakini usingizi sio jambo pekee linaloweza kuathiri afya ya moyo. Ni muhimu pia kuangalia mtindo wako wa maisha kama kujua hali ya shinikizo la damu na viwango vya cholesterol, kuwa na uzito mzuri, kufanya mazoezi mara kwa mara, kupunguza ulaji wa chumvi na unywaji wa pombe. Pia kula mlo kamili kunaweza pia kusaidia kudumisha afya ya moyo wako."" alisema."
Utafiti: ‘kihisio’ kwenye ubongo kinachosababisha urefu wa binadamu chagunduliwa - bbc news swahili,"Mara kibao watu huskika saana wakisema aah natamani saana kuwa mrefu au napenda saana mtu mwenye kimo kirefu.
Sasa Wanasayansi wanasema kwamba fumbo la wanadamu kuwa warefu na kufikia balehe mapema kuliko zamani sasa linaweza kubainishwa kwa kihisio 'sensor' iliyopo kwenye ubongo wa mwanadamu."
Tiba binafsi : je ni vyema kutafuta taarifa kwenye mtandao na kutumia dawa bila ushauri wa daktari? - bbc news swahili,"Chanzo cha picha, iStock
Maria (jina lake limebadilishwa) ana umri wa miaka  48 . Amekuwa akiugua kipandauso kwa miaka 20. Yeye pia ni daktari wa meno.
Hatahivyo, humuona daktari na mara moja au mara mbili kwa ajili ya kupata matibabu ya kipandauso. Alifikiri anafahamu dawa kwasababu alikuwa ni daktari.
Alikuwa akimeza dawa za kuzuwia maumivu wakati wote alipohisi ana maumivu ya kichwa na kupata nafuu ya muda. Kila mara nilipokuwa nikienda kwa daktarin nilikuwa napewa dawa hiyo hiyo.
Suala hilo lilikuwa la kawaida na wala halikuwahi kujadiliwa nyumbani kwake. Alichukulia ugonjwa wa maumivu ya kichwa cha kipandauso kama tatizo dogo. Lakini tatizo lile dogo liligeuka kuwa baya siku moja.
Alipogundua, vipimo vya matibabu vilionyesha kuwa utendaji kazi wa figo yake umepungua kwa asilimia 5.
Dkt Kanneganti Chandra, ambaye anafanya kazi kama daktarin nchini Uingereza, aliiambia BBC kuwa sasa ameshauriwa kupata matibabu ya figo.
Chanzo cha picha, Getty Images
Ni yapi madhara ya tiba binafsi ?
Watu wengi kama vile, Maria, hutumia madawa kwa ajili ya matatizo ya kiafya kama vile maumivu ya kichwa, homa, maumivu ya mgongo na maumivu ya miguu bila kupata ushauri wa daktari.
Utafiti wa mwaka 2015 wa timu ya madaktari katika hospitali ya Safdarjung katika  New Delhi ulibaini kuwa  37% ya watu katika miji na 17% katika maeneo ya vijijini hawkautaka kwenda kwa datary kwa matatizo madogo ya kiafya.
Watu walioelemika wana uwezekano mkubwa wa tiba ya kibinafsi.
Utafiti ulibaini kwamba watu wengi hujitibu binafsi iwe kupitia uzoefu wa kibinafsi au kwa kuzingatia dawa walizoandikiwa na daktari awali.
Pia inafahamika kwamba wat umara nyinyi pia hutumia dawa zao wenyewe kama vile kutibu homa na mafua. Pia iligundulika kuwa baadhi ya  watu wanaotumia dawa hizi za tiba ya kibinafsi hawakumeza dozi nzima ya dawa za kutibu maambukizi(Antibiotics).
Madaktari walionya kwamba kumeza antibiotics na dawa nyingine za homoni(steroids) bila wiushauri wa daktari ni jambo linaloweza  kuhatarisha maisha.
Chanzo cha picha, CHANDRA KANNEGANTI/FACEBOOK
Akitoa mfano wa Maria, Dkt . Chandra salisema kuwa tiba-binafsi wakati mwingine huhatarisha maisha saw ana inavyokuwa tatizo dogo wakati ugonjwa unapojitokeza.
Madaktari wamebaini kuwa kutumia dawa za maumivu bila kushauriwa na daktarin kwa miaka 20 ndio tatizo la kuugua kwa figo yake . Alifanyiwa upandikizwaji wa figo baada ya mume wake kumpatia msaada wa figo.
Hatahivyo, Dkt. Chandra aliuliza, ""Ni figo watoaji wangapi wa figo waliopo? Na ni watu wangapi wanaweza kupona baada ya kupoteza kiungo kingine cha mwili kama mafigo?""
Chanzo cha picha, Getty Images
Katika eneo la Kerala nchini India ,  msichana mwenye umri wa miaka 17 alitazama video ya YouTube wiki iliyopita na akajifungua mtoto bila msaada wowote. Watu wa familia yake walimkimbiza hospitali baada ya kuvuja damu nyingi.
Dokta  Dakshyaini Purini, ambaye ni daktarin bingwa wa wanawake katika  hospitali ya seikali ya Bibinagar, alisema ni hatari sana kujifungua ukiwa peke yako.
Katika mwaka 2018, mwanamke alifariki wakati alipokuwa akijifungua katika nyumba yake katika jimbo la Tamil Nadu.
Chanzo cha picha, Getty Images
Wakati wa utoaji wa mimba,  kutokana na tiba binafsi bila uangalizi wakat iwa kijifungua inaweza kusababisha:
Alionya kuwa hali kama hizo huwafanya watoto washindwe kujifanyia kazi katika miaka yao ya kwanza ya maisha.
Chanzo cha picha, DR DAKSHAYANI PURINI
Dokta Chandra Kanneganti anasema sio sahihi kumwambia mgonjwa afanyiwe vipimo vya kila kitu bila kuangalia hali yake ya afya kwa siku chache.
""Kwa bahati mbaya kuna propaganda nyingi zinazoendelea kwamba ni muhimu kwenda katika hospitali zenye madaktari bingwa zaidi kwa kila tatizo dogo la kiafya ,"" alilalamika.
Dokta Chandra alisema kuwa watu wanaogopa kwenda hospitali kutokana na madaktari kuwataka wagonjwa  kufanyiwa 'uchunguzi wa mwili mzima' katika hospitali za kibinafsi na hilo huwafanya watu kuepuka hospitali kwa kuogopa garama kubwa za vipimo na matibabu.
Anasema garama ya tiba imekuwa mzigo mkubwa kwa mtu wa kawaida.
"" Nyenzo kama Intaneti na  Google zimewarahisishia watu kupata taarifa, lakini madhara ya tiba binafsi yanatisha ,"" alisema Dkt Chandra.
PICHA
Dkt . Chandra anaonya kuwa tiba binafsi inaweza kukupa nafuu ya muda mfupi lakini hmadhara yake ni ya muda mrefu na ya kiwango cha juu
Nchi kama Uingereza, tiba binafsi ni marufuku.
Anasema kwamba katika nchi zilizoendelea madawa huwa hayatolewi dukani bila karatasi ya maelezo ya daktari na ukosefu wa sera hiyo kwa mataifa mengi duniani ni chanzo cha matatizo mengi  ya kiafya.
Amewaonya watu kuacha kwenda katika maduka ya dawa na kununua dawa zao, kama njia ya kujitibu wenyewe, na kuongeza kuwa tiba hiyo inaweza kupelekea mtu kupata mshituko wa moyo,  kuharibika kwa figo na viungo vingine vya  mwili.
Anashauri usitumie dawa za kumaliza maumivu bila ushauri wa  daktari. ""Zinaleta uharibifu usioweza kukarabatiwa kabla haujagundua kosa ,"" alisema."
David fuller: mhudumu wa hospitali akiri kuibaka miili ya wafu 100 ndani ya miaka 12 - bbc news swahili,"Chanzo cha picha, KENT POLICE
Tahadhari: Taarifa hii inaweza kuwa na maneno makali kwa baadhi ya wasomaji.
Mhudumu katika hospitali nchini Uingereza alikiri kuwauwa wanawake wawili mwaka 1987 na kubaka miili ya wafu wa kike 100 , wakiwemo watoto
Katika siku ya kesi ya mauaji iliyofanyika katika mahakama ya eneo la  Maidstone Crown Court, Fuller aligeuza kilichotarajiwa kuwa kukubali au kukana mashitaka na kuwa kutubu.
Awali alikiri kuibaka miili ya wafu katika chumba cha kuhifadhia maiti cha Hospitali ya Kent  kwa kipindi cha miaka 12.
Awali Bw Fuller alikuwa amekiri kuwauwa wanawake, akisema madai yalikuwa ""sio ya uwajibikaji "", lakini akakana binafsi kuwauwa.
Jaji  Cheema Garb aliliagiza jopo la mahakama kumtia hatiani kwa kuwauwa wanawake hao wawili baada ya kauli yake.
Waziri wa mambo ya ndani wa Uingereza  Preeti Patel alisema, "" Kesi hii ni mbaya sana. Uhalifu unaoumiza uliotekelezwa katika kesi hii utasababisha maumivu na kuwasumbua watu kiakili.
Nataka kuchukua fursa hii kuwakumbuka wasichana hawa, Wendy Nell na  Caroline Pierce, ambao maisha yao yalikatizwa miaka 30 iliyopita.
Nina matumaini kuwa familia zao zitapata faraja na ahueni katika upatikanaji wa haki katika kesi hii.
Kabla ya kesi , Bw Fuller alikuwa amekiri makosa 51, yakiwemo makosa 44 dhidi ya waathiriwa 78  waliotambuliwa katika vyumba viwili vya kuhifadhia maiti ambako alifanya kazi kama fundi wa umeme.
Chanzo cha picha, KENT POLICE
Familia ya Bi Neil ilisema katika taarifa yake kwamba : ""Ni vizuri kujua kwamba sasa yuko nje ya mahali ambapo anaweza kuumizwa na yeyote .""
Wapelelezi  katika kesi hiyo wanasema ushahidi uliokusanywa hivi karibuni baada ya kuendelea kwa kesi, kama vile kipimo cha DNA, na operesheni kubwa ya polisi  iliyogarimu pauni milioni 2.5 imepelekea Bw Fuller kupatikana na hatia ya mauaji mara mbili.
Kulingana na uchunguzi huo mate na vinasaba vingine-DNA-vilipatikana kwenye kitanda cha Bi Nile, taulo na ushahidi mwingine wa kingono. Sampuli za vielelezo vya ngono pia zilipatikana  kwenye suruali za 'tights' ya Bi  Pierce.
Zilikuwa ni nguo pekee alizokuwa amevaa mwilini mwake wakati ulipopatikana kwenye mtaro wiki tatu baada ya kutekwa kwake.
Msako uliofanywa katika nyumba ya Bw Fuller baada ya kukamatwa kwake kuhusiana na  mashitaka ya mauaji ulibaini kuwa alikuwa ametunza picha za ajabu za utupu na video za mamilioni ya watoto  katika mojawapo ya vyumba vya nyumba yake .
Alikuwa amezihifadhi  picha hizi za aibu katika , floppy disks, DVDs na memory card nyingi.
Chanzo cha picha, KENT POLICE
Bw Fuller amekuwa akifanya kazi kama fundi wa  umeme katika hospitali mbali mbali tangu mwaka  1989,  na alikuwa amefanya kazi katika hospitali za  Kent na Sussex hadi zilipofugwa Septemba 2011.
'Ni uhalifu wa ambao haukuwahi kutokea kabla'
Kitendo cha Fuller cha kuwakosea heshima maiti ni uhalifu ambao polisi ya Kent, au kikosi chochote cha Uingereza hakijawahi kukumbana nao kabla.
Kwa zaidi ya miezi minane iliyopita , msaada maalum wa thamani ya pauni milioni  15 1.5  kwa ajili ya waathiriwa umeundwa kwa ajili ya kesi hii na unawahusisha polisi 150 waliopewa mafunzo maalum ya kukabiliana na uhalifu wa aina hii.
Mahakama ilisema kulikuwa na ushahidi  kwamba Bi Neil alibakwa baada ya kifo chake au wakati aliposhambuliwa. Bi  Neil aliuawa tarehe  23, 1987, katika nyumba yao iliyopo kwenye eneo la barabara ya Guildford.
Chanzo cha picha, KENT POLICE
Katika taarifa iliyotolewa baada ya ombi lililotolewa na Full, familia ya Neililisema kuwa ilitaka kujua kwa miaka 34 ni nani aliyemuua na ''hali yake katika muda wa mwisho kabla ya kifo chake .""
""Sasa tunajua,"" ilisema taarifa yao, na kuongeza kwamba wanasikitika kwamba ilikuwa mbaya kuliko walivyowahi kufikiria'' , ilieleza taarifa hiyo.
""Tuna matumaini kuwa tunaweza kuomboleza na kupona  ,"" iliongeza na kwamba .Na sasa mnaweza kuanza kumkumbuka kama msichana mrembo, mkarimu, na mwenye kujali  watu''
Chanzo cha picha, KENT POLICE
Ni taarifa chache sana zinazofahamika kuhusu kilichotokea kwa   Bi  Pierce baada ya kutekwa nje ya nyumbani kwao katika eneo la  Grosvenor Park  Nobemba 24. Majirani waliripoti kusikia mayowe, lakini mwili wake ulipatikana  katika shamba moja  na mfanyakazi wa shamba hilo   Romney Marsh, maili 40 kutoka nyumbani kwao.
Polisi inasema kuna uwezekano mkubwa kwamba Bw  Fuller alikutana na wasichana hawa wawili kabla ya kuwauwa . Filler Supa Snap alikwua mteja wa kampuni ya kupiga picha ambako Bi Neil alikuwa akifanya kazi.
Picha zilizokamatwa kutoka kwa Fuller pia zinanyesha kwamba Fuller pia alikuwa akitembelea mgahawa wa Brown ambako Bi  Pierce  alikuwa akifanya kazi kama Meneja.
kujali  watu''.
Ni taarifa chache sana zinazofahamika kuhusu kilichotokea kwa   Bi  Pierce baada ya kutekwa nje ya nyumbani kwao katika eneo la  Grosvenor Park  Nobemba 24. Majirani waliripoti kusikia mayowe, lakini mwili wake ulipatikana  katika shamba moja  na mfanyakazi wa shamba hilo   Romney Marsh, maili 40 kutoka nyumbani kwao.
Polisi inasema kuna uwezekano mkubwa kwamba Bw  Fuller alikutana na wasichana hawa wawili kabla ya kuwauwa . Filler Supa Snap alikwua mteja wa kampuni ya kupiga picha ambako Bi Neil alikuwa akifanya kazi.
Picha zilizokamatwa kutoka kwa Fuller pia zinanyesha kwamba Fuller pia alikuwa akitembelea mgahawa wa    Brown ambako Bi  Pierce  alikuwa akifanya kazi kama Meneja.
Fuller pia alirekodi  visa 30 vya wizi katika miaka ya  1970, ambavyo polisi waliviita    ""creeper style."". Lakini hakuwahi kufungwa kwasababu uhalifu wake haukuwa na ushahidi wa polisi wa hifadhi ya data za DNA za polisi.
Waziri wa afya wa Uingereza Sajid Javed,  amesema kuwa Huduma za afya za Uingereza zimeandikia barua  hospitali zote kukagua vyumba vya maiti na kutathmini taarifa za  uchunguzi wa mait kufuatia kesi hii."
Moyo wako husimama unapopiga chafya? - bbc news swahili,"Kupiga chafya kwa ghafla kunahusishwa na kuanza ghafla kwa kifafa, baadhi huja na matokeo mabaya.
Madaktari wanasema kupiga chafya kunasaidia kulinda mapafu dhidi ya kitu kingine chochote kinachoingia kwenye mapafu isipokuwa hewa.
Ni hewa tu inayoruhusiwa kuingia kwenye mapafu - ikiwa kuna kitu karibu na pua ambacho sio hewa itajaribu kuiondoa kwa nguvu, na kusababisha kupiga chafya.
Katika makala ya kina iliyochapishwa na jarida la Healthline Health kuhusu kupiga chafya linasema kupiga chafya ni muhimu kwa mwili wa binadamu, na kwa kawaida hakusababishi matatizo yoyote makubwa ya kiafya.
Jarida hilo linaeleza kuwa kupiga chafya ni njia ya muhimu ya kuondoa vitu visivyohitajika kutoka puani au kooni, na huja kwa nguvu wakati upepo ama hewa inapokuja bila maandalizi.
Moja ya kazi kubwa ya pua ni kusafisha hewa tunayovuta, yaani kuhakikisha hakuna uchafu wala ugonjwa wowote. Wakati mwingine uchafu unaweza kuingia kwenye pua na kuwa tatizo ambalo pia husababisha kupiga chafya.
Baadhi ya watu wanasema kitendo cha kupiga chafya kiko karibu na kifo kwa sababu wakati mtu anapiga chafya anakuwa kama amerukwa na akili.
Lakini daktari alisema kwamba ilikuwa taarifa ya matibabu tu na haiko hivyo.
Alisema kupiga chafya ni kama kinga dhidi ya afya ya binadamu lakini mwili ukijaribu kutoa nguvu. ""Sio suala la kifo, ni suala la afya.""
""Inakuwa kama wazimu kwa sababu koo hufunga kwa sekunde moja lakini inapopiga chafya hufunguka.""
""Haitaki kitu chochote zaidi ya hewa kuingia na kufanya eneo hilo lifungwe kiasi cha kuhisi kukimbilia kuzimu,"" alisema Dk Manya.
Chanzo cha picha, Getty Images
Kuna sababu nyingi zinazosababisha mtu kupiga chafya, hiyo ni kwa mujibu wa Dk. Celeb Manya, mtaalamu katika Hospitali Kuu ya Gusau katika Jimbo la Zamfara.
Sabau hizo ni pamoja na kinga ya mwili, magonjwa kama mafua na kuvuta hewa yenye kemikali kama vile manukato na kadhalika.
Watafiti katika Chuo Kikuu cha Saarland wanasema katika utafiti wao walioufanya kwamba baadhi ya watu wanasema wanapiga chafya mara tu wanapokula na kushiba.
Wengine husema kwamba tamaa ya ngono pia huwafanya kupiga chafya.
Kulingana na hali ya mwili - ni nini kisicho na afya kinaweza kusababisha mtu kuwa na wasiwasi na kupiga chafya sana.
Mtaalamu huyo alisema baadhi ya watu hawapendi miili yao kuathiriwa na vitu vingine mfano vumbi la takataka au moshi ambapo chakula kinakuwa na harufu flani au kunusa kitu na wengine harufu kutoka kwa viumbe kama kuku wanapokuwa karibu husababisha kupiga chafya. - wengine hata Mende huwafanya kupiga chafya.
Watu hujaribu kubana kupiga chafya kwa sababu za kuhofia kunyanyapaliwa na wanaomzunguka katika jamii au kwa sababu zingine.
Baadhi hujaribu kufungua njia ya hewa polepole na wengine hubana hadi kupiga chafya polepole. Lakini madaktari wanasema kupiga chafya hakuwezi kuzuilika pale inapotokea.
Ni ngumu kuzuia kupiga chafya kwani husababisha kifo, Daktari anaeleza. Ingawa jarida la masuala ya afya la Healthline health linasema halijawahi kukutana na taarifa kuwa kupiga chafya kumesababisha kifo cha mtu, lakini haiwezi kusemwa kuwa haiwezekani mtu kufa kwa kubana kupiga chafya.
Anasema kuwa madhara yanayoweza kusababishwa na kupiga chafya yanaweza kuwa makubwa kama vile uvimbe kwenye ubongo na kupasuka koo na mapafu ambayo yote yanaweza kusababisha kifo.Kwa mujibu wa Dokta Manya, kama mtu ataendelea kupiga chafya, itamzuia kumlinda na ugonjwa wowote ule unaopaswa kulindwa kwa wakati huo.
Anasema sababu zinazosabisha mtu kupiga chafya ni ndogo na hazina madhara kwa mfano vumbi. Kwa mujibu wa Healthline, angalau mtu mmoja amepasuka koo kutokana na kupiga chafya, ambapo hawezi kuzungumza au kumeza chakula.
Matatizo mengine yanayosababishwa na kupiga chafya ni pamoja na kuvunjika mbavu na sikio na matatizo ya macho na pua.
Chanzo cha picha, Getty Images
Daktari anasema wakati mtu anapopiga chafya anapunguza kiwango cha mapigo ya moyo na shinikizo la damu. Anasema kwa mfano, ikiwa mapigo ya moyo ya mtu yanafikia mapigo 100 kwa dakika moja , muda wa kupiga chafya unashuka hadi mapigo 90 au 80, ndivyo pia shinikizo la damu la mtu inapoingia.
Jarida la afya linasema kuwa kupiga chafya hakusababishi mshtuko wa moyo, bali kunapunguza mapigo ya moyo.
Kupiga chafya kama madaktari wanavyoeleza ni njia salama ya kuwa na afya njema na kwa kawaida kuacha kupiga chafya hakusababishi chochote zaidi ya maumivu ya kichwa na viungo lakini wakati mwingine kuidhibiti inakuwa mbaya zaidi.
Jambo muhimu ni kutobana kupiga chafya , ruhusu mwili kupiga chafya pale inapohitajika."
Unajua kimo chako kinaweza kukuweka kwenye hatari ya kupata magonjwa ? - bbc news swahili,"Chanzo cha picha, Getty Images
Kuna mabadiliko makubwa ya urefu wa watu duniani leo ukilinganisha na enzi za mababu zetu, kwa sasa wastani wa urefu wa watu umeongezeka kulinganisha na miaka 1,00 iliyopita na moja ya mambo yaliyochangia hilo ni kuboreka kwa maisha ya watu katika maeneo mengi duniani.

Watu leo ni warefu zaidi, kwa wastani, kuliko mababu zao miaka 100 iliyopita. Hii ni kweli kwa kila nchi duniani. Lakini ni kiasi gani urefu wa binadamu umebadilika, na hii inatofautianaje duniani kote?

Utafiti wa kimataifa uliochapishwa na mtandao wa wanasayansi wa afya duniani, NCD-RisC mwaka 2016 unaonesha wastani wa urefu kwa wanaume duniani umeongezeka kutoka sentimita 162 mpaka 171 na kwa wanawake umeongezeka kutoka sentimita 151 mpaka 159

Mtandao wa onhealth.com unabainisha kuwa lishe duni na magonjwa wakati wa utoto hupunguza ukuaji wa binadamu. Matokeo yake, urefu wa wastani wa idadi ya watu unahusiana sana na viwango vya maisha katika jamii husika.

Yafuatayo ni magonjwa ambayo mbali na sababu nyingine, kimo chako kinaweza kuhusishwa nayo, ama ukawa kwenye hatari kubwa ya kupata kuliko mwenye kimo tofauti na chako.

Kwa mujibu wa mtandao wa masuala ya kitabibu webMD.com unaoratibiwa na watabibu nguli, utafiti unaonesha kuwa ukiwa chini ya wastani wa kimo ama urefu wa wastani wa sentimina 171 kwa mwanaume na 159 kwa mwanamke unakuwa kwenye hatari ndogo ya kupata magonjwa hasa saratani.
Chanzo cha picha, Getty Images
Utafiti uliofanywa kwa wanawake 100,000 Ulaya na Makerani ulionesha kwamba, wanawake wafupi walikuwa kwenye hatari ndogo ya kupata saratani ya ovari inayoathiri mfumo wa uzazi.
Utafiti mwingine uliofanywa uliohusisha wanaume wa 9,000 Uingereza wenye umri wa kati 50 na 69 ulionesha kwamba wanaume wafupi walikuwa kwenye hatari ndogo ya kupata saratani ya tezi dume.
Kwa mujibu wa wafiti, urefu wa miguu yako unahusishwa na uwezekano wa kupata ugonjwa wa kisukari cha aina ya pili. Kwa mujibu wa takwimu za miaka mitano zilizohusisha watu wazima 6,000 watafiti wanaona kwamba watu warefu wako kwenye hatari ndogo ya kupata ugonjwa huo kuliko wafupi.
Vifahamu vyakula ambavyo vikichanganywa hugeuka sumu
Mgonjwa alivyowashangaza madaktari kwa kuwa na damu yenye rangi nyeupe
Ingawa kisayansi haiko wazi kwa namna gani urefu wa miguu unahusishwa na kisukari, lakini kinachoelezwa ni kukihusisha na lishe, kwamba ufupi kwa kiwango kikubwa kunahusishwa na lishe duni wakati wa ujauzito wa mama, matatizo wakati wa kujifungua ama lishe duni wakati wa utoto.
Katika hili wanasayansi wanaumiza kichwa kutafuta sababu za kisayasi kwanini hili linawezekana. Walichokibaini ni kuwa watu wafupi wenye kimo cha futi 5.3 wako kwenye hatari kubwa kwa asilimia 50% ya kupata ugonjwa wa moyo kuliko watu wenye urefu wa futi 5.8 au zaidi ya urefu huo.
Chanzo cha picha, Getty Images
Wanachokiona sasa wanakihusisha na lishe duni ama maambukizi wakati wa kujifungua kwa mama kulikoathiri ukuaji wa mtoto.Inawezekana pia kwa mujibu wa wanasayansi kwamba jeni za binadamu zinaathiri kimo chako na kukuweka katika hatari ya kupata matatizo ya magonjwa ya moyo katika maisha yako.
Mtandao wa kitabibu wa webmd.com unasema hili linatokea wakati mtitiriko wa damu inayoingia kwenye ubongo kuathiriwa ama kutokwenda kabisa. Watu warefu wako kwenye hatari ndogo ya kukutwa na tatizo hili kuliko watu wafupi, na linawezekana zaidi kama watu hawa warefu watakuwa na uzito unaotakiwa kiafya.
Lishe na masuala mengine ya kiafya wakati wa ukuaji wako kunaweza pia kuathiri urefu wako wa leo na ikachangia katika tatizo la kupooza wakati fulani katika maisha yako.
Wakati huu wa janga la Corona, kumekuwa na dhana ya baadhi ya chanjo kusababisha damu kuganda. Athari za kitafiti zinaendelea kufanywa katika visa vichache na vya nadra vilivyotokea kuhusu kuganda kwa damu kwa baadhi ya chanjo  za Corona.
Kuganda kwa damu ni tatizo kubwa na linapohusisha moja ya mishipa mikubwa iayokwenda kwenye mapafu.
Chanzo cha picha, Getty Images
Watafiti mpaka sasa wanashindwa kubainisha kwanini urefu unahusisha na kuganda kwa damu , lakini utafiti unaonyesha unapokuwa mfupi zaidi, uakuwa kwenye hatari ndogo ya kupata tatizo la damu kuganda kwenye mishipa. Watu ambao wanaurefu wa futi 5 au chini ya hapo wako kwenye hatari ndogo kuliko wale wenye urefu wa zaidi ya futi 5.
Muhimu kufahamu, magonjwa ama matatizo tajwa yanaweza kusababishwa na mambo mengine ama sababu nyingine zaidi ya urefu ama ufupi wako, lakini kisayansi kimo chako kinaweza kuwa moja ya sababu ya tatizo moja wapo kati ya yaliyotajwa katika Makala hii."
Njia 5 muhimu za kisayansi zinazoweza kukusaidia kuishi maisha marefu yenye furaha - bbc news swahili,"Chanzo cha picha, Getty Images
Njia 5 muhimu za kisayansi zinazoweza kukusaidia kuishi maisha marefu yenye furaha
Watu wengi wanataka kuishi maisha maisha marefu  na ya furaha, au walau kuepuka maisha mafupi na mabaya. Iwapo unajipata miongoni mwa watu hao walio wengi,  una bahati.
Changamoto ni kugeuza uelewa huu kuwa ushauri na tiba ambavyo tunaweza kunufaika nayo. Hapa tunaelezea mambo ambayo yanarefusha maisha ya kiafya kulingana na inavyofikiriwa kisayansi na kuonyesha jinsi  mambo haya ni ukweli wa kisayansi.
1. Virutubisho na mtindo wa maishaUtafiti wa makundi makubwa ya watu unaonyesha kwamba kuwa kutoongeza uzito wa mwili, kutovuta sigara, kunywa vilevi kwa kiasi, na kula walau milo mitano ya matunda na mboga kwa siku inaweza kuongeza umri wako wa kuishi kwa miaka 14 ikilinganishwa na mtu anayevuta sigara au tumbaku, kunywa vilevi kupita kiasi, na kuwa na uzito wa mwili wa kupita kiasi.
Chanzo cha picha, Getty Images
Punguza wanga hata zaidi,  kwa karibu theluthi tatu, kile kinachoitwa sheria ya udhibiti wa chakula, kuliboresha afya na kuongeza muda wa maisha katika panya na nyani, ilimradi wanakula vyakula sahihi, ingawa hicho ni kitu kigumu kumtaka binadamu afanye hivyo, ambaye ana majaribu ya chakula.
Kula chakula kidogo kwa saa chache za siku au kufunga na kula katika masaa manane kwa siku  au kufunga kula chakula siku mbili kwa wiki  ni mambo yanayoaminiwa kupunguza hatari za watu wenye umri wa kati wa maisha za kupata magonjwa yenye uhusiano na umri.
2. Mazoezi ya mwili  Kwa ujumla duniani, maisha ya kutofanya mazoezi ya mwili  husababisha moja kwa moja  10% ya vifo vya mapema kutokana na magonjwa ya kudumu, kama vile  ugonjwa wa moyo, kisukari aina ya mbili, na aina mbali mbali  za saratani.  Kama kila mtu duniani atafanya mazoezi ya kutosha, athari yake inaweza kuwa ni ongezeko la kuishi umri mrefu wa maisha ya afya kwa karibu mwaka mmoja.  Lakini ni kiasi gani cha mazoezi kilicho bora? Mazoezi ya viwango vya juu zaidi kwa ukweli ni mabaya kwako, sio tu katika kuimarisha misuli au  kukunja mifupa laini inayounganisha viungo.
Chanzo cha picha, Getty Images
Mazoezi ya viwango vya juu yanaweza kuzuia utendaji kinga ya mwili na kuongeza hatari ya mtu kupata ugonjwa wa mfumo wa upumuaji.  Mazoezi ya zaidi ya dakika 30 kidogo, rahisi na ya haraka yanatosha kwa watu wengi. Sio tu kwamba yanakufanya uwe mwenye nguvu na imara tu , pia imeonesha kuwa husaidia kupunguza majeraha yenye madhara mwilini na hata kuboresha hali yako.
Chanzo cha picha, Getty Images
3. Inua kiwango cha mfumo wa kinga ya mwili
Haijalishi una ukakamavu wa kiwango gani na haijalishi unakula vyema kiasi gani, mfumo wako wa kinga ya mwili, kwa bahati mbaya huwa na kiwango cha chini cha ufanisi kadri unavyoendelea kukua kiumri. Uwezo duni wa ufanishi wa chanjo na kushindwa kupambana na maambukizi kwa mwili wako ni matokeo ya udhaifu wa mfumo wa kinga ya mwili.
Huanza kupungua katika miaka ya kuelekea utu uzima wakati kiungo cha  Imo kilichopo kooni kinapoanza kufungika.
Hilo ni jambo baya kulisikia, lakini pia linatisha zaidi pale unapogundua kwamba   kiungo cha koo (au thymus) ndio mahali ambapo seli zinazopambana na maradhi zinazoitwa -T cells  zinaishi.Kufungwa kwa kituo cha elimu cha T cells-zinazotambua maambukizi na kupambana nayo ina maanisha kuwa haziwezi kutambua maambukizi mapya au kupambana na saratani kwa ufanisi miongoni mwa watu wenye umri mkubwa.  Njia nyingine ni kutumia virutubishi mbadala ili kuamsha seli za kinga ili kuondoa uchafu ndani ya mwili, kama vile protini zilizoharibika. Hii kwa pamoja huboresha mfumo wa kinga mwilini wa wazee na kwa sasa mbinu hii inafanyiwa majaribio kama njia bora ya kuwasaidia wazee waliopata chanjo ya Covid-19 kuwa na hali bora kiafya.   4. Uzalishwaji upya wa seli  Senescencia ni hali ya kuwa na sumu ambayo huzipata seli zetu  tunapokuwa wazee, zinasambaa mwili mzima na kusababisha majeraha ya kiwango cha chini na ugonjwa wa udumu, na hivyo  kusababisha kuzeeka kibaiolojia.  Mwaka 2009, wanasayansi walionyesha panya wenye  umri wa kati walioishi kwa muda mrefu na walikuwa wenye afya zaidi  walipopewa dawa inayoitwa  rapamycin, ambayo hutunza protini inayoitwa  mTOR . Inasaidia kudhibiti seli zinavyopokea na kufanyia kazi virutubisho, msongo wa mawazo, homoni, na uharibifu."
Waliopata dozi mbili za chanjo huweza kuwaambukiza wengine - bbc news swahili,"Chanzo cha picha, Getty Images
Watu waliopata awamu mbili  za chanjo hupata maambukizi ya Covid na kuwaambukiza wale wanaoishi nao, watahadharisha wataalam ambao wametafiti hali ya maambukizi kwenye kaya za Uingereza.
Watu ambao wamepata dozi mbili za chanjo wanaweza kuambukiza sawa na wale ambao hawajachanjwa.
Hata kama hawana dalili au dalili chache, nafasi ya wao kusambaza virusi kwa wenzao walio nyumbani ambao hawajachanjwa ni karibu wawili kati ya watano, au 38%.
Hii inashuka hadi mmoja kati ya wanne, au 25%, ikiwa wenzao wa nyumbani pia wamechanjwa kikamilifu.
Watu ambao hawajachanjwa hawawezi kuwategemea wale walio karibu nao kuchanjwa ili kuondoa hatari yao ya kuambukizwa, wanaonya.
Chanjo hufanya kazi nzuri ya kuzuia ugonjwa na vifo vya Covid, lakini sio nzuri katika kukomesha maambukizi, haswa tangu kuibuka kwa kirusi aina ya Delta ambacho kikubwa nchini Uingereza.
Na baada ya muda, ulinzi unaotolewa na chanjo hupungua na unahitaji kuimarishwa kwa dozi zaidi.
• Watu waliopata chanjo dozi mbili wako kwenye hatari kiasi, lakini wako hatarini kuambukizwa kirusi cha Delta ikilinganishwa na watu ambao hawajachanjwa.
• Pia wanaonekana kuwa na uwezo wa kuambukiza vile vile
• Watu waliopewa chanjo huyakabili maambukizi kwa haraka zaidi, lakini kilele chao cha virusi - wakati watu wanaambukiza zaidi - ni sawa na kile kinachoonekana kwa watu ambao hawajachanjwa.
• Hii inaweza kueleza kwa nini wanaweza kusambaza virusi kwa urahisi katika mazingira ya kaya.
Prof Ajit Lalvani, wa Chuo cha Imperial London, Uingereza, ambaye aliongoza utafiti huo, alisema: ""Maambukizi yanayoendelea tunayoona kati ya watu waliochanjwa yanafanya kuwepo kwa umuhimu kwa watu ambao hawajachanjwa kupata chanjo ili kujikinga na maambukizi na Covid-19 kali.  hasa kwa vile watu wengi zaidi watakuwa wakitumia muda mwingi wakiwa ndani hasa wakati wa miezi ya baridi kali.
""Tuligundua kuwa uwezekano wa kuambukizwa uliongezeka ndani ya miezi michache baada ya dozi ya pili ya chanjo - kwa hivyo wale wanaostahili kupata chanjo za nyongeza wanapaswa kuzipata mara moja.""
Mwandishi mwenza Dk Anika Singanayagam, pia kutoka Imperial, alisema: ""Matokeo yetu yanatoa ufahamu muhimu juu ya athari ya chanjo kwa aina mpya za virusi, na haswa, kwa nini kirusi cha Delta kinaendelea kusababisha idadi kubwa ya maambukizi ya Covid ulimwenguni kote, hata katika nchi zilizo na viwango vya juu vya chanjo.
""Kuendelea na kuchua hatua za afya ya umma na kijamii kupunguza maambukizi - kama vile kuvaa barakoa, kuzingatia umbali wa mtu na mtu  na upimaji - kubaki kuwa muhimu, hata kwa watu waliochanjwa."""
Aina gani za vyakula husababisha gesi na katika hali gani umuone daktari? - bbc news swahili,"Chanzo cha picha, Getty Images
Kutembea ni jambo la asili sana. Mtu wa kawaida hutembea mara 5 hadi 15 kwa siku. Kwa kweli, kuwa na gesi nyingi kwa siku fulani inaweza kuwa ishara ya afya njema.
Mwili wako hauwezi kuvunja kabohaidreti hizi lakini bakteria kwenye utumbo wako wanaweza kufanya kazi hiyo.
Kwa hiyo, ni vyakula gani unavyopata unapotembea, ni vyakula gani vinavyosababisha harufu mbaya, na katika hali gani unahitaji kupata ushauri wa daktari?
Vyakula vyenye mafuta hupunguza kasi ya mmeng'enyo wa chakula, hivyo vitu hivi vina uwezekano wa kutafuna kwenye utumbo wako na kusababisha harufu mbaya ya kinywa. Nyama yenye mafuta huathiriwa hasa na peaches, kwani ina asidi nyingi za amino, methionine na sulfur.
Bakteria kwenye utumbo wako huvunja sulfur na kutengeneza sulfide hydrogen. Inanuka kama yai lililooza. Hii basi huongeza harufu ya gesi inayotokana na nyama unayokula pamoja na vyakula vingine.
Kuna imani potofu mbalimbali miongoni mwa watu katika suala hili, lakini wengi wetu hatusumbuliwi na gesi kutokana na mayai. Lakini ina methionine iliyo na sulphur. Kwa hivyo ikiwa hutaki miguu yenye harufu mbaya, usile mayai na nafaka au nyama ya mafuta.
Ikiwa tumbo limejaa na kuhara baada ya kula mayai, huenda usiweze kusaga mayai au unaweza kuwa na mzio kutokana na vitu hivyo.
Vitunguu, vitunguu swaumu, na vyakula sawa na hivyo vina fructans na wanga, ambayo inaweza kusababisha gesi na tumbo kujaa.
Maziwa yatokanayo na ng'ombe na mbuzi yana laktosi. Hii husababisha gesi ya sukari kuongezeka. karibu 65% ya watu wazima ulimwenguni hushindwa kumeng'enya laktosi na hupata gesi ikiwa watakula vyakula vitokanavyo na maziwa.
Chanzo cha picha, Getty Images
Fructans na nyuzi zinazozalisha gesi hupatikana katika bidhaa za ngano na katika nafaka kama vile shayiri. Hivyo mkate, pasta na nafaka nzima inaweza kusababisha maumivu ya tumbo.
Muhimu zaidi, baadhi ya nafaka nzima, kama vile ngano, shayiri zina gluteni. Kutokuwa na uwezo wa kusaga gluteni kunaweza kusababisha gesi au tumbo kujaa.
Kabeji, broccoli, kolimaua, nafaka na mboga nyingine za majani zina nyuzinyuzi nyingi na inaweza kuwa vigumu kwa mwili wako kusaga. Lakini bakteria kwenye utumbo wako hupenda kuitumia kwa ajili ya nishati na hutoa gesi. Mengi ya mboga hizi zina sulphur, hivyo unaweza kufikiria harufu yake.
Matunda mengi, kama vile tufaa, maembe na peasi, yana fructose nyingi, sukari asilia. Zaidi ya hayo, baadhi ya tufaa na peasi zina nyuzinyuzi nyingi.
Watu wengi wanaona vigumu kumeng'enya fructose na kula matunda haya kunaweza kusababisha gesi, kwani haiwezekani kuvunja sukari.
Lakini fraktosi sio ngumu kumeng'enywa kama laktosi.
Chanzo cha picha, Getty Images
Matunda, mboga mboga na kunde vinaweza kusababisha gesi, lakini ni muhimu zaidi kula vyakula hivi vingi kila siku kuliko kuacha kula.
Ikiwa huli vyakula vya nyuzi, kuongeza kiasi kunaweza kukufanya usijisikie vizuri. Hatua kwa hatua ongeza kiasi cha nyuzinyuzi katika mlo wako ili kuepuka madhara.
Kuhifadhi maji ya mwili hupunguza hatari ya kuvimbiwa, ambayo inaweza kusababisha gesi. Ikiwa kinyesi kinabaki ndani ya utumbo, mchakato wa kuozesha huanzia huko, na gesi maalumu yenye harufu mbaya huundwa.
Kunywa kitu kwa kila mlo na hakikisha unaendelea kunywa maji siku nzima. Madaktari pia wanapendekeza kunywa chai ili kupunguza gesi na kujaa tumbo.
Vinywaji vyenye viungo vina gesi, kwa hivyo kadiri unavyokunywa, ndivyo uwezekano wa kunywa. Kutafuna ubani (gum) au kunywa supu kwa kijiko pia kunaweza kusababisha gesi. Tunaporuhusu hewa ndani ya tumbo, kwa hakika kutatokea mabadiliko tumboni.
Mara nyingi, kutembea au kupumua sio wasiwasi. Sababu nyingi zisizo za kupata gesi hazihitaji matibabu au tathmini fulani.
Wakati mwingine gesi nyingi inaweza kuwa ishara ya hali nyingine ya kimwili, hivyo ni bora kumuona daktari."
Kugandisha mafuta: 'hiki ndicho kilichonitokea nilipogandisha mafuta ya mwili' - bbc news swahili,"Chanzo cha picha, AILSA BURN-MURDOCH
Kuondoa mafuta mwili kwa kugandisha 'Fat-freezing' kwa sasa ni maarufu, huku ikikadiriwa watu zaidi ya milioni nane wamefanyiwa huduma ama tiba hii kwenye kliniki au Spa duniani kote. Lakini kwa sasa taarifa zimetapakaa zaidi kwa sababu tofauti.
Mwanamitindo wa Canada Linda Evangelista, anayejulikana kama mmoja wa wanamitindo wakubwa wa asili kuanzia miaka ya 1990, kufungua kesi akitaka kulipwa dola $50 mil akidai tiba hiyo ""imeharibu muonekano wake"".
Anasema amepata madhara yanayoitwa kitaalamu paradoxical adipose hyperplasia (PAH) - ambayo ni adimu yanayosababisha ""kuonekana tofauti kabisa na vile ilivyokusudiwa"", inaongeza seli za mafuta, ambazo ni hatari, anadai kwamba hakuna madhara hayo kabla ya kufanyiwa tiba hiyo.
Kampuni ambayo Linda anadai imemuhudumia kumpa tiba hiyo haijajibu maombi ya BBC kuhusu madai hayo. Kwa sasa imeandika kwenye mtandao wake kwamba ""matokeo kwa wagonjwa yanaweza kutofautiana na madhara adimu yanaweza kutokea"", kitu ambacho mawakili wa Evangelista wanasema wamekiongeza hivi karibuni baada ya mteja wao kupatiwa tiba hiyo
Sasa nini madhara ya tiba hii na inahusisha nini hasa, huu ni uzoefu wa watu watatu.
'Nilijisikia kama nanyonywa na mashine ya usafi ya upepo'
Chanzo cha picha, Getty Images
Taratibu za urembo za ina hiyo sio mpya kwa Ailsa Burn-Murdoch, 39 wa Uingereza.
Amekuwa akihaha na muonekano wa mwili wake tangu akiwa binti mdogo na alipofikisha miaka 21 aliamua kufanyiwa upasuaji kurekebisha muokeno wake na kupandikiza matiti, lakini alifanya hivyo kwa siri bila familia na marafiki kujua.
""Sikupaswa kufanyiwa upasuaji,nilikuwa binti mdogo sana"" aliambia BBC.
Safari yake ya kwenda Caribbean, ilichocheza hofu yake ya zamani kuhusu kuonyesha mwili wake, kwa hivyo akaamua kupata tiba ya kugandisha mafuta mwaka jana , akifanya hivyo mara tatu katika kipindi cha miezi mitatu, mgongoni, tumboni, mikononi na mapajani.
Chanzo cha picha, AILSA BURN-MURDOCH
Ailsa alitumia jumla ya dola $875 kwa ajili ya tiba hiyo.
Gharama ya tiba hiyo kwa Uingereza inaweza kuwa kati ya dola $545 mpaka $1090 kwa tiba ya mara moja, inategemea na mara ngapi na maeneo gani ya mwili yanatibiwa. Alisema yeye alifuata tiba ya bei rahisi kabisa.
Ailsa anasema kabla ya kufanya hivyo hakuwahi kushauriana na alikutana na mtu wa kumfanyia tiba hiyo siku hiyo hiyo aliyopaswa kufanyiwa.
Tiba hiyo inachukua dakika 45 kwa kila eneo, na kwenye eneo ambalo mafuta yanagandishwa ili yatoke, kunawekwa vitu vinavyovuta.
""Nilihisi kama nanyonywa na mashine ya usafi ya upepo. Nikapata kama na michirizi au michubuko myeusi. sehemu ambayo iliathirika zaidi ni mgongoni, ambapo paligeuka rangi ikawa kama ya zambarau kwa siku kadhaa"", lakini michubuko hii haikuwa inauma.""
Chanzo cha picha, Getty Images
Ni tiba inayotumia mbinu inayoitwa cryolipolysis.
Inaelezwa kwamba inaondoa seli za mafuta kwa kuzipooza na kuwa kwenye joto la chini kabisa. Kliniki nyingi duniani zinatoa tiba hii inayodaiwa kuondoa  ambayo hupatikana chini ya kidevu, karibu na mapaja, tumbo, mgongoni au mikononi
Sio nzuri kwa watu ambao wenye uzito mnene na wnaaotaka kupunguza uzito. Madhara ambayo ni ya kawaida kwa tiba hii pamoja na michubuko ama michirizi, kujisikia kuumwa, kupata ganzi kwenye eneo lililopatiwa tiba na kuwasha.
Madhara adimu ambayo mwanamitindo Linda Evangelista amesema ameyapata ikiwemo paradoxical adipose hyperplasia (PAH), ambapo seli za mafuta zinaongezeka, badala ya kupungua.
Hakuna chanzo kinachofahamika kinachosababisha PAH lakini inasemekana ni jambo la kawaida kwa wanaume.
'Tiba hizi zinafanya kazi'
Chanzo cha picha, JOANNE MUHAMMAD
Mpiga picha wa London Joanne Muhammad alifanyiwa tiba hii miaka minne iliyopita.
""Niigundua tumbo linaongezeka na halipungua hata nifanye mazoezi gani,"" aliiambia BBC.
""uamuzi wangu ilikuwa zaidi kuhusu muonekano wangu ilikuwa kuhusu namna ninavyojisikia,"" anaongeza.
Baada ya kufanya utafiti alifanyia tiba hiyo mara tatu, ikimgharibu dola $613 kwa ujumla kupitia ofa maalumu iliyotolewa na Kliniki ya London.
""kila hatua walichukua tahadhari na kuhakikisha nimehojiwa na daktari kabla ya kuendelea na mchakato.
""walinipa tahadhari"", anasema, ""kwa sababu ya mashine waliyokuwa wanatumia kama mambo yatakwenda mrama, na kupata PAH kwa mfano, wanalipia upasuaji mdogo wa kurekebisha madhara.""
""Mimi ni mama naweza kuona kiasi tumbo limepungua. imeondoa seli za mafuta tumboni na mambo yalionekna kwenda vizuri, lakini sharti la corona la kusalia ndani likaja.""
Joanne, ambaye ana umri wa miaka 50, amerejea kwenye Kliniki yake ya awalia kwa ajili ya kupata tiba tena kupunguza mafuta tumboni, lakini anasema tiba hiyo haiwezi kuwa na matokeo ya haraka"".
""Tiba hizi zinafanya kazi"", anasema ""lakini unapaswa kufanya pia vitu sahihi kama mazoezi, kunywa maji mengi na kuishi maisha yanayojali afya""
Chanzo cha picha, RAINER JUATI
Injinia wa madini Rainer Juati, kutoka Accra, Ghana alipata msukumu wa kubadili muonekano wake.
Alifikiria kufanya tiba, lakini sasa, anaona linaweza lisiwe jambo zuri baada ya kujua kuhusu PAH, baada ya kusoma nakufuatilia kuhusu kesi ya mwanamitindo Linda Evangelista.
Akiwa anakuwa Rainer aliona akiongezeka, alitoka kuzodolewa akiwa shuleni kwa kuwa mwembamba mpaka kuzodolewa kwa kuwa mnene.
Kwa Rainer, jambo la utamaduni na mitandao ya kijamii ni sababu kubwa zilizomfanya atake kubadili muonekano wa mwili wake.
Alitaka kupunguza uzito wake kwa muda mfupi bila kusubiri kwa muda mrefu kuona mabadiliko ya muonekano wake.
Upasuaji ni jambo ambalo sio la kawaida sana nchini Ghana, lakini Rainer anasema linapaswa kuchukuliwa kawaida.
""Kwa sasa ni zaidi ya mila, kwa sababu huko nyumba hakuna aliyekuwa anataka kujihusisha ama kuzungumzia kuhusu upasuaji lakini sasa mtu unayemjua anasafiri kwenda ng'ambo na akirudi anakuwa na muonekano tofauti
Rainer anafikiri kwamba licha ya uwelewa wa sasa wa watu kuhusu madhara ya tiba ya kuondoa mafuta mwilini , yanayomuweka mbali na tiba hiyo, anasema haitawazuia watu wengi kuikimbilia.
Chanzo cha picha, Getty Images
Marc Pacifico kutoka Uingereza anaonya kuhusu tiba hii inayoonekana nzuri na inayotolewa na watu ambao hawana mafunzo ya tiba
""Ni muhimu kuhakikisha kuwa mtu yeyote anayetoa matibabu haya afahamu wazi kwamba na mgonjwa wao sio mteja kwa sababu hayo ni matibabu, ""anasema.
Bwana Pacifico anasema watu wanaotaka kupata tiba hii ya kuondoa mafuta mwilini wanapaswa kufahamu kwamba"" haitabiriki"".
Shirikisho la wataalam wa upasuaji Uingereza , ambalo Pasifico ni makamu wake wa rais, linasema wagonjwa 21 waliokutwa na maswahibu ya tiba ya kuondoa mafuta kwa wamefika na kushughulikiwa na wataalam wake, kwa mujibu wa tafiti za hivi karibuni.
Taasisi hiyo imetoa wito wa kuwepo kwa sheria nzutri za kusimamia uuzaji na utangazaji wa tiba hiyo.
""Tunavyozungumza tiba ambazo si za upasuaji haimaanishi kwamba hakuna madhara, nadhani hiyo ni dhana potofu."""
"Fahamu ehlers-danlos syndrome, hali inayomzuwia mpishi kuonja chakula anachopika - bbc news swahili","Chanzo cha picha, AMY MAIDMENT
Loretta Harmes alikuwa hajawahi kula kwa miaka sita, lakini hajapoteza ari yake ya kupika. Hawezi hata kuonja chakula chake alichopika mwenyewe, lakini bado anapata wafuasi kwenye mtandao wa Instagram, ambako huwasilisha utaalam wake wa  mapishi ya mtu anayepika asiye na uwezo wa kula kwa mdomo wake.
Loretta anatafuna kiazi na kuoonyesha sehemu yake ya ndani . Yeye na mama yake Julie wamekuwa wakiandaa chakula kwasababu wanafahamu kitakuwa ndio chakula chao cha mwisho.
Katika kipindi cha dakika, uchungu unaofahamu kuwa utalikamua tumbo lako kama taulo lililokamuliwa, ndivyo uchungu unavyokuuma kila  wakati unapokunywa au kula kitu fulani.
Halafu utahisi maumivu na kuumwa, kana kwamba linataka kupasuka.
Licha ya hayo Loretta aliamua kupuuza maumivu na kufurahia muda aliokuwa nao katika jiko la familia, eneo ambalo ufundi wake wa mapishi ulishamiri tangu alipokuwa mtoto.
""Kuketi chini na kula na mama yangu na dada yangu kilikuwa ni kitu cha kufurahisha na cha ajabu. Walau tulijaribu na kuwa kama familia ya kawaida,"" anasema Loretta.
Ilikuwa ni mwaka 2015 na akiwa na umri wa miaka  23- Loretta alikuwa ameishi kwa chakula cha kimiminika kwa miaka kadhaa.
Chanzo cha picha, Loretta Herms
Lakini wakati huu, mtaalamu wa tumbo alimtaka Loretta kula chakula kigumu.
Nilitaka kuelewa kwanini Loretta anapokula hupata maumivu  ya aina hiyo na wakati mwingine humaliza wiki kadhaa bila kuweza kupata haja kubwa.
Loretta  alikuwa amesafiri siku ile kwenda hospitali ya St Mark mjini London ili awekewe mrija wa pua uingie kwenye utumbo mdogo  kuchunguza utendaji kazi wa mfumo wake wa umeng'enyaji wa chakula.
Hatimaye, baada ya miaka mingi ya mateso alipata daktari ambaye alilichunguza matatizo yake.
Akiwa mtoto, Loretta na mlezi wake Mavis waliigiza aina mbali mbali za mapishi waliyoyatazama kwenye vipidi vya televisheni vya mashindano ya upishi .
""Alikuwa Malkia wa uokaji  na kekii zake za maadhimisho ya  siku ya kuzaliwa zilikuwa za kiufundi , "" anasema Loretta.
""Dada yangu  Abbie  pampoja nami tulikuwa tukilamba sinia la kuoka keki mpaka linakua safi kutokana na utamu wa keki .""
Chanzo cha picha, Loretta Herms
Nyingi kati ya hadithi za vyakula alivyovipika zimechanganyikana na kumbukumbu za upendo na furaha za maisha yake.
Kila Alhamisi, familia yake ilikuwa inakuja katika nyumba ya Mavis kwa chakula cha mchana.
Loretta anakumbuka vyema akiwa ameketi kwenye meza na meza iliyojaa vyakula vilivookwa na vinginevyo vitamu.
Akiwa na umri wa miaka 11, Loretta aliipikia familia yake chakula cha jioni kila siku ya Jumanne, kwasababu mama yake alifanya kazi hadi masaa ya usiku.
Chanzo cha picha,  Tangu alipokuwa mdogo, Loretta alikuwa na u
Alianza kuigiza jinsi mama yake anavyooka tambi za viazi, lakini baada ya muda mfupi alihitimu kutengeneza keki na supu. Alianza kutengeneza nyama za kusagwa  na kuku vyakula vilivyopendwa na familia yake.
Akiwa na umri wa miaka 15, Loretta aliugua maradhi ya  anorexia, ingawa anasema maradhi hayo yalidumu kwa chini ya mwaka mmoja.  Akiwa katika umri wa miaka ya kubalehe pia alipata matatizo ya umeng'enyaji wa chakula. Lakini mara nyingi aliendelea kupika na kula kwa furaha.
Chanzo cha picha, Loretta Herms
Kwa wastani, huchukua miaka 10 hadi 14 kugundua tatizo alilonalo, anasema  Dkt Alan Hakim wa taasisi ya  Ehlers-Danlos Society, kwasababu dalili za ugonjwa hutofautiana baina ya wat una baadhi yake huwa  zinaonekana kutohusiana na ugonjwa.
"" Mtu anaweza kwenda kumuona daktari akiwa na hofu yake ya kibinafsi, bila  kuwa na mtizamo wa jumla wa ugonjwa,""
""Ila pale tu mtu anapokuwa pindo la fundo  ndipo inapogundulika kwamba ana dalili  .""
Daktari anasema maradhi huwa na dalili mbali mbali.
Miaka sita baada ya mlo wake wa mwisho, Loretta anafahamu kwamba hatawahi kula kitu chochote wala kunywa hata glasi ya maji tena.
Analishwa kwa kutumia mfumo wa upitishaji wa chakula kwenye utumbo mdogo  (TPN), hii ikimaanisha kwua ameunganishwa na mfuko mzito  wa vimiminika kwa saa 18 kila siku ambao hukwepa mfumo wa umeng'enyaji wa chakula  na kuingia moja kwa moja kwenye mfumo wa damu.
Mrija unaofahamika kama   Hickman line hupita kwenye kifua na ndai ya mhipa mkubwa ambao huingia ndani ya moyo.
Chanzo cha picha, Loretta Herms
Alipomaliza shule, Loretta alichaguliwa kuingia shule ya kifahari  mjini  London. Alikuwa na  matumaini ya kufuata nyayo za wapishi wengine maarufu. Hata hivyo aliweza tu kumaliza miaka mitatu tu kutokana na matatizo ya afya yake.
Akiwa na miaka 19, maumivu yalimfanya alale kitandani wakati wote.
""Mambo yalianza kuwa mabaya zaidi. Sikuweza kula au kupata haja kubwa kabisa na kwa miaka mitano iliyofuatia hali ilikuwa ya kutisha sikuweza hata kuamka'' , anasema.
Tatizo lilianza na daktarin ambaye aliamini kuwa kupoteza  uzito wa mwili haraka kwa Loretta huenda kulisababishwa na kukataa kula kwasababu alitaka kupoteza uzito wa mwili.
Huduma za afya ya akili zilishirikishwa kumpatia ushauri  wa kisaikolojia na Loretta alilazwa katika kitengo cha maradhi ya kushindwa kula. Alikuwa na uzito wa kilo 25."
Majibu kuhusu umri wa mwanamke unavyoathiri maisha ya ndoa - bbc news swahili,"Chanzo cha picha, Getty Images
Katika kila hatua , kuna mabadiliko ya kibaiolojia  kama ya kupata hedhi, kujifungua na kulea.
Mabadiliko mengine katika maisha ya mwanamke, ni kukoma kwa hedhi na ukomo wa kupata watoto ambako kunajulikana kama Menopause.
Dkt Yelwa, mtaalamu wa mausala wa kukoma kwa hedhi katika hospitali ya Maitama mjini  Abuja, anasema hatua hii ya Menopause huwa ni wakati ambao mwanamke anakosa hedhi.
Mwanamke anaingia katika hatua hii kama hajaweza kupata siku zake za hedhi kwa kipindi cha miezi 12.
Mwanamke anakuwa mtu wa kawaida tu pale ambapo kiwango cha mamilioni ya seli katika mwili wake zinapungua na kufanya utamaduni ambao ulikuwa umezoeleka kwa miongo kumaliza muda wake.
Ukomo wa hedhi si ugonjwa, ni mabadiliko ya kawaida yanayomfikia  mwanamke.
Mwanamke anaingia kwenye hatua hii ya kukoma kwa hedhi akiwa na nguvu zake na si lazima awe mzee.
""Mwanamke anakuwa hana hamu ya wanaume sana kutokana na kupungua kwa homoni ambazo zinasaidia damu zinazoitwa  'estrogen'""kwa mujibu wa daktari.
Kuna dalili nyingi ambazo mwanamke anaweza kuzihisi wakati anataka kuingia katika hatua hiyo ya ukomo wa hedhi.
Wanawake wanapitia hatua mbalimbali katika maisha yao, tangu wanapozaliwa, wanapovunja ungo na kuingia hatua ya utu uzima.
Kwa kawaida mwanamke anafikia ukomo wa hedhi akiwa na miaka 45 mpaka 55.
Lakini daktari anasema watu wengi huwa wanaacha kupata hedhi katika umri wa miaka 51.
""Mwanamke anaweza kukoma kupata hedhi kwa muda kama imba ilitoka, alijifungua kabla ya muda au alijifungua kwa njia ya upasuaji.""
Dkt. Yalwa anasema matatizo yote haya yanaweza kutokea kwa mwanamke muda wowote ule.
""Mwanamke anaweza kupata matatizo ya hedhi si kwasababu ni mzee.""
Hata hivyo daktari anasema baadhi ya wanawake bado wanapata hedhi hatakama wana umri wa miaka 60 ingawa kwa kawaida wanapaswa kuwa wameacha kupata hedhi katika umri wa miaka  45 mpaka  55.
Kwa kawaida hatua huwa zinapishana na mabadiliki hayaji kwa mara moja.
Daktari anasema wanawake wanaweza kugundua baadhi ya mabadiliko mapya na ishara za kuingia katika hedhi.
""Mabadiliko hayo yanajumuisha mzunguko wa hedhi , kwa mfano,kama mwanamke amepata siku zake za hedhi kila baada ya siku 30 au 28 na mara ataanza kuona siku zake anazipata baada ya siku 40,au hata miezi miwili inapita bila kupata siku zake za hedhi.""
Hivyo mwanamke anaweza kuanza kuona mabadiliko katika kiwango cha hedhi anayopata ikiwa tofauti na ile ya awali.
Daktari anasema kuwa kama mwanamke alikuwa anapata kwa siku tano au saba , anaweza kurudi kupata kwa siku mbili.
Na wengine kuwa zaidi ya siku saba.
Dalili nyingine kwa wanawake kufikia ukomo wa kupata hedhi , unajumuisha kutokwa na jasho sana hata kama ni wakati wa baridi.
Vilevile mwanamke anaweza kutumia muda mwingi kabla hajalala usiku au akiamka usiku inakuwa shida kwake kupata usingizi tena.
Wanawake ambao wamefikia ukomo wa hedhi wanakuwa na matatizo ya kuumwa kichwa na viungo vingi vya mwili na pia kuhisi kulemewa mambo.
Ishara nyingine za kukoma kwa hedhi , wanawake wanapoteza nywele, ngozi zao kuwa kavu na mwanamke anahisi kutotaka kufanya ngono na mume wake.
""Kama akifikia hatua hii , ataanza kuhisi maumivu wakati wa kujamiiana badala ya kujihisi vizuri.""
Daktari alisema wanawake wanaweza kuhisi mabadiliko wa mpango wa uzazi , wakati wa kujifungua na kupoteza hamu ya kujamiiana, ""Dkt. Yelwa anasema.
Anaongeza kusema kuwa hizi zote ni zinatokea wakati ambao homoni za mwanamke za 'estrogen' zikiwa chini sana.
Daktari anasema kuwa baada ya kipindi cha kupata hedhi kukoma, anaweza akapata hedhi tena baada ya miezi 10 hivi au mwaka.
'Mara nyingine mwanamke anapata hedhi baada ya kukutana na mume wake wakati akiwa hatua ya ' menopause '.
Lakini daktari anasema  kuwa hilo si jambo zuri, inabidi mwanamke aende hospitali haraka iwezekanavyo kwa ajili ya vipimo vya afya.
Chanzo cha picha, Getty Images
Mwanamke anapaswa kufanya nini kabla ya muda wa kukoma hedhi ?
Daktari alisema hatua ya kwanza ni mwanamke kuelewa hali yake ya afya , na kuelewa tatizo na kiwango cha kukoma kwa hedhi.
Ni muhimu kwa mwanamke kuelewa tatizo ambalo atakutana nalo kabla ya kuingia hatua hiyo ambayo itakuwa na mabadiliko makubwa katika mwili wake.
Daktari anasema hospitali wanaweza kukusaidia kuweza kutofautisha kati ya ugonjwa na dalili za ukomo wa hedhi.
Kama mtu anatokwa na damu kwa wingi akiwa anaharisha, basi kuna tatizo inabidi uende hospitalini kwa ajili ya vipimo.'
Baadhi ya wanawake wanalalamika kuwa wanasumbuliwa na kukoma kwa hedhi hata kabla hawajafika miaka 30.
Matatizo kama ya kuwa mkavu katika sehemu za siri na kukosa hamu ya kujamiiani ambayo yanaweza kupelekea katika matatizo kati ya wanawake na waume zao.
Kutokana na mabadiliko mengi yanayojitokeza wakati wa kukoma kwa hedhi kama kuwa wakavu,kupoteza hamu, mabadiliko ya ngozi,  Dr. Yelwa anasema kuwa kuna tiba ambazo mwanamke anaweza kupata au kutumia.
Lakini pale tu daktari anapotoa ushauri kuwa tiba flani itumike kwa kuwa ni matibabu sahihi.
Kwa mujibu wa daktari , bara la ulaya kuna ambao wanapata tiba ya ya homoni au matumizi ya dawa za asili pia na mazoezi."
"''sina maana yoyote.'' ni kwanini bado wanawake wanafungwa uzazi kwa nguvu, bila hata kujua? - bbc news swahili","Chanzo cha picha, BBC NEWS
Zishilo ni mmoja wa wanawake wengi waliolazimishwa kufungwa vizazi vyao kwa kipindi cha miaka 20 katika nchi 38  duniani, kulingana  na ripoti maalumu ya Umoja wa Mataifa kuhsuu unyanyasaji dhidi ya wanawake.
Kufungwa kizazi kwa lazima limekuwa ni jambo linalotumiaka kama njia ya kupanga uzazi kwa lengo la kupata idadi ya watu wanaotakikana na imekuwa ikihusishwa na  Wanazi wa Ujerumani. Hatahivyo, utafiti wa hivi karibuni unaonyesha kuwa ufungaji wa lazima wa vizazi vya wanawake haujabakia ndani ya vitabu vya kihistoria pekee na unatumiwa kwa kiwango kikubwa katika karne ya 21.
""Nisingekubali kufungwa kizazi. Kile kilichofanyika kwangu ni ukatili mkubwa. Sasa najihisi sina maana wala thamani. Nimekufa,"" anasema Zisilo Dludlu.
Nyaraka za hospitali zinaonyesha kuwa yeye mwenyewe alisaini makubaliano ya kufungwa kwa kizazi chake. Kulingana na madaktari, mwanamke huyo alikuwa tayari amejifungua kwa njia ya upasuaji (CS), n ani utaratibu wa kawaida nchini Afrika Kusini kuwafunga kizazi wanawake baada ya kupata watot watatu kwa njia ya upasuaji ili kuimarisha afya zao.
Wanawake wanaotoka katika mazingira magumu, wenye virusi vya HIV, ambao hawajasoma au wanaoishi chini ya viwango vya umasikini, mara nyingi husaini idhini ya kufungwa kwa vizazi bila kufahamu ni nini hasa wanachokifanya.
Chanzo cha picha, BBC News
""Kitu cha aina hii hutokea kwa wanawake wengi sana. Hasa wanawake weusi, masikini wanaoishi vijijini, ambo wengi wao wanaishi na virusi vya HIV. Wanasaini, ""anasema mjumbe maalumu wa Umoja wa Mataifa  kuhusu haki ya afya, Dkt Tlaleng Mofokeng.
Zishilo Dludloo na wanawake wengine wamewasilisha malalamiko yao katika Kamati ya Afrika Kusini ya  usawa wa jinsia. Lakini uchunguzi uliofanyika mwaka jana haujafika kokote hadi sasa. Kamati hiyo haijakiri wazi kwamba haki za wanawake ziliiuka vibaya.
Wizara ya afya ya Afrika Kusini haikujibu Ombi la BBC la kuzungumzia kuhusu suala hili.
Chanzo cha picha, Getty Images
Hatahivyo, kitendo cha kuwalazimisha wanawake kufungwa uzazi hakifanyiki kwa wanawake wenye virusi vya HIV pekee kote duniani.
Kwa mfano ripoti ya  taasisi ya  Global Public Health inaelezea kisa cha wanawake wanne wa jamii asilia ya chini Canada ambao walisema kuwa walilazimishwa kufungwa vizazi vyao baina ya mwaka  2005 na  2010.
Ripoti ya Umoja wa Mataifa pia inaelezea Ushahidi kwamba wanawake  wa Romani katika Jamuhuri ya Czech , Hungary na  Slovakia walilazimishwa kukubali kufungwa vizazi vyao wakati walipojifugua watoto.
Mmoja wao  alilazimika kutibiwa baada ya kuvuja damu nyingi wakati wa ujauzito.
Aliambiwa kwamba mtoto wake amefariki na kwamba alihitaji kufanyiwa upasuaji wa haraka ili kumuondoa mtoto. Wakati alipokuwa kwenye meza ya upasuaji, aliambiwa asaini fomu ambayo ilikuwa vigumu kwake kuisoma, iliyoandikwa kwa kilatini.
Baada ya kufanyiwa upasuaji, mwanamke huyo alimuuliza daktarin ni lini anaweza kupata tena ujauzito tena. Daktari alikiri kwamba wakati alipofanyiwa upasuaji alifungwa kizazi, n ani hapo ndipo alipogundua kwamba alikuwa amesaini idhini ya kufungwa kizazi katika chumba cha upasuaji bila kujua.
Tlaleng Mofokeng anasema mifano ya kufugwa kizazi bila kutaka imegundulika katika maeneo yote duniani, sio tu Afrika Kusini. Zaidi ya hayo kuna sheria katika nchi mbali mbali zinazohalalisha kuwafunga vizazi wanawake kwa nguvu, na kuwaacha hawana la kufanya.
Nchini Japan, kwa mfano, kufungwa kwa vizazi ni  mojawapo ya masharti kwa ajili ya upasuaji wa kurekebisha jinsia kwa watu waliozaliwa na jinsia mbili. Iwapo watakataa kufungwa uzazi, huzuiwa kufanyiwa upasuaji huo.
Na nchini India, serikali hutoa msaada wa pesa kwa familia ambazo hazina watoto zaidi ya wawili.
Kwa mfano, ripoti ya Umoja wa Mataifa inasema kwamba  watu ambao walikataa kutoa vyeti vya kufungwa uzazi walinyimwa chakula  kwa ajili ya watoto wao.
Wataalamu wanauita ubaguzi katika utoaji huu wa marupurupu, unawalazimisha watu wenye kipato cha chini kukubali kufanyiwa upasuaji wa kufunga vizazi vyao na kutoweza kupata fursa nyingine ya kupata watoto wanapohitaji kufanya hivyo.
Sheria ya Uhispania na zile za kigeni huruhusu kufunga vizazi vya watoto wenye matatizo makubwa ya kiakili.
Majimbo kumi na matano ya Marekani yanasheria ya kufanya upasuaji wa kufunga kizazi wanawake wenye matatizo fulani ya afya. Umasikini  unaweza  kuwa  ''hali ya awali'' ya kumfanya mtu afunge uzazi. Ripoti inaelezea kuhusu mwanamke Mmarekani ambaye aliwasilisha mashitaka mahakamani dhidi ya hospitali mwaka 2009 baada ya kufungwa uzazi bila idhini yake wakati alipojifungua kwa njia ya upasuaji (CS)
Chanzo cha picha, BBC news
Umoja wa Mataifa unasema kuwa  kuwafunga kizazi wanawake kwa lazima au kuhusika katika mpango kunapaswa kuchukuliwa kama  aina ya ukatili.
Wataalamu wa Umoja huo wanatoa wito kwa serikali za mataifa mbali mbali kurekebisha sheria na kuacha kutumia ufungaji wa uzazi kama kigezo cha  kupokea vifaa au usaidizi tiba.
""Ukatili huu na upasuaji wa kinyama, unawadhalilisha wanawake.Hatupaswi kuruhusu kitendo hiki kiendelee kuhalalishwa kisheria na kutowaadhibi wahusika,"" anasema Mjumbe maalum wa Umaija wa mataifa wa masuala ya haki za afya  Dkt. Tlaleng Mofokeng."
Polycystic kidney: figo zenye uzito wa kilo 35 zatolewa katika upasuaji - bbc news swahili,"Mtu anayeaminika kuwa na figo kubwa zaidi duniani amezungumza kuhusu juhudi zake za kuendelea na maisha yake kufuatia upasuaji wa kuziondoa.
Warren mwenye umri wa miaka 54 kutoka eneo la Windsor ,Berkshire anaugua ugonjwa kwa jina Polycystic kidney .
Ugonjwa huo unaorithiwa husababisha uvimbe kukua katika figo  hali ambayo inawezi kuzifanya figo hizo kushindwa kutekeleza majukumu yake.
Ugonjwa huo huathiri mtu mmoja kati ya 1000 na hauna tiba. BBC ilikutana na Warren wiki chache zilizopita kabla ya kufanyiwa upasuaji katika hospitali ya Churchill mjini Oxford  na ikakutana naye tena baada ya miezi mitatu."
"Akili bandia inaweza kubaini kubaini magojwa kama saratani, waeleza wataalamu - bbc news swahili","Chanzo cha picha, Getty Images
Harufu tunayotumia kuboresha harufu za sehemu za umma na uwezo wetu wa kubaini harufu vinaweza kuwa maeneo  ya mwisho ya mabadiliko makubwa.
Kiasi kikubwa cha data na kompyuta zenye kasi kubwa zinatumiwa kubaini mtindo mpya duniani wa harufu ili kutengeneza bidhaa haraka kuliko awali.
Kwa upande mwingine ulimwengu wa akili bandia unatengeneza teknolojia ambayo inaweza kung'amua magonjwa katika hatua zake za mwanzo kwa njia ya kunusa, ili kusaidia watu kuishi maisha yenye afya namarefu.
Chini tunaonyesha jinsi  akili bandia inavyoweza kuathiri kila kitu kuanzia harufu tunayotumia hadi jinsi tunavyotambua magonjwa
Kugundua matatizo ya harufu
Chanzo cha picha, Getty Images
Kampuni inayoibukia ya teknolojia Aribal  inatathmini harufu mbali mbali kuangalia iwapo zinaweza kutuathiri  na ni nini zinaweza kutuambia kuhusu afya yetu.
Lakini harufu huwa ngumu kuzifuatilia, na wakati kuna mawimbi ya urefu fulani yenye tabia ya mwanga na sauti, hakuna njia yoyote rahisi ya kupima kiwango cha harufu.
Badala yake, kampuni ya Ufaransa hutumia harufu za protini zilizowekwa katika kitambaa cha kaki    kutambua ni aina gani ya harufu wanayoivuta , ili kuepuka gesi kama vile Oksijeni, nitrojeni na   kaboni  monoksaidi ambazo hisia zetu haziwezi kuzipata kwa kwa njia ya pua.
Tunahitaji  akili bandia AI kwasababu hatuwezi kuelezea harufu, anasema Mkurugenzi mkuu wa   Sam Gilume. Aliongeza kuwa , ""Kile tunachoweza kufanya ni kufundisha kompyuta kwa njia ambayo   ''Jibini ni hii,  na hii ni strawberry... na kadhalika .""
Teknolojia inaweza kuwa na mchango mkubwa katika kufuatilia kwa karibu maeneo ambayo tunakaa kwa muda mrefu ili kuhakikisha mazingira ni sahihi, kitu ambacho tumeanza kukifuatilia tangu janga la Covid lilipoanza.
Kitu kimoja zaidi : Tumebaini kwa muda kwamba magonjwa yanaweza kubainika kwa harufu, na mwaka jana uwanja wa ndege wa  Helsinki ulifanya majaribio ya kuwatambua wasafiri wenye Covid kwa kutumia mbwa.
Hii inaweza kuwezesha  utengenezaji wa bidhaa ambazo zinaweza kufuatilia afya zetu kila siku ili kung'amua dalili za ugonjwa.
""Labda ninapo piga mswaki meno yangu, kutakuwa na king'amuzi katika mswaki wangu ambacho kinaweza kufuatilia afya yangu, na kitaweza kuwa na uwezo wa kukwambia ninaona athari za kisukari, ninaweza kuhisi dalili za saratani ,"" anasema Guilome.
Kugundua na kutibu maginjwa mapema, kabla hayajasababisha madhara makubwa, itatusaidia pakubwa katika kukabiliana na ugonjwa kwa ufanisi.  Guilumi anaamini kwamba vifaa vya kisasa vya smart ambavyo hutumia akili bandia, kama vile mswaki wa meno, ambavyo vinaweza kutambua maradhi  viko njiani vinakuja na tutaweza kuvitumia.
Swali ni iwapo tutakuwa na vifaa hivyo, lakini swala ni lini.
Chanzo cha picha, Getty Images
Akili bandia hutumiwa kutengeneza harufu mpya.
''Nimekuwa mraibu wa manukato tangu nilipokuwa na umri wa miaka minne, jambo ambalo ni la aibu,''anasema Maria Nurislova. ''Nilikuwa ninaiba manukato ya mama yangu alifahamu hilo.
Uraibu huu wa awali wa manukato ulimfanya  Norispalmova  kuwa muasisi mweza wa    Centbird, kampuni ya Marekani ya manukato inayoibukia ambayo hutuma sampuli za  harufu mbali mbali za manukato kila mwaka kwa waliojisajiri kuzipata  kila mwezi .
Wakati  kampuni  ilipoamua kuzindua duka lake la manukato, ilitumia akili bandia kutathmini data za makampuni 300,000 yaliyojisajiri kwa ununuzi.
Chanzo cha picha, Getty Images
Kampuni  hiyo huchunguza athari za harufu kwa hisia za watu.
Ina mpango wa kisayansi wenye lengo la kutumia akili bandia kutengeneza harufu nzuri na za kuliwaza.
Utafiti wao pia uliangazia kuhusu jinsi ya kuwasaidia watu wenye matatizo ya mfumo wa neva.
""Katika kuboresha thamani ya maisha, iwapo utafikiria kuhusu maradhi ya  Alzheimer's, tunafahamu kuwa  hisia kama vile kuona na kunusa vinaweza kuwa na mchango muhimu, sio katika matibabu , bali katika kuchochea ubongo ili kupunguza uwezekano wa hali yake kuwa mbaya  ,"""
Rais samia suluhu asema tanzania itapokea awamu ya tatu ya chanjo - bbc news swahili,"Chanzo cha picha,  EPA
Tanzania inatarajia kupokea awamu ya tatu ya chanjo dhidi ya ugonjwa wa UVIKO-19 baada ya kupokea awamu mbili za awali ili kukabiliana na ugonjwa huo unaoua.
Awamu hiyo ya chanjo inakuja baada ya nchi hiyo kupokea chanjo ainia ya Johnson and Johnson zaidi ya dozi milioni moja kutoka Marekani chini ya mpango wa Covax, pia chanjo nyingine zaidi ya milioni moja aina ya Sinopham kutoka China.
Rais wa Tanzania, Samia Suluhu Hassan ametangaza awamu hiyo ya chanjo alipohutubia mkutano wa hadhara mjini Arusha Kaskazini mwa nchi hiyo na kusema chanjo za awamu ya kwanza zimetumika kwa asilimia 88. Hata hivyo, hakutaja aina ya chanjo inayotarajiwa kupokewa.
Chini ya Rais Samia aliyechukua madaraka Machi 19 mwaka huu, Serikali imeweka msisitizo wa chanjo kama moja ya njia muhimu za kukabilianana UVIKO-19. Mtangulizi wa Samia, John Magufuli aliyefariki Machi 17 alikuwa na msimamo tofauti juu ya chanjo huku akielekeza wataalamu wake kujiridhisha, akidai baadhi ya chanjo si salama kwa watanzania.
Hata hivyo hali ilibadilika Julai 28 mwaka huu ambapo Rais wa Tanzania Samia Suluhu Hassan binafsi alipata chanjo dhidi ya Corona .
Samia aliwaongoza maafisa wengine wa serikali wakiwemo Waziri mkuu Kassim Majaaliwa kupokea chanjo hiyo .
Katika uzinduzi wa hafla ya chanjo chini humo rais Samia alisema  serikali yake itahakikisha kwamba kila mtanzania nayetaka kuchanjwa anapata chanjo hiyo .
Chanzo cha picha, @ikulumawasiliano
'Mimi ni mama ya watoto wanne,mimi ni bibi wa wajukuu kadhaa na pia mimi ni mke ..siwezi kujiweka katika hatari … Nimekubali kwa hiyari yangu na najua ndani ya mwili wangu nina chanjo kadhaa na nimeishi nazo kwa miaka karibu 61' alisema rais Samia kabla ya kuchanjwa.
Katika hotba yake wakati wa uzinduzi huo rais Samia aliwataka wananchi kuendelea kuchukua tahadhari dhidi ya ugonjwa huo akisema kuna walioathiriwa na kuwapoteza jamaa zao ambao wangefurahia kuipata chanjo hiyo mapema.
' Wakati gonjwa hili linapokuguza ndipo utajua hatari yake…nenda Moshi,nenda Kagera ,nenda Arusha..wana maneno ya kukuambia' alisema Rais Samia."
Rais samia suluhu tayari amezindua shilingi trilioni 1.3 fedha za ufadhili kukabiliana na janga la corona tanzania - bbc news swahili,"Chanzo cha picha, Getty Images
Uzinduzi wa Mpango wa Serikali ya Tanzania wa kuinua Uchumi kwa kutumia  mkopo wa fedha wa shilingi Trilioni 1.3 uliotolewa na Shirika la Fedha Duniani (IMF) na kukabiliana na ugonjwa wa virusi vya Korona umeibua mjadala miongoni mwa raia nchini humo huku makundi mbalimbali yajikita kwenye matumizi ya fedha hizo.
Wakati wa uzinduzi huo Rais alitoa onyo  kwa watendaji na kuelekeza kuondoa urasimu, usimamizi wa fedha za umma ambalo nalo limetajwa kuwa kupita njia za watangulizi wake kwa nyakati tofauti wamepata kutoa juu ya usimamizi wa mali za umma, kudhibiti mianya ya rushwa na ufanisi wa miradi lakini kila mwaka ripoti za ofisi ya Mdhibiti na Mkaguzi mkuu wa hesabu zimekuwa zimekuwa zikiibua ubadhirifu, upotevu wa fedha na matumizi yasiyoelezeka ndani ya taasisi za serikali.
Duru za siasa na uchumi zimebainisha kuwa mpango wa kukopa fedha kutoka IMF ni hatua nzuri na mbinu inayofaa ya kuhami uchumi ambao uliathiriwa na ugonjwa wa korona licha ya utawala uliopita kutotoa takwimu halisi ya maambukizi na vifo. Pia baadhi ya wataalamu wamekosoa uamuzi wa Rais Samia Suluhu kutumia mzabuni mmoja kwa kile alichokiita kuwa zabuni za ushindani zinachukua muda mrefu na kushindwa kukidhi mahitaji muhimu nya muda wa utekelezaji wa miradi ndani ya miezi tisa kuanzia sasa, ambapo imetajwa kuwa huenda ikawa ni kiini cha rushwa, uzembe, upendeleo, pamoja na uwezo mdogo wa mzabuni.
Akizungumza katika makao makuu ya nchi hiyo, Dodoma wakati wa kuzindua Kampeni ya Maendeleo dhidi ya UVIKO-19, Rais Samia aliagiza Mamlaka ya Udhibiti wa Ununuzi wa Umma (PPRA) kutoa vibali vya utekelezaji wa miradi kwa kupata mzabuni mwenye uwezo wa kutekeleza mradi badala ya kuitisha zabuni kwa mfumo wa ushindani wa wazabuni wengi, ambayo kwa mujibu wa sheria za nchi, huchukua takriban miezi mitatu au zaidi hadi kutangazwa mshindi.
""Kwa wasimamizi, hii miradi iishe kwa miezi tisa. Sitaki tusiitekeleze kwa vizingizio. Wazabuni wapatikane kwa single sourcing, mkitaka kufanya kwa utaratibu mwingine wa kutangaza zabuni kwa miezi mitatu mtatuchelewesha. Twende na single sourcing. Halmashauri, idhini itolewe na PPRA pia urasimu uondolewe katika misamaha ya kodi kwa vifaa kutoka nje ya nchi vinavyokuja kutumika katika miradi hiyo na CAG nawe fuatilia kwa karibu fedha za miradi hii,"" alisema Rais Samia Suluhu Hassan.
Kwa muktadha huo, hoja ya msingi inayojengwa hapa ni kwamba ingefaa kwa taasisi ya ununuzi wa umma ziambiwe kuharakisha mchakato badala ya kulazimisha kutumia mzabuni mmoja ambaye inaonesha dhahiri kuwa na ukakasi na kujenga mazingira yanayotia shaka. Vilevile uamuzi huo unachochea wasiwasi wa kuibuka dhana ya upendeleo na kupeana zabuni kwa kufahamiana zaidi kuliko uwezo wa kutekeleza miradi husika. Ingawaje kazi zinaweza kufanyika haraka kadiri ya matakwa ya mamlaka za Tanzania lakini hofu hii si ya kupuuzwa asilani.
Dkt. Richard Mbunda, Mhadhiri wa Sayansi ya Siasa na Utawala wa Chuo Kikuu cha Dar es Salaam amemwambia mwandishi wa makala haya kuwa utaratibu wa kuondoa ushindani wa zabuni ni pale ambapo kuna Taasisi maalum ya umma imepewa jukumu la kutekeleza miradi husika. Na faida yake ni kupunguza mzigo wa gharama katika miradi inayotakiwa kutekelezwa na kwa muda maalumu kama ulivyotajwa na Rais.
Chanzo cha picha, Getty Images
""Lakini kutoa zabuni bila ushindani kutaleta upendeleo kwa baadhi ya wazabuni kwa gharama za watu wengine. Rushwa inaweza kutamalaki maana ili mtu au wakandarasi wapate zabuni watahitaji tu kuongea lugha nzuri na wahusika wa kupitisha ambao ni PPRA. Tatu, ni uwezekano wa kutekeleza miradi chini ya kiwango, hili ni jambo ambalo uzoefu unaonesha yapo maeneo ambayo miradi mingi haijadumu kwa sababu ya kutekelezwa chini ya kiwango, lakini gharama za mradi zikiwa za chini. Hili litupiwe jicho kwani ni chanzo kikuu cha kukosekana maadili ya kazi. Nne, gharama za mradi zinaweza zisiwe halisi. Kwamba zinaweza kuwa gharama kubwa zaidi, maana makubaliano ndio yanasimamia gharama za mradi.""
Kwa mujibu wa taarifa iliyotolewa na serikali imeonesha vipaumbele mbalimbali vilivyopangwa kufanyika kutokana na fedha za mkopo huo. Baadhi ya maeneo yaliyolengwa zaidi ni kama ifuatavyo;-
•Ununuzi magari ya wagonjwa ya kisasa 20 na magari ya kawaida 365.
•Ujenzi wa vituo vya dharura na vifaa kwa hospitali zote kuanzia Taifa hadi halmashauri.
•Uimarishwaji wa mfumo wa usambazaji na ununuzi wa mitungi ya gesi katika hospitali za rufaa.
•Usimikaji wa vinu 44 vya hewa ya Oksijeni kwa ajili hospitali za Taifa na halmashauri
•Ununuzi wa mashine za X-Ray 85
•Ufungaji wa mashine za MRI kwa hospitali za Taifa, kanda na mikoa
..Ujenzi wa vituo vinne vya Telemedicine.
•Ujenzi wa vyumba na ununuzi wa vifaa vya uangalizi maalum (ICU) 72 kwa ngazi ya Taifa, kanda, mikoa na baadhi ya halmashauri.
•Utekelezaji wa miradi ya maji kwa wananchi.
•Utekelezaji miradi ya elimu kama vile madawati, vyumba vya madarasa katika vyuo 17.
•Vituo vinne vya Teknolojia ya Habari na Mawasiliano (TEHAMA).
Mapambano ya Tanzania dhidi ya korona yana tafsiri gani kiuchumi?
Kupitia hotuba yake Rais Samia amekiri kuwa kipindi cha miezi sita ya uongozi wake ni kigumu kwa sababu alikutana na hali mbaya ya kiuchumi  kutokana na wimbi la pili la ugonjwa wa UVIKO-19, hali iliyoathiri uchumi wa nchi hiyo.
Dkt. Bravious Kahyoza, Mtaalamu wa Masuala ya Uchumi amemwambia mwandishi wa makala haya kuwa hizo ni hatua maalumu kwenye kipindi maalumu na kwa sababu maalumu. Kwamba ni hatua za kukabiliana na athari za korona kwenye uchumi wa jamii, wakati wa korona kuhami uchumi. Kwa miezi 14 sasa, imesisitizwa kuhitajika hatua za kulinda uchumi. Lakini imeonesha kuwa hatua tu za kusisimua uchumi haziwezi kusaidia Taifa hilo, inahitajika hatua chotara; zile za kusisimua uchumi na za kulinda maisha ya jamii na hii inawezesha kuendeleza maisha.
""Hatua hizi zinajaribu kufanya hilo. Kwa kawaida mahitaji ya kusawazisha mambo katika uchumi ili yawe na maana; zinahitaji kati ya asilimia moja hadi mbili ya pato la taifa kuingizwa kwenye uchumi. Kwa uchumi wa hata shilingi Trilioni 150 na hali halisi ya Tanzania, hakuna uwezo wa kutoa fedha hizo, kwa hiyo, njia mbadala ni ya kuendeleza maisha ya jamii kwa mkopo kama wa IMF. Njia hii inahitaji takribani asilimia 0.5 hadi asilimia moja ya pato la Taifa. Hizi fedha zimepatikana kwa njia ya mkopo uliopo sasa.
Ameongeza kwa kusema, ""Ifahamike Korona sio mtikisiko wa uchumi kama mitikisiko mingine. Uamuzi wa kutumia fedha za mkopo kutoka IMF kwa mtindo huu unalenga kukabili tatizo. Ingawa hakuna takwimu madhubuti za dawa za kutibia ugonjwa huo, lakini takwimu kutokana na sera ya afya kwa sasa hizo zinapatikana na ndicho kigezo kilichotumika kupatia mkopo. Hili ni muhimu sana kwa sasa kwa sababu linagusa kwenye uchumi mpana. Hizi ni miongoni mwa hatua zinazoweza kuchukuliwa,
Matendo na maneno ya sasa yanaonesha Tanzania iliathirika mno na imeumizwa na janga la Korona kiuchumi na kijamii. Inaonekana serikali inataka bora kupata doa la kukiri makosa ya utawala uliopita lakini isiendelee kuharibu nchi kiuchumi. Swali pekee lililopo kwa sasa ni  je, Serikali inasikiliza zaidi na kuimarisha au itakuwa kama ile iliyopita? Hilo ndilo swali la kufuatilia sasa katika juhudi hizi mpya za serikali.""
Miongoni mwa mambo ambayo yanaleta gumzo ni amri ya rais katika utekelezaji wa miradi. Kwamba sheria imeagiza zabuni kupitiwa ndani ya miezi mitatu lakini kwa muda wa mradi ulivyopangwa ni vigumu kutumia sheria hiyo, ikiwa na maana ni kama inakiukwa kutokana na amri za rais.
Chanzo cha picha, AFP
""Kwa wale wanaotaka kuzijua rangi zangu halisi, wajaribu kudokoa fedha hizi au wabadilishe matumizi yale bila maelewano. Kila kona ya nchi inakwenda kuwa na ujenzi wa miradi ya maendeleo. Kwenye fedha hii sina huruma na mtu,"" alisema Rais Samia.
Wadadisi wa masuala ya kisiasa na utawala bora wanabainisha kuwa amri za rais mara kadhaa zimekuwa chanzo cha kuongezeka gharama za mradi. Kwamba kamati mbalimbali ndani ya mikoa zinaweza kutumika kukagua mradi mmoja, mfano kamati ya mkuu wa mkoa, katibu tawala wa mkoa na wilaya, wakuu wa wilaya na wengineo.
Kwa miaka sita ripoti za Mdhibiti na Mkaguzi Mkuu wa Hesabu za serikali amekuwa akiibua ubadhirifu mkubwa, uvunjaji wa sheria, miradi hewa na mianya mikubwa ya ulaji rushwa licha ya kuwa katikati ya uongozi mkali wa Rais Magufuli.
Katika muktadha huo tishio alilotoa Rais Samia Suluhu haliendani na uhalisi wa mambo, kwa sababu kwenye kauli yake yenyewe yametumika maneno ""sina huruma na mtu"". Kauli hiyo yaweza kutafsiriwa kuwa zipo nyakati ambazo kiongozi mkuu wa nchi anakuwa na huruma.
Ndiyo maana watendaji mbalimbali huwa wanahamishwa kutoka mkoa mmoja kwenda mwingine au sehemu moja kwenye nyingine, Ifahamike kuwa Rais Samia kwa uzoefu wake serikalini anafahamu vizuri kubadilishwa kwa matumizi ya fedha kutoka maeneo yaliyopangwa kwenda mengine tangu alipokuwa mwanaharakati, mbunge, waziri, Makamu wa Rais na sasa rais wa nchi.
Mfumo wa kutekeleza mipango na sera za umma una ukakasi ikiwa sheria inabadilishwa wakati wowote. Hii ndiyo hoja ya msingi kuangalia mbinu zilizopangwa kutumika kutekeleza miradi hiyo na mafunzo yake yamefanyika vipi hadi kuja na uamuzi huo. Nje ya hapo tunatekeleza tunavyotaka badala ya inavyotakiwa kwa kuzingatia utaratibu rasmi uliowekwa kisheria kupitia Bunge lenye uwakilishi wa watu, kwa sababu tu ya maelekezo ya Rais."
Fahamu faida za kiafya za kumkanda mtoto mchanga - bbc news swahili,"Chanzo cha picha, AJ_WATT
Utamaduni wa kuwakanda watoto umekuwepo kwa karne kadhaa katika nchi mbali mbali mbali duniani hususani kusini mwa Asia. Sasa wanasayansi wanasema utamaduni huu huenda ukaokoa maisha ya watoto wengi.
Renu Saxena alirejea nyumbani kutoka hospitali na mtoto wake mchanga baada ya kujifungua salama. Lakini kilichomshangaza ni muonekano wa mtoto huyo. Alikua mdogo sana na ngozi yake ilikuwa nyepesi kiasi cha kuona mishipa inavyopita kwenye ngozi yake nyepesi.
Saxena alijifungua mapema kabla ya muda wake akiwa na ujauzito wa wiki 36, mtoto akiwa na uzani wa kilo mbili na gramu nne(2.4kg).
Familia ya Saxena ilimshauri awe anamkanda mtoto kila siku kwani itamsaidia kukua. Lakini madaktari walimshauri asubiri kidogo hadi uzani wa mtoto uongezeke kabla ya kumkanda.
Saxena alikubaliana nao na kusubiri kwa wiki mbili. Katika kipindi hicho  mtoto aliongeza uzani wa gramu 100 na alikuwa akilala na kuamka kila baada ya muda mfupi.
Chanzo cha picha, Getty Images
Saxena alimwajiri muuguzi mstaafu ambaye pia ni mtaalamu wa kushughulikia watoto wachanga na kujifunza jinsi ya kumkanda mwanawe. Mambo yalianza kuwa mazuri, mtoto akaanza kulala vizuri na pia kuongeza uzani wa mwili.
Matokeo hayo ni ishara wazi kwamba kumkanda mtoto mdogo kuna manufaa makubwa. Asia Kusini hata watoto waliozaliwa kabla ya muda wao kutimia pia hukandwa.
Utafiti unaonesha kuwa mafuta yanayotumiwa kukanda yakitumiwa kwa usashihi yana uwezo wa kusaidia uzani wa mtoto kuongezeka, kuzuia magonjwa yanayosababishwa na bakteria na kupunguza vifo vya watoto wachanga kwa hadi asilimia 50.
Utafiti hata hivyo unapendekeza kuwa wazazi wanaotaka kufanya utaratibu huo, kwanza wapate  ushauri kutoka kwa wataalamu kuhakikisha ni salama kwa mtoto wao.
Familia zinazoenzi utamaduni huu wa kale, pia zina mtazamo wao.
Saxena ambaye pia meneja wa zamani wa mauzo anatokea jimbo la Uttar Pradesh kaskazini mwa India, eneo ambalo linajulikana kwa utamaduni huu wa kumkanda mama na mtoto baada ya kujifungua.
Familia yake imekuwa ikifuata utaratibu huu kwa miaka na mikaka.
''Mama yangu kila wakati alikua akiniambia kwamba nilikuwa haraka sana baadaa ya kuzaliwa- Mimi  nilikua mtoto wake wa tatu, anasema ukuaji wangu wa kasi ulichangia wa kukandwa kila siku aliporejea nyumbani kutoka hospitali'', anasema Saxena.
Muuguzi wa kuwatunza watoto wachanga alimfunza Saxena jinsi ya kutayarisha mafuta ya kukanda- kwa ubadilisha kati ya mafuta ya nazi na ya uto ambayo yanahitaji kuwa vuguvugu kabla ya kuanza kutumia -Mtoto anastahili kukandwa kwa walau kwa muda wa dakikia 30 na kisha kumuogesha mtoto kwa maji ya uvuguvugu.
''Tulianza kwa kumkanda taratibu maeneo ya tumbo hadi sehemu nyingine za mwili ikiwa ni pamoja na vidole vya miguu na kuendelea na utaratibu huo hadi kichwani'' anasema Saxena.
Chanzo cha picha, Getty Images
Watafiti wanasema kumkanda mtoto akiwa mchanga kuna manufaa ya kiafya ambayo yanaweza kumsaidia hata akiwa mtu mzima.
''Ngozi ni sehemu kubwa ya mwili wa binadamu ambayo mara nyingi umuhimu wake na afya yake hupuuzwa kwa ujumla.'' Anasema Gary Drmstadt, Profesa wa Tawi la tiba inayoshughulikia matibabu ya watoto wachanga na tiba endelevu katika Chuo Kikuu cha Stanford.
Mara ya kwanza alipozuru Bangladesh na India, Drmstadt aligundua kuwa kinamama hususani wale wazee walipendelea sana kuwakanda watoto wachanga. ''Nilishangaa sana nilipojua kwamba utamaduni huuu umekuwepo kwa karne kadhaa,ndipo nikaanza kutafiti zaidi,''anasema.
Je ni kweli mtoto mchanga hubemendwa?
Na mnamo 2008, katika utafiti wa watoto 497 waliozaliwa kabla ya muda ambao walipokea masaji ya kila siku katika hospitali huko Bangladesh, Darmstadt na washirika wake walionesha kuwa zoezi hili la zamani linanaweza kuokoa maisha ya watoto.
""Tulibaini kuwa hatari ya maambukizi ilipungua kwa asilimia 40, huku hatari ya vifo ikipungua kwa kati ya asilimia 25 hadi 50. Matokeo ambayo ni muhimu sana,"" anasema.
Katika utafiti mwingine tofauti, watafiti hao pia waligundua kuwa masaji ya kawaida husaidia kujenga microbiome ya mtoto - aina ya bakteria inayopatikana kwenye ngozi na kwenye utumbo. Microbiome ina jukumu muhimu sana katika kuongeza kinga.
Chanzo cha picha, Getty Images
Wanasanyansi wanasema kuwa kukanda kunasisimua neva zinazounganisha ubongo na tumbo, hali inayosaidia umeng'enyaji mzuri wa chakula kwa mtoto na kupata virutubisho, hali inayosaidia watoto kuongezeka uzito.
Kumkanda mtoto tumboni kunampunguzia maumivu, hii ni muhimu hasa kwa watoto waliozaliwa kabla ya muda wao kutimia kwa kuwa hutumia muda miezi wakiwa wapweke hospitali.
Kumkanda mtoto pia kunaboresha usingizi wake na kusaidia kutolewa kwa homoni ya oxytocin.
Kukanda mtoto kunakufanya ujifunze jinsi ya kuwasiliana na mtoto. Kunamfanya mtoto ajihisi yuko salama, mwenye kupendwa na kuheshimiwa, pia mzazi unajifunza tabia zake na kumuelewa vyema.
Mzazi utakuwa mwenye kujiamini, na tafiti zinasema hali hii itakufanya upunguze msongo wa mawazo baada ya kujifungua."
Fahamu chakula unachopaswa kula ukiwa na zaidi ya miaka 40 - bbc news swahili,"Chanzo cha picha, Getty Images
Chakula ni kirutubisho muhimu sana kwa wanadamu na maisha hayangewezekana bila lishe bora.
Hata hivyo licha ya umuhimu wa lishe kwa mwili wa mwanadamu, wataalamu mara nyingi huwa wanazingatia faida za lishe bora na kiwango cha chakula ambacho mtu anapaswa kula kwa ajili ya afya yake.
Wataalamu wametoa angalizo pia na kutoa tahadhari dhidi ya aina ya chakula ambacho watu wanapaswa kula kutokana na hali yao ya kiafya au umri.
Lakini kadri mtu anavyozeeka, kuna aina za vyakula ambavyo mtu anahitaji kula mara kwa mara.
Ukiendelea kuzeeka, unashauriwa ni aina gani ya vyakula unapaswa kula mara kwa mara ili kuboresha afya yako na kinga ya mwili.
Katika mahojiano na BBC, daktari kutoka hospitali ya chuo kikuu cha Ilorin iliyopo nchini Nigeria alisema ukifika miaka ya 40,kwa kawaida ni muhimu kubadilisha lishe.
Kwa mujibu wa  Dkt Sadiya Musa, anasema ni muhimu kwa mtu mwenye umri wa zaidi ya miaka  40 kuwa muangalifu na afya yake kwa sababu kadri mtu anavyozeeka anaweza kupungua uzito pia.
Hivyo inakuwa rahisi kupata magonjwa.
Mtu mwenye umri mkubwa anahitaji lishe bora ambayo itamfanya kuwa na afya na nguvu, anasema Dkt Sadiya.
Kutokuwa makini katika lishe ukiwa na miaka hiyo , ni hatari kwa afya wakati ambao utapata magonjwa kama kisukari, presha na matatizo ya miguu kunaweza kuathiri mtu.
Dkt Sadiya  anasema vyakula ambavyo mtu mwenye umri wa miaka 40 ni pamoja na:
Ni muhimu kufanya vipimo vya damu ili kusaidia kupunguza hatari za maambukizi, kwa mujibu wa daktari.
Daktari amesema pia mtu akifika umri huo hapaswi kuacha kula vyakula alivyozoea ghafla badala yake anapaswa kuacha taratibu mpaka atakapoacha kabisa haswa kwa wale wenye matatizo ya kisukari na presha.
Licha ya kwamba daktari ameshauri kula vyakula vinavyoboresha afya ,ni vyema kupunguza vyakula ambavyo ni hatari kwa afya kwa kuzingatia umri.
Ni muhimu kudhibiti matumizi ya dawa za mitishamba au dawa za hospitalini  bila maelekezo ya daktari pia ni hatari kiafya, kwa mujibu wa daktari.
Pia ni muhimu kula vyakula vya asili kama vile mahindi, mtama, maboga na vinginevyo.
Chanzo cha picha, Getty Images
Moringa ni chakula maarufu cha asili ambacho ni muhimu.
Jizuie kula vyakula ambavyo vina kemikali.
Dkt Sadiya, anasema watu ambao hawana magonjwa ya kisasa wanawezekana kuwa na lishe bora zaidi.
Aidha daktari amesema watu wenye afya bora, ni kutokana na aina ya chakula  cha asili wanachokula na wengine wanapata magonjwa kutokana na uchaguzi mbaya wa chakula."
Simulizi ya kijana anayemsaidia mama yake kufa 'kifo cha heshima' colombia - bbc news swahili,"Chanzo cha picha, Martha Sepúlveda
Martha Sepúlveda anafurahi kwa sababu atasaidiwa kufa siku ya Jumapili Octoba, 10 mwendo wa  saa moja asubuhi.
Anatabasamu huku akila vitafunio na kunywa bia katika mgahawa mmoja mjini Medellín, ijapokuwa kifo kinamkodolea macho.
Martha ana furaha kwa sababu amefanikiwa kupata idhini ya mahakama ya kusaidiwa kufa kupitia utaratibu unaofahamika kama euthanasia.
Nchini Colombia, euthanasia iliharamishwa mwaka 1997, lakini ilifanywa sheria 2015.
Julai iliyopita, Mahakama ya Kikatiba nchini humo iliwapa haki ya kifo cha heshima, watu ambao ""wanapitia uchungu wa kimwili na kiakili"" kutokana na jeraha au ugojwa ambao hauna tiba.
Martha Sepúlveda ni mtu wa kwanza kupewa idhini kufanyiwa utaratibu wa kusaidiwa kufa ijapokua ugonjwa anaougua haukuwa umefikia kiwango cha kumlazimu kuchukua hatua hiyo.
Kulingana na shirika la EFE, Wizara ya Afya imefanya jumla ya taratibu 94 za euthanasia nchini kuanzia Aprili 2015 hadi Mei 8,2020
Kwa Martha, tangu alipopatikana na ugonjwa unaoathiri mfumo wa neva na ambao hauna tiba maisha yaligeuka kuwa mateso.
Kugundua kuwa chake kitakuwa kifo cha pole pole na cha uchungu ambacho kitadumu kwa miaka kadhaa, kulimkosesha matumaini ya kuishi.
Hadi alipomwambia Federico, mwana wake wa pekee mwenye miaka 22, kwamba anataka kwenda mahakamani kuwasilisha ombi la kutaka kusaidiwa kufa.
Chanzo cha picha,  Martha Sepúlveda
Madaktari hawakumpatia matumaini kwa sababu moja ya mashrati yaliyowekwa na sheria ya Colombia kupata utaratibu huo ni kwamba muda wa mgonjwa kuishi uwe chini ya miezi sita.
Martha, angeliweza kuishi na ugonjwa huo kwa angalau miaka mitatu. Hata hivyo, alipambambana mahakamani hadi akafikia lengo lake.
Cha kushangaza ni kuwa idhini ya kumwezesha kusaidiwa kufa ilimpatia raha na utulivu mkubwa.
""Mama yangu amekuwa mtulivu na mwenye furaha tangu alipoambiwa anaweza kufa kwa sababu maisha yake hayakuwa mazuri kabisa,"" anasema mwanawe wa kiume katika mahojiano na BBC Mundo.
Na hivi ndivyo anavyochukulia uamuzi huo- ana furaha kwa sababu atakufa.
""Nina bahati,"" alisema kwenye mahojiano yake ya mwisho katika runinga ya Caracol TV. ""Nacheka zaidi, Napata usingizi mwanana.""
""Mimi ni Mkatoliki, Najichukulia kuwa muumini sana. Lakini Mungu hataki kuniona nikiteseka.""
""Ugonjwa niliyonayo ya lateral sclerosis- unaoathiri mfumo wa neva, jambo zuri kwangu ni kupumzika.""
Ifuatayo ni simulizi ya mwanawe wa kiume, Federico Redondo Sepúlveda, katika mahojiano ya ana kwa ana aliyofanya na BBC Mundo.
Mama yangu alipatikana na ugonjwa unaoathiri mfumo wa neva mwishoni mwa 2018.
Alipokelea taarifa hizo kwa njia ambayo sio ya kawaida. Alicheka na kusema ""nina ugonjwa ambao utaniua ndani ya miaka mitatu."" Lakini alisema maneno hayo kana kwamba anafanya utani.
Mama yangu ni mtu ambaye amekuwa na msimo huru kuhusu kifo. Amekuwa akisema ""Siogopi kufa, ila naogopa kile kitakachoniua"", ndio sababu aliamua kupigania kupata haki ya ''kufa kifo cha heshima''.
Hakutaka maisha ya kuwa kitandani hadi umauti utakapomfika. Hatua ya mwisho ya mgonjwa anayeugua amyotrophic lateral sclerosis- unaoathiri mfumo wa neva, ni kushindwa kuzungumza, kushindwa kumeza chakula... yaani ni hali ngumu sana ambayo hastahili kupitia.
Mwanzoni hali yake haikuwa mbaya vile. Lakini baadaye alianza kuishiwa na nguvu miguuni, hadi alihitaji usaidizi kutembea au alilazimika kutembea mwendo mfupi. Muda ulivyosonga ndivyo hali yake iliendelea kudhoofika kwani alihitaji kusaidiwa kutembea kila mahali hata ndani ya nyumba.
Mapema mwaka huu alilazimika kutafuta usaidizi wa kwenda chooni. Kisha ilibidi asaidiwe kuoga, kuvalia nguo na kadhalika. Wakati mwingine hata kupiga mswaki na kula nishida kwa sababu amepoteza nguvu sana.
Kilichomuathiri zaidi ni kuona jinsi hali yake ilivyozoroteka kiasi cha kushindwa kabisa kujifanyia vitu vya kawaida na vya kila.
Siku moja aliniambia: ""Bora niombe kusaidiwa kufa."" Kusema kweli sikutilia maanani.
Lakini aliponiambia hivyo tena mara ya pili, Nilisikitika sana. Haikuniingia akilini nakwa siku kadhaa nilipata usumbufu wa kimawazo. Nilijipata nikisema, ""Hapana, mama yangu hajatimiza muda wa kuondoka."" Ningelisema, ""Mama tafadhaliusifanye hivyo. ""
Chanzo cha picha, Martha Sepúlveda
Ninajiona kuwa mtu huria sana, nilifikiri kuwa haki ya euthanasia ni haki ambayo inapaswa kulindwa, lakini sikuwahi kufikiria nitajipata katika hali hii.
Lakini baada ya kutafakari kwa makini madhila anayopitia, nilijiambia: "" Nadhani njia pekee ya kuonesha upendo wangu kwake ni kuheshimu na kukubali uamuzi aliofikia.
Nataka kuwa na mama yangu sijali yuko katika hali gani. Lakini kufanya hivyo nitakua na ubinafsi kwa kuweka mbele mahitaji yangu bila kujali hali anayopitia.
Tumekuwa Pamoja kwa miaka 22. Maisha yangu yalikuwa yamezingirwa na upendo wake kwangu. Akiondoka itabidi nianze upya Maisha. Ndio sababu mwanzoni ilikua vigumu sana kwangu kuridhia ombi lake.
Nilipokua nikimhudumia nilifanya hivyo kwa hisia mchanganyiko. Kwa upande mmoja nilipenda kumhudumia kwa sababu, nilihisi nalipia fadhila aliyonifanyia maishani mwangu.
Lakini pia nilikuwa nikifikiria juu ya kile alichokuwa akiniambia: ""Mwanangu, huu sio uzima, sistahili kuishi hivi.""
Chanzo cha picha, Martha Sepúlveda
Ni wazi nina huzuni. Nasikitika sana, nahisi ... kukata tamaa kwa namna fulani. Itakuwa jambo la kushangaza sana nikisema nimeridhia ombi lake kwa moyo mkunjufu.
Lakini pia nifarijika kwamba mama atakamilisha maisha yake duniani vile alivyotaka."
"David sinclair: mwanasayansi anayedai “uzee ni ugonjwa"" na unaweza kutibiwa - bbc news swahili","Chanzo cha picha, Getty Images
Uzee ni uhalisia na hauepukiki , huwa hatma ya kila mtu. Hali hii huwa inakaribia hatua ya mwisho ya maisha ya binadamu, lakini mwanasayansi wa maumbile David Sinclair anakanusha mtazamo huo.
Kwa mujibu wa utafiti ambao umefanywa zaidi ya miongo miwili, anasema kuwa kuna uwezekano wa kuzuia mtu kuzeeka mapema, kwa kuzingatia mambo kadhaa ili kuweza kumfanya mtu kuwa na afya njema kwa muda mrefu.
Sinclair anaamini kuwa muda si mrefu itawezekana kuondoa uzee kwa kutumia dawa pia , ambazo bado ziko kwenye majaribio kwa ajili ya lengo hili na labda tutaweza kuondoa uzee.
Mwanasayansi huyo ambaye ni daktari kutoka chuo kikuu cha Australia, na taasisi ya teknolojia ya Massachusetts ya Marekani anafanya kazi katika maabara ya chuo kikuu cha Harvard ambako anafanya utafiti wa kwanini tunazeeka.
Amepata tuzo kadhaa za kisayansi kutokana na kazi yake. Na hata amekuwa mtu maarufu. Amepigiwa kura kama miongoni mwa watu 100 wenye ushawishi zaidi duniani jarida la Time magazine liliandika .Jarida hilo lina wafuasi wa twitter ambao ni karibu  200,000.,
Chanzo cha picha, Getty Images
Mtafiti pia ana wagonjwa 35 na alianzisha kampuni kadhaa za kisayansi, baadhi yazo zimejikita katika kuchelewesha watu kuzeeka au kuzuia uzee.
Sinclair pia ni mwanndishi wa kitabu cha  Lifespan kinachoangalia matarajio ya siku za kuishi , kiliibuka kuwa kitabu kinachonunuliwa zaidi.
Aliandika kuhusu imani maarufu ya uzee kutoepukika.
Mwanasayansi huyo anaamini kuwa ni lazima tubadili mitazamo yetu ya jinsi tunavyofikiri kuhusu umri: badala ya kuona kuwa ni mchakato wa kawaida tu na kuwa ni jambo asilia, tunapaswa kuona kuwa huo ni ugonjwa ambao unaweza kutibiwa na ukapona.
Sinclair anasema haya ni mabadililko makubwa katika mtazamo wetu juu ya uzee ambao unaweza kusaidia kuongeza muda wa kuishi.
Na kuachana na imani potofu kuwa lazima kila mtu azeeke.
Vilevile anasema , tiba inaweza kutusaidia kuishi miaka mingine zaidi , inapidi tuzingatie hilo kwa umakini.
Wanasayansi wameainisha sababu tisa zinazoweza kusababisha uzee, na katika utafiti wake wa miaka 25 iliyopita, tulipata ushahidi kuwa miongoni mwa ushahidi uliopatikana  ni kuwa ushahidi mmoja  unasababisha tatizo lingine na inajumuisha na kupoteza taarifa.
Tuna taarifa za aina mbili kuhusu miili yetu , moja ni umeirithi kutoka kwa wazazi wetu na pili ni kuathirika na mazingira na muda.
Nadhani hizi ndizo sababu zinazotufanya tuzeeke.
Hakuna sheria ya kibailojia inayosema lazima tuwe wazee. Hatujui jinsi ya kuachana na dhana hii lakini tunaweza kuwa bora zaidi kama tukipunguza hili.
Na maabara inaweza kufanya mchakato huo.
Chanzo cha picha, Getty Images
Jinsi tunavyoishi kila siku kuna athari kubwa katika maisha yetu ya kila siku na hata kupunguza siku za kuishi.
Kufanya kitu kwa usahihi kunaweza kumfanya mtu asizeeke kwa haraka.
Katika utafiti wetu wa wanyama kama panya na hata papa na tembo ambao wana mifumo tofauti ya maisha na wanaweza kuishi katika miaka tofauti
Zaidi ya hayo, zaidi ya  80% ya afya za siku zetu zijazo zinategemea jinsi tunavyoishi na wala sio vina saba-DNA.
Kuna mambo ambayo wanasayansi wameyagundua kwa watu wanaoishi muda mrefu.
Yakiwa yanajumuisha aina sahihi ya chakula na kiasi ambacho mtu anakula, kutokula chakula chenye mafuta mengi au mtu akila kidogo mara nyingi anaweza kuishi zaidi.
Mazoezi pia yanasaidia.
Na kuna wale ambao wanadhani kubadilisha nyuzi joto la maji ni muhimu pia.
Sababu inayowafanya wanasayansi kuamini kuwa aina fulani ya maisha inaweza kusaidia mwili kupambana dhidi ya ugonjwa wa uzee.
Chanzo cha picha, Getty Images
Kujihisi baridi, kuhisi hasira na kushindwa kupumua pia ni njia nyingine za kupata kinga thabiti.
Utafiti unaamini kuwa kama mtu akifanya mazoezi vizuri na kula chakula sahihi kutasaidia kupunguza kasi ya uzee.
Uzee unasababisha magonjwa mengi sana kama ugonjwa wa moyo, kisukari na magonjwa mengine.
Hivyo wazo la kumfanya mtu kuwa kijana , litaweza kumfanya aweze kuishi muda mrefu zaidi.
Katika utafiti uliochapishwa hivi karibuni katika jarida la  Nature limezungumzia suala la watu wa kale kuishi miaka mingi.
Hii ikionesha kuwa kutokana na shughuli tunazozifanya, hatuwezi kuchelewesha uzee au kuzuia watu kuzeeka.
Miaka 200 iliyopita, binadamu alikuwa ana uwezo wa kutembea kwa kasi ya farasi.
Kuna teknolojia ambazo tunaweza kuzitumia na kutatua tatizo hilo na kufanya maisha yawe bora zaidi.
Chanzo cha picha, Getty Images"
Simulizi ya vijana waliolazimishwa kuingia kwenye magenge ya biashara ya dawa za kulenya uingereza - bbc news swahili,"Chanzo cha picha, GLOUCESTERSHIRE POLICE
Si wachache: karibu vijana 4,000 wako katika hatari ya kutumiwa kila mwaka kusafirisha dawa za kulevya katika maeneo ya vijijini nchini Uingereza, kwa mujibu wa data iliyotolewa na taasisi isiyo ya kiserikali Safer London.
Wanaangukia mikononi mwa magenge ya kihalifu yanayotumia watoto, wengine hata wakiwa na umri wa miaka 12, kuuza dawa za kulevya kwa kutumia laini maalumu ya simu ya mkononi, kwa hivyo jina la utani ambalo wanajulikana: ""laini za kaunti.""
Mmoja wa watoto hawa alizungumza na BBC kuhusu jinsi wanavyoajiriwa na magenge ya wahalifu, kwa kile viongozi wanaona kama aina ya unyonyaji.
Michael * alikuwa na umri wa miaka 13 wakati rafiki yake wa shuleni alipomwendea kwa nia ya kumfanya muuzaji wa dawa za kulevya.
Akijaribiwa na wazo la kupata pesa, Michael alianza kuuza dawa za kulevya, maeneo ya jirani na kwake, lakini kidogo kidogo akafikia viwango vingine.
Genge lililompatia bidhaa hivi karibuni lilianza kumsafirisha nje kidogo ya jiji la London kwa ahadi kwamba yeye, kijana, angeweza kupata karibu dola 650 kwa wiki.
Alipelekwa kwenye nyumba ya mraibu ambaye genge hilo lilikuwa limemchukua katikati ya Uingereza, ili kuuzia bidhaa hiyo. (Na hupewa jina la cuckoo, ndege anayetaga mayai yake kwenye viota vilivyoachwa na ndege wengine.)
Chanzo cha picha, Getty Images
Kutumia nyumba hii kama msingi, Michael alitumia muda wake mitaani kuuza heroin, cocaine na usiku na mchana.
""Nilisumbuliwa kwa kiasi fulani, nilikuwa na hofu kweli,"" alisema.
""Lakini nilipopokea pesa, hapo nilibadilisha mawazo yangu na kufikiria 'sawa, ningeweza kupata zaidi kidogo'"".
Na familia yake, haikugundua kutokuwepo kwake? Kulingana na simulizi yake, Michael alikuwa na maisha ya kawaida na uhusiano wa karibu sana na wazazi wake.
Lakini wakiwa na wasiwasi juu ya kutokuwepo kwake kwa muda mrefu, walijaribu kumzuia na kuficha simu yake ya mkononi, lakini mara tu alipoondoka nyumbani, genge lilianza kumsumbua tena.
Washirika wa genge walimpeleka kwenye nyumba ambapo waliwahudumia kifungua kinywa vijana kadhaa kabla ya shule.
Chanzo cha picha, Getty Images
""Halafu walitupeleka shuleni na kutufuata baada ya masomo,"" alisema.
Ingawa aliishi katika kundi la walevi wa dawa za kulevya, Michael anasema ""hakuwahi kutambua hatari"" au kuona jinsi angeweza kuwa mwathirika.
Anakumbuka kwamba usiku mmoja, baada ya kukwama mamia ya kilomita kutoka nyumbani kwake, aliishia kulala kwenye kaburi ndani ya eneo la makaburi.
""Mraibu wa madawa ya kulevya angeweza kuzungumza na muuzaji mwingine (muuzaji wa dawa za kulevya) na kusema"" mtu huyu amelala kaburini na ana dawa za kulevya. ""Kutoka hapo  kitu chochote kingeweza kunitokea. Ilikuwa ni suala baya sana.""
Walikuwa matajiri kuliko hata baadhi ya nchi, lakini pesa zao zilitoka kwa uhalifu
Marekani yamkamata mke wa El Chapo kwa 'ulanguzi wa mihadarati'
Baada ya kukamatwa na dawa za kulevya, Michael aliamua kuacha kuuza, lakini haikuwa rahisi kuacha genge hilo.
""Walijaribu kuniajiri tena, lakini niliweza kutoka eneo lao na nadhani hiyo ilisaidia sana,"" alielezea.
""Nilianza kupata maarifa tofauti kufanya kitu kingine maishani mwangu.''
Taasisi ya Safer London imeshughulika na vijana wengi kama Michael, ambao wamenyonywa na watu wa umri mkubwa kuliko wao kwenye makundi ya wahalifu ili kuuza dawa.
Chanzo cha picha, Getty Images
Mkurugenzi wa Safer London Claire Hubberstey anabainisha kuwa idadi kubwa ya vijana wako katika hatari ya kunaswa kwenye hizi zinazoitwa ""laini za kaunti"".
""Tunaanza kumsajili kijana wakati tunapoona kuwa kuna aina ya tishio ambalo linatuogopesha,"" alisema.
Kulingana na hesabu kulingana na idadi ya vijana ambayo taasisi hiyo inawahudumia, wanakadiria kuwa watoto 4,000 huingia kwenye changamoto hiyo kila mwaka kwa kuingia katika mitandao hii ya biashara.
Hubberstey anaifananisha na jinsi vijana wanavyoingizwa katika biashara ya ngono: ahadi za mwanzoni hubadilika kuwa vitisho.
""Vijana mara nyingi huzungumza kuhusu kufungwa kimwili katika maeneo ambayo hawawezi kutoroka,"" alisema.
""Vitisho vinavyohusisha vurugu vina maana kwamba wanaweza kuogopa sana na hawawezi kutoroka. Hata ikiwa wana uwezo wa kufanya hivyo,"" ameongeza.
Kwa Hubberstey, vijana hawa wanapaswa kutibiwa kama waathirika wa biashara ya binadamu na sio kama wahalifu.
Chanzo cha picha, Getty Images
""Hawa ni watoto wanaonyonywa na wanatumiwa. Hata ikiwa hawatambui, haimaanishi (unyanyasaji) haufanyiki,"" alisema.
Kevin Hyland, Kamishna wa Kupambana na Utumwa - ofisi ya Uingereza iliyojitolea kupigana na biashara ya binadamu - alibaini kuwa kile kinachoitwa ""laini za kaunti"" zinaanza kutambuliwa.
""Tunaamka, lakini je, tumeamka kabisa kuhusiana na jambo hili? Labda sivyo, lakini tunaanza ,"" Hyland alisema.
Na akaongeza kuwa kumaliza tatizo hili itahitaji kubadilisha mawazo ya polisi na mamlaka nyingine ili waweze kuwatambua wafanyabiashara wadogo kama waathirika, na sio kama wahalifu.
Sarah Newton, Waziri anayeshughulikia masuala ya Uhalifu wa Uingereza, Ulinzi na Mazingira Hatarishi, alibainisha kuwa - pamoja na kuongeza rasilimali kufadhili kampeni ya kupambana na utumwa - serikali imechukua hatua ikiwa ni pamoja na sheria inayoruhusu polisi kuchukua simu ambayo inatumika katika soko la dawa za kulevya. ."
Tuzo ya nobel: joto la jua au kukumbatiwa ni tiba ya maumivu - bbc news swahili,"Kumbe kuna umuhimu wa binadamu kukumbatiana  kuboresha afya yetu. Sasa Wanasayansi ambao waligundua jinsi miili yetu inahisi joto la jua au kukumbatiwa kwa mpendwa wameshinda Tuzo ya Nobel.
David Julius na Ardem Patapoutian, kutoka Marekani wanasema  Matokeo yao yanaweza kusababisha njia mpya za kutibu maumivu. Hivi wewe huhisi vipi ukikumbatiwa? Sema nasi kwenye BBC facebook Swahili"
Kwanini vijana wengi wanapatwa na kiharusi na shinikizo la damu katika nyakati hizi? - bbc news swahili,"Chanzo cha picha, iStock
Ilikuwa mwaka jana wakati kijana Zakaria (sio jina ake halisi) mwenye umri wa miaka 29 alikuwa amelala kitandani mwake usiku majira ya saa kumi usiku. Mara alianza kuhisi maumivu ya kifua. Mwili wake mzima ulianza kutokwa jasho. Hapakuwa na mtu mwingine nyumbani wa kumpeleka hospitalini wakati ule.
Maumivu yaliendeelea kumzonga lakini baadaye  muda yakakoma na akasinzia.
Hatahivyo hakwenda kumuona daktarin asubuhi yake kwani maumivu aliyokuwa mayo yalikuwa yameisha.
Lakini siku iliyofuata  Zakaria ahisi tena maumivu yale ya kifua na kuamua kwenda kumona daktari.
Baada ya kufanyiwa uchunguzi wa vipimo mbali mbali Zakaria anasema daktari alimshauri akafanyiwe uchunguzi wa kipimo cha echo-cardiogram- kinachochunguza mapigo ya moyo. Kipimo hicho kilifichua kuwa Zakaria alikuwa na mshituko wa moyo, siku iliyotangulia.
Zakaria alishangaa sana wakati aliposikia kile daktari alichokisema. Hakuelewa kuwa mshituko wa moyo unaweza kumptata kijana mwenye umri sawa na yeye./
Maradhi ya moyo husababisha vifo kote duniani vinavyokadiriwa kuwa milioni 17.9 kila mwaka kulingana na ripoti ya Shirika la Afya duniani ya mwaka 2021.
Miongoni mwa waathiriwa wa maradhi haya ni  vijana, huku idadi yao ikitajwa kuendelea kuongezeka.
Zaidi ya  vifo vinne kati ya vitano vinavyotokea hutokana na mshituko wa moyo au shinikizo la damu, na theluthi moja ya visa hivi hutokea miongoni mwa watu wenye chini ya umri wa miaka 70, kulingana na WHO.
Chanzo cha picha, Thinkstock
Madaktari  bingwa wa magonjwa ya moyo   Padma Shri awardee  pamoja na Dkt   Manchanda wanasema mioyo ya vijana katika miaka ya hivi karibuni imekuwa ikidhoofika
Daktari  Manchanda, ambaye kwa sasa anafanya kazi katika hospitali  Sir Gangaram Hospital mjini Delhi, anaamini kuwamtindo wa  maisha ya kisasa ndio sababu kuu inayodhoofisha mioyo ya vijana.
Kuna sababu tano kuu za   'mtindo wa usio na mpangilio ' miongoni mwa watu   hususan vijana . Amezitaja sababu hizo kuwa ni :
Inaweza kutokea kwa  kijana mwenye umri wa miaka 29 au kwa mwenye umri wa chini ya miaka 21  Dokta  Manchanda anamini kuwa mambo haya matano ndio sababu ya kuu zinazosababisha mshituko wa moyo.
Zakaria aliiambia BBC kuwa amekuwa akivuta sigara tangu alipokuwa na umri wa miaka 22. Lakini aliacha kuvuta miaka miwili iliyopita baada ya kupatw ana shikikizo la moyo.
Ingawa sababu ya shinikizo la moyo miongoni mwa vijana huwa mara nyingi haifahamiki, ni ukweli kwamba elimu ni moja ya mambo yanayowapa vijana wengi msongo wa mawazo. Zaidi ya hayo vijana wengi hawala chakula kwa wakati unaofaa na hutumia muda wao mwing katika utumiaji wa vifaa vya kielekroniki.
Chanzo cha picha, iStock
Madaktari wanaamini kwamba maumivu ya kifua ni dalili muhimu ya shinikizo la moyo. Wakati shinikizo la moyo linapotokea unahisi kana kwamba mtu fulani anakusukuma kwa nguvu kifuani. Hatahivyo dalili  inaweza kutokuwa dalili ya shinikizo la moy wakati wote.
Shinikizo la moyo kusababishwa na ukosefu kabisa wa damu inayokwenda kwenye moyo. Mara nyingi hutokea kutokana na kuziba kwa mishipa ya moyo (ateri) , na hivyo kusababisha damu kutofika kwenye moyo. Hali hii husababisha maumivu  ya kifua. Lakini wakati mwingine shinikizo la moyo hutokea pasi na maumivu yoyote. Shinikizo hili huitwa   'shinikizo tulivu la moyo '.
Kwa mujibu wa wavuti wa healthdata.org, shinikizo la moyo ni moyawapo ya sababu zinazoongoza za vifo duniani.
Ukitazama maelezo  kuhusu sababu mbali mbali za vifo katika mwaka 2016,  asilimia 53 kati yao walikufa kutokana na shinikizo la moyo.
Chanzo cha picha, Thinkstock
Madaktari wanaamini kwamba maumivu ya kifua ni dalili muhimu ya shinikizo la moyo. Wakati shinikizo la moyo linapotokea unahisi kana kwamba mtu fulani anakusukuma kwa nguvu kifuani. Hatahivyo dalili  inaweza kutokuwa dalili ya shinikizo la moy wakati wote.
Shinikizo la moyo kusababishwa na ukosefu kabisa wa damu inayokwenda kwenye moyo. Mara nyingi hutokea kutikana na kuziba kwa mishipa ya moyo (ateri) , na hivyo kusababisha damu kutofika kwenye moyo. Hali hii husababisha maumivu  ya kifua. Lakini wakati mwingine shinikizo la moyo hutokea pasi na maumivu yoyote. Shinikizo hili huitwa   'shinikizo tulivu la moyo '.
Ubongo wako unavyoathirika kutokana na shinikizo la damu
Dawa ya presha 'hufanya kazi vizuri ikimezwa usiku'
Chuki kwa bosi ni moja ya mambo yanaosababisha kiharusi
Kwa mujibu wa  wavuti wa  healthdata.org , shinikizo la moyo ni mojawapo ya sababu zinazoongoza za vifo duniani.
Ukitazama maelezo kuhusu sababu mbali mbali za vifo katika mwaka 2016,  asilimia 53 kati yao walikufa kutokana na shinikizo la moyo.
Chanzo cha picha, iStock
Daktari  Manchanda anasema kwamba ili kuepuka hatari za shinikizo la moyo, vijana wanahitaji kubadili mtindo wao wa maisha.
Anasema kwamba mazoezi mbali mbali kama vile  yoga  husaidia katika kuzuwia shinikizo la moyo.
Daktari  Manchanda anasema pia kuwa serikali  za dunia zinapaswa kufanya juhudi za uhamasishaji na utoaji wa mafunzo kwa vijana ili kuwakinga na maradhi ya shinikizo la moyo.
Jinsi ya kujikinga na shinikizo la moyo
Daktari  Manchanda anasema kwamba ili kuepuka hatari za shinikizo la moyo, vijana wanahitaji kubadili mtindo wao wa maisha.
Anasema kwamba mazoezi mbali mbali kama vile  yoga husaidia katika kuzuwia shinikizo la moyo.
Daktari  Manchanda anasema pia kuwa serikali  za dunia zinapaswa  kufanya juhudi za uhamasishaji na utoaji wa mafunzo kwa vijana ili kuwakinga na maradhi ya shinikizo la moyo.
""Serikali zinapaswa kuweka kodi za zaidi kwa vyakula visivyo na virutubisho vya mwili vya  kutosha, pamoja na bidhaa za sigara. Zaidi ya hayo hatari ya kula vyakula vya haraka haraka( kama chips na vinginevyo)  visivyo na virutubisho  zinapzswa kuandikwa  kwa herufi kubwa , ""aliongeza.
Hii haiwezi kutatua tatizo kabisa, lakini inaweza kuongeza uelewa miongoni mwa watu.
Badhiya watu wanasema kuwa magonjwa ya moyo hutegemea kiwango cha Mafuta mtu alichonacho mwilini, kwahiyo ni muhimu kupunguza vyakula vyenye Mafuta mengi kwenye mlo wako wa kila siku. Lakini je ni lipi la kweli  kati  ya haya?
Kulingana na Dokta  Manchanda , mafuta yanaweza kuwa sababu ya shinikizo la moyo  lakini Mafuta yaliyotengenezwa na kuwa magumu kabla ya kuyeyushwa yanaweza kuwa sababu ya shinikizo la moyo . Mafuta ya aina hii hupunguza kiwango cha Mafuta mazuri mwilini na kupngeza kiwango cha Mafuta mabaya mwilini. Daktari anasema Mafuta kama
Margarine sio mazuri  na anashauri watu wasiyatumie."
"Kilo ya misumari, visu na komeo na bisibisi vyaondolewa ndani ya tumbo la mwanaume lithuania - bbc news swahili","Chanzo cha picha, TASS VIA GETTY IMAGES
Madaktari wa upasuaji wamepigwa na butwaa baada ya kupata takriban kilo moja ya misumari , visu, bisibisi na komeo tumboni mwa mgonjwa mmoja aliyelazwa katika chumba cha wagonjwa mahututi akilalamikia kuumwa na tumbo.
Madaktari nchini Lithuania wameondoa  kilo ya moja ya misumari, visu nakomeo  au skruu kutoka  kwa mwanaume, vimeripoti vyombo vya habari nchini humo.  Mwanaume huyo amekuwa akimeza vyuma hivyo kwa kipindi cha mwezi mmoja baada ya kuacha kunywa pombem wamesema madaktari.  Baadhi ya vifaa hivyo vya chuma viliondolewa wakati wa upasuaji uliofanyika katika hospitali ya Chuo kikuu cha  Klaipeda University vilikuwa na urefu wa sentimita  10(inchi 4), kwa mujibu wa mtangazaji wa chombo cha habari cha  umma cha Lithuania  LRT.Daktari bingwa wa upasuaji  Sarunas Dailidenas aliuita upasuaji huo   ""kisa cha kipekee"". Katika makala yake kuhusu kisa hicho iliyochapishwa kwa lughaya Kilithuania, LRT  ilichapisha picha aliyopigwa wakati wa upasuaji, huku ikionekana sinia iliyojaa vifaa vya chuma vilivyotolewa tumboni mwake, baada ya saa tatu za upasuaji.  Mwanaume huyo alipelekwa kwa gari la kubebea wagonjwa katika hospitali iliyopo kwenye mwambao wa  bahari ya Baltic akiwa na maumivu makali ya tumbo.  Kwa sasa anaripotiwa kuwa katika hali nzuri, na anaendelea kufuatiliwa katika hospitali hiyo."
"Hatari za ""kemikali za milele"" tulizonazo majumbani mwetu na safari ndefu ya kuziepuka - bbc news swahili","Chanzo cha picha, Getty Images
Hebu tazama katika bidhaa unazozitumia kila siku zinazokusaidia  kurahisisha maisha yako ya kila siku... Je uliwahi kujiuliza ni kwanini vyakula havinati kwenye kikaango chako, na ni kwanini Mafuta huwa hayagandi kwenye microwave, au ni kwanini maji hayawezi kupenya kwenye jaketi lako?
Ni  kemikali zile zile bandia  ambazo huenda zinahusika katika utendaji wa vifaa hivi vya nyumbani. Lakini kemikali hizo kwa sasa zimejulikana na, katika baadhi ya maeneo ya dunia, matumizi yake yameanza kuondolewa kabisa.
Kundi la kemikali zinazofahamika kama "" PFAS "" (per and polyfluoroalkyl substances)  ni kubwa. Kuna zaidi ya aina  4,700 za kemikali hii inayotengenezwa kwa kutumia  fluorine.
Chanzo cha picha, Getty Images
Zikijulikana zaidi  kama ""kemikali za kudumu ""  kutokana na uwezo wake mkubwa wa kunata kwenye bidhaa, kemikali hizi zimegundulika ndani ya maji ya kunywa, vumbi na hata katika mfumo wa damu ya binadamu.
Na ukweli ni kwamba una karibu aina zote za kemikali ya  PFAS  katika nyumba yako na katika mwili wako.
Matatizo ya kiafya
Chanzo cha picha, Getty Images
Kemikali hizi ambazo hupatikana katka bidhaa mbali mbali, kuanzia zile zinazosindika chakula, vipodozi hadi katika samani za nyumba  zimekuwa zikihusishwa na matatizo ya afya ikiwa ni pamoja na kuharibika kwa maini, saratani ya figo na kuzaliwa kwa watoto wenye kasoro za kimwili.
Hatahivyo, shinikizo la walaji pekee halijajafanikiwa  kumaliza viwango vya  kemikali hii ya  PFAS.
""Kama wewe ni mnunuzi wa mara kwa mara, ni suala gumu sana na ni kitu ambacho huwa hakizungumziwi mara kwa mara, ni kama jambo ambalo mtu wa kawaida hawezi kulielewa  ,"" anasema Jonatan Kleimark , Mshauri wa ngazi ya juu kuhusu kemikali na biashara katika  ChemSec, kampuni  inayohamasisha matumizi ya kemikali salama  nchini Swedish.
Chanzo cha picha, Getty Images
Halafu pia hakuna yeyote mwenye muda na hamasa ya kuandikia makampuni kuyauliza iwapo bidhaa zao zina kemikali  ya  PFAS, jambo ambalo baadhi ya mashirika ya serikali yalipendekeza.
Baadhi ya wazalishaji wa bidhaa huenda hata wasijue kuwa wanatumia  PFAS katika bidhaa zao.
""Iwapo tunataka mabadiliko, basi tunahitaji sheria, kwasababu hilo ndilo makampuni watakalolizingatia ,"" anasema Kleimark.
Ni sheria gani zilizopo za udhiti kwa sasa ?
Hadi sasa, masharti ya ydhibiti yaliyopo ni madogo.
Mwezi Julai, Jimbo la Marekani la  Maine lilikuw ala kwanza duniani kuweka marufuku ya mauzo ya bidhaa zenye kemikali ya   PFAS- kua nzia mwaka  2030, isipokuwa wakati ambapo matumizi yake yanaonekana kutoweza kuepukika.
Chanzo cha picha, IKEA
Nchi za Muungano wa Ulaya (EU) imeweka masharti fulani na matumizi ya    PFAS. Lanini wanaharakati wa mazingira na baadhi ya serikali za Ulaya zinatoa wito wa kudhibitiwa kwa  PFAS  kwa ujumla.
Watengenezaji wa bidhaa pia wametakiwa kutoa taarifa zaidi juu ya bidha mbadala wanazotumia.
Wanachama wa viwanda vya kemikali wanatafuta taarifa na muongozo kuhakikisha kipindi hiki cha mpito kinakuwa cha mafanikio
Baraza la viwanda vya kemikali la Ulaya  (CEFIC)  pia limeomba uwazi zaidi juu ya kile kinachoweza kujumuishwa kama matumizi muhimu ya PFAS.
Kupata bishaa mbadala limekuwa jambo rahisi katika baadhi ya viwanda kuliko vingine  ""Sekta ya ushonaji imekuwa mstari wa mbele katika kutafuta bidhaa mbadala,"" anasema Kleimark.
Chanzo cha picha, Getty Images
Hatahivyo baadhi kampuni zimebadili bidhaa   PFAS kwa  bidhaa nyingine ambazo ni bora kwa afya ya binadamu lakini ambazo zina madhara sana kwa sayari, kama vile nguo zinazotengenezwa kwa plastiki."
Siku ya utoaji mimba salama: wanawake wakieleza waliyoyapitia walipoavya mimba - bbc news swahili,"Chanzo cha picha, Getty Images/BBC
Utoaji mimba uhalalishwe? Ni swali ambalo limeendela kuibua mijadala duniani kote
Katika jimbo la Texas Marekani, sheria inayokataza utoaji mimba iliyofikisha wiki sita (mwezi mmoja na wiki mbili) imeanza kutumika au kufanya kazi mwezi huu. Kwa upande mwingine, Mexico hivi karibuni imeondoa kwenye makosa ya uhalifu huko kaskazini mwa jimbo la Coahuila.
""Ukweli ni kwamba suala la utoaji mimba wakati wote limekuwa tata,"" anasema Anu Kumar, rais na mtendaji mkuu wa shirika la kutetea haki za binadamu lililopo Marekani la Ipas.
Lakini anaamini kwamba mambo yanaenda katika muelekeo sahihi. ""Tangu mwaka 1994, zaidi ya nchi 40 zimefanyia marekebisho sheria zao kuhusu utoaji mimba,"" aliongeza.
Siku ya kimataifa utoaji mimba salama, tumewauliza wanawake watano kueleza mikasa yao ya kuavya mimba. Wanatokea maeneo mbalimbali duniani, baadhi wametaka tufiche utambulisho wao.
Sandra alianza kugundua mabadiliko katika mwili wake wiki nane baada ya kupata mimba. Alipima na kugundulika ana mimba.
""Nilipogundua tu simuhitaji mtu huyu awe baba wa watoto wangu,"" Sandra aliiambia BBC. ""Alikua 'mpenda ngono', na nilikuwa bado sijafikia ndoto yangu.""
Alikuwa anajua kuhusu kikundi cha Tamtang huko Thailand, ambacho kilikuwa kinaelimisha jamii kuhusu utoaji salama wa mimba, akawafuata kuomba msaada.
Wakati huo utoaji mimba Thailand ilikuwa kosa kisheria isipokuwa kama imetokana na kitendo cha ubakaji au tatizo la kiafya la mama.  Sandra aliamua kutoa mimba mwaka 2019 wakati huo bado sheria hiyo inafanya kazi.
""Nilikuwa njia panda- je niwaambie kwamba nilinyanyaswa kingono, au ningeonekana kituko kusema siwezi kumudu? Nilikuwa na mawazo lukuki kichwani kwangu, anasema.

Chanzo cha picha, Getty Images
""Nilijiambia mwenyewe kwamba kila kitu kilikuwa sawa mpaka siku moja nilipoota ujumbe wa matusi katika mitandao ya kijamii kupinga utoaji mimba .""
Anamatumaini siku moja wanawake wataweza kurejeshewa uhuru wa miili yao. ""Kwa sababu hata sheria ziweje, bado kuna unyanyapaa mwingi unaodhibiti uhuru wetu""
Erin alitoa mimba kwa mara ya kwanza akiwa na umri wa miaka 28, na mimba ya hivi karibuni kutoa alitoa akiwa na miaka 36. ""Nimekuwa nikiwaza  kwamba nilikuwa nakengeuka kwa kutoa mimba mara nyingi,"" ameiambia BBC.
""Hata hivyo, katika majukumu yangu ya sasa kama mwanaharakati kuhusu utoaji wa mimba, nimejifunza kwamba utoaji mimba ni jambo la kawaida.""
Lakini utoaji mimba mara nyingi hakujapunguza aibu ya uamuzi wake wa kutoa mimba ""Natumai hili litabadilika  muda mfupi ujao.""
Kampeni za Erin kuhusu haki za uzazi anafanya akiwa na shirika linaloitwa Shout Your Abortion. Inamsaidia kupaza zaidi sauti kuhusu uzoefu wake wa utoaji mimba.
""Imekuwa hatua kubwa, tangu nianze kufanya kazi hii, ilikuwa inanipa shida hata kutamka tu kwa sauti neno utoaji mimba,"" Anasema. ""Leo imekuwa kawaida na rahisi kwangu kuzungumzia wazi kuhusu utoaji mimba.""
Kwanini utoaji wa mimba umezua mgawanyiko kati ya Biden na Wakatoliki?
Waliruhusiwa kutoa mimba, lakini baadhi wanajuta
Chanzo cha picha, Getty Images
""Nilikuwa na umri wa miaka 31 na nilikuwa nimepoteza simu yangu,"" Indu anaiambia BBC.  ""Nilienda kununua simu mpya, nilianza kusikia kichefuchefu. Mpenzi wangu akashauri nikapime ujauzito"".
Alipopimwa alikutwa na mimba, na alitaka kuitoa. ""Ndio kwanza nilikua naanza kazi, mpenzi wangu pia aliniunga mkono.""
Alienda kwa mtaalamu wa masuala ya uzazi akafanikiwa kutoa kirahisi mimba hiyo kwa kutumia vidonge, lakini baada ya zoezi hilo kasheshe likaanza.
""Nilitokwa damu sana na kujisikia kichefuchefu zaidi, niliogopa. Nililia sana kama roho inataka kutoka.""
Nchini India utoaji mimba ni jambo lisilozungumzwa huku wanawake wakisikika kwa uchache kupigia kelele suala hilo', kama ilivyoripotiwa na IndiaSpend mwezi Septemba 2020.
""Nilishikwa na hasira kupitia masahibu yale kimwili na kiakili, ingawa ilituhusu watu wawili,"" Anasema Indu. ""Chini ya kipindi cha mwaka mmoja baadae nilianza kutumia dawa za kuondoa msongo wa mawazo.""
Chanzo cha picha, Getty Images
Anasema iliathiri uhusiano wake, na kwa muda mrefu aliogopa kushiri mapenzi. Ilinifanya nigundue kuwa kuna umuhimu wa mtu kupata msaada wa kihisia.
""Nikifikiria huko nyuma, nahisi  kama ningekuwa na nafasi ya kuzungumzia utoaji mimba kwa uwazi zaidi, nadhani mambo yangekuwa tofauti.""
Jocelyne alijifungua mtoto wake wa pili miezi minne iliyopita. ""Nilianza kuonyesha dalili za maziwa kuvimba, kukosa hamu ya kula na uchovu,"" anasema.
Muda mfupi baadaye akagundua kwamba ana mimba na aliamua kuitoa. ""Wakati wa kuanza mchakato huu afya ya mtoto wangu ni kipaumbele cha kwanza. Kulikuwa kuna hofu kuhusu madhila ya dawa za utoaji mimba , lakini nilivuka kwa msaada wa mume wangu.""
Anasema hakuwahi kumsikia mtu akizungumzia utoaji mimba katika jamii.  ""Kutoa mimba hapa ni jambo la siri mno na linachukuliwa kama dhambi kwenye jamii,"" anasema. ""Mtu anayetoa mimba atafungiwa ndani kama watu watajua kuhusu alichofanya.""
Chanzo cha picha, Getty Images
Maria akiwa na miaka 35 alikuwa anataka kutoa mimba, lakini alikulia katika mazingira ambayo kutoa mimba kunaonekana kama uuaji, kilikuwa kitu cha hatari sana'.
Lakini mambo yalikuwa tofauti alipokutana na daktari. Daktari alimfahamisha na kumuelekeza kuhusu mchakato wa kutoa mimbaulivyo,"" anasema.
""Kamwe hakuwahi kunihoji, kunikaripia, ama kunichukulia kama mtu ninayekwepa wajibu au majukumu. Hapo ndipo nilipoelewa uzito wa unyanyapaa kuzunguka suala hili la utoaji mimba.""
Anasema huduma za utoaji mimba salama ni ngumu kupatikana, licha ya ukweli kwamba ni halali kisheria katika mji wa Mexico City.
""Ni kitu kinachochukua kama dakika 30 au pengine chini ya hapo,"" anasema.
""Ilikuwa ngumu kwa mimi kuamini kwamba katika kipindi cha muda mfupi, kila kitu kimekuwa sawa.""
Akiwa na miaka sasa 38, anasema asingependa kuzaa. ""
""Natamani siku moja wanawake wawe huru kabisa kuchagua na kuamua kuhusu maisha yetu, hasa yanayohusu masuala ya miili yetu. Natumaini siku moja, ndoto hii itageuka kuwa kweli, na itavuka mipaka."""
Tiba ya kubadili maumbo inavyoathiri warembo mashuhuri kimwili na kisaikolojia - bbc news swahili,"Chanzo cha picha, Getty Images
Mwanamitindo Linda Evangelista, mmoja wa walimbwende mashuhuri wa miaka ya 90, alitangaza wiki hii kwamba katika miaka mitano iliyopita alitengwa kwa sababu ya shida wakati wa matibabu ya urembo ambayo yalimwacha  akiwa ""ameharibika umbo lake kabisa.""
""Nimetengeneza, hatari ambayo sikuifikiria kabla ya kufanyiwa taratibu,"" alisema Jumatano katika barua kwenye ukurasa wa Instagram.
Huko pia aliweka wazi kwamba ataishtaki kampuni iliyofanya matibabu hayo, utaratibu wa kupunguza mwili uitwao cryolipolysis kwa kitaalamu ambao, na kwa mujibu wake, ""ulikuwa na matokeo kinyume na vile alivyoahidiwa"" na kumwacha akiwa ""ameharibika sana.""
L a Paradoxical Adipose hyperplasia (pia inajulikana kwa kifupi HAP) ni shida mara chache inaweza kutokea wakati wa matibabu utaratibu ambao ulifanywa na Evangelista.
Cryolipolysis ni mchakato wa kupunguza mwili, ambao ni sehemu ya kile kinachojulikana kama matibabu ya kutengeneza mwili.
Utaratibu huu unatafuta kugandisha mafuta ya mwili mahali ambapo ni ngumu kuyaondoa.
Ili kufanya hivyo, joto la chini sana huwekwa kwenye eneo linalopaswa kutibiwa, kwa muda maalum.
Lengo ni kutenganisha mafuta kutoka kwenye tishu na kuyaondoa, bila hitaji la upasuaji.
Kulingana na wataalamu wa matibabu haya, kipindi kimoja cha matibabu huharibu kati ya 20% na 25% ya seli za mafuta katika eneo lililotibiwa, ingawa matokeo hayaonekani mara moja.
Chanzo cha picha, Getty Images
Mamlaka ya Chakula na Dawa ya Marekani (FDA) inatambua utaratibu huu kuwa tiba salama, kwa hivyo uliidhinisha, kwanza kutumika kwenye nyonga, mnamo mwaka 2008, na baadaye kwenye tumbo, mwaka 2011.
Hatahivyo, kikundi kidogo sana cha watu - hasa wanaume - wamepata athari mbaya baada ya kupata matibabu haya.
Kama ilivyotokea kwa Evangelista miaka mitano iliyopita, watu hawa walipata ugonjwa kitaalamu unaoitwa 'adipose hyperplasia', ambao husababisha seli za mafuta kuongezeka badala ya kupungua, na kutengeneza eneo gumu la mafuta ya ndani.
Shida hii adimu inaweza kuonekana kati ya wiki 8 na 24 baada ya tiba na hufanyika katika eneo ambalo tiba ilifanywa.
Bado haijafahamika kwanini baadhi ya watu hupata athari baada ya tiba hii.
Utafiti uliochapishwa mwaka 2014 katika jarida la JAMA Dermatology, la Jumuia ya Madaktari Marekani, ulibainisha kuwa nafasi ya kutokea kwa madhara ni ndogo: kama 0.0051%.
Ilisisitiza pia kwamba ""hakuna sababu ya hatari iliyotambuliwa"" hasa kati ya wale wanaougua, ingawa hali hiyo ""inaonekana kuwa ya kawaida kwa wagonjwa wa kiume wanaopitia tiba hiyo (cryolipolysis).
Chanzo cha picha, Getty Images
""Kwa wakati huu, hakuna ushahidi wa utatuzi wa changamoto hiyo ,"" imeongeza.
Hatahivyo, utafiti wa baadaye, uliochapishwa mwaka 2018, ulihitimisha kuwa athari hiyo ""inaweza kuwa ya kawaida zaidi kuliko ilivyofikiriwa hapo awali.""
Afanya upasuaji mara 18 ili afanane na mtu ampendaye zaidi duniani
Utafiti huo uliochapishwa katika jarida la ''Plastic and Reconstructive Surgery""  wa Jumuiya ya wafanya upasuaji wa Marekani (ASPS), ilikadiriwa kuwa ilikuwa na matukio hayo kwa 0.025%.
Chanzo cha picha, Getty Images
""Watu wanafikiria kuwa matibabu yasiyo ya upasuaji ni salama, lakini sivyo ilivyo,"" Profesa Ash Mosahebi, daktari wa upasuaji wa urembo aliiambia BBC.
Kulingana na Mosahebi taratibu zote zina hatari.
Katika ujumbe wake, Evangelista alisema kwamba alikuwa amepata ""upasuaji awamu mbili za kurekebisha mwili ambazo hazikufanikiwa.""
Katika chapisho lake la mitandao ya kijamii, mwanamitindo wa zamani wa Canada mwenye miaka 56 alieleza wazi athari ambayo alikumbana nayo kwenye maisha yake.
Alisema kuwa ilimwacha bila uwezekano wa kufanya kazi ""wakati kazi za wenzangu zimefanikiwa.""
Na akabainisha athari za kisaikolojia ambazo zilimfanya ahisi ""kutotambulika.""
''Ilinifanya niwe mwenye kunyong'onyea na huzuni kubwa, na kujichukia,"" alikiri.
Baadhi ya watu ambao walipata umaarufu pamoja naye katika miaka ya 1990 walijibu ujumbe wake wakimtia moyo na kumpongeza kwa ujasiri."
Vidokezo 8 vya usafi kwa wanaume na wanawake kabla na baada ya kujamiiana - bbc news swahili,"Chanzo cha picha, Getty Images
Kunawa mikono ni jambo muhimu zaidi siku hizi kuliko ilivyokuwa zamani, lakini je watu wananawa mikono kabla na baada ya kufanya tendo la ndoa?
Hili ni swali ambalo huenda la kudhalilisha- kwa mfano kabla ya tendo la ndoa ukimuuliza mpezi wako ""umenawa mikono?"" - lakini wataalamu wa masuala ya kujamiiana wanasisitiza umuhimu wa kuzingatia usafi katika uhusiano wa kimapenzi.
Ni hatua muhimu ambayo inaweza kukuepusha kwa mfano na magonjwa yanayoathiri sehemu za siri.
""Kunawa mikono na kusafisha meno ni muhimu kwasababu viungo hivyo vinatumika sana wakati wa tendo la ndoa,"" Thamara Martínez Farinós, mwanasaikolojia na mtaalamu wa masuala ya ngono kutoka Taasisi ya Espill Institute, mjini Valencia, Uhispania ameiambia BBC Mundo.
Kando na kunawa mikono pia ni muhimu kuosha sehemu za siri kila siku. Lakini ""kuosha haraka haraka"" haitoshi, alifafanua mtaalamu huyo.
""Usafi ni muhimu kwa sababu unasaidia kuzuia magonjwa ya zinaa yanayoambukizwa kupitia ngono"", Vicente Briet, mwanasaikolojia na mtaalamu wa saikolojia ya kujamiiana, ameiambia BBC Mundo.
Mkurugenzi wa kituo cha matibabu cha Vicente Briet na mkuu wa kitengo cha saikolojia ya ngono katika Chuo Kikuu cha Alicante nchi Uhispania anasema usafi ""ni chanzo kikuu cha hamasa wakati wa tendo landoa"".
Na kuongeza kuwa ""Ukuzaji wake unaanza na umuhimu tunaopatia usafi wa miili yetu kabla na baada ya kushiriki tendo la ndoa  .""
Kwa wanaume...
Mtandao wa Huduma ya Afya ya Umma ya Uingereza (NHS) unaelezea jinsi wanaume na wanawake wanavyotakiwa kusafisha maeneo yao ya siri.
Madaktari wanapendekeza wanaume kuosha sehemu zao kwa kutumia maji ya uvuguvugu kila siku kwa kuangazia zaidi maeneo ambayo huenda yakachangia kukusanyika kwa bakteria, kwa kutumia sabuni ambayo inakabiliana na viini vinavyosababisha bakteria
""Suluhisho la kukabiliana na bakteria wanaoshambulia maeneo ya siri kwa wanaume ni kuzingatia usafi wa mara kwa mara,""anasema Dk. Briet.
Chanzo cha picha, PETER CADE / GETTY IMAGES
""Inashangaza jinsi baadhi ya wanaume wanavyopuuza usafi wa kimwili hususani katika sehemu zao za siri. Sio tu kwamba hali hiyo huleta matatizo yanayotokana na usafi duni, lakini pia ni changamoto kwa wenzi wao, "" aliandika Patrick French, mtaalamu wa afya ya uzazi katika mtandao wa NHS .
""Iwe ni kutokana na kutojua, baadhi ya wanaume wanafanya kosa la kutosafisha maeneo yao ya siri, licha ya athari za kiafya ambazo huenda zikatokana na hatua hiyo kama vile: harufu mbaya na maambukizi ya magonjwa,"" aliamibia BBC Mundo.
NHS hata hivyo inaonya wanaume kutotumia sabuni wakati wanaposafisha sehemu za siri kwani maji ya vuguvugu yanatosha kuua viini.
Na ikiwa lazima watumie sabuni wataalamu wanapendekeza itumike kwa ""kiwango kidogo tena isiwe na marashi ili kuzuia muwasho wa ngozi.""
Wataalamu wa afya ya uzazi wanakubaliana kwamba kuna upotoshaji mwingi unaoshuhudiwa, licha ya kwamba kuna kampuni nyingi zinazojihusisha na ""usafi wa sehemu za siri"" za wanawake
Chanzo cha picha, Getty Images
""Uke umeumbwa kwa njia ambayo inajisafisha yenyewe kiasilia. Lakini hiyo haimaanishi sehemu hiyo haihitaji kuoshwa, "" Taarifa ya mtandao wa NHS inasema.
""Kuna aina nyini ya bakteria ndani ya uke ambayo ipo hapo kama kinga,"" aliongeza mtaalamu Thamara Martínez..
Wataalamu wa saikolojia ya kujamiiana wanatahadharisha matumizi ya sabuni yenye manukato kusafisha uke kwasababu haihitajiki na pia ni hatari.
""Sehemu ya nje ya uke inaweza kusafishwa kwa sabuni isiyo na manukato ama bidhaa maalum zilizotengenezwa kwa ajili ya kusafisha sehemu hiyo"", anasema Thamara Martínez.
""Pia inategemea ngozi ya mtu, kuna nyingine huenda zikasababisha muwasho ambao unaongeza hatari ya kupata magonjwa. Kile ninachopendekezwa ni kusafisha sehemu za siri angalau mara moja kwa siku.""
Chanzo cha picha, Getty Images
Baadhi ya athari za kiafya zinazosababishwa na utumiaji wa sabuni yenye manukato kuosha uke ni pamoja na :
Kidokezo kimoja ambacho kinastahili kuzingatiwa na jinsia zote mbili kwa mujibu wa wataalamu ni kwamba wanaume na wanawake wanashauriwa kwenda haja ndogo kabla na baada ya kufanya tendo la ndoa.
""Kwenda haja ndogo baada ya kufanya tendo la ndoa ni moja ya njia muhimu ya kujiepusha na magonjwa yanayosababishwa na bakteria, "" anasema Martínez.
""Kujisaidia haja ndogo baada ya tendo la ndoa kunasaidia kusafisha kibofu cha mkojo, hali ambayo inazuia bakteria kuathiri sehemu hiyo,"" anaeleza
""Pia kwenda haja ndogo kabla ya tendo la ndoa ni muhimu, kwani wapenzi watakaribiana bila kuwa na hofu .""
Briet anaongeza kuwa mwenendo huo ""ni mzuri kwani unaweza kuzuia magonjwa yanayoathiri njia ya kupitisha mkojo kwa kiwango kikubwa hata kama sio magonjwa mengine.""
Wataalamu wa saikolojia ya ngono wanapendekeza wapenzi kwenda haja ndogo ""punde baada ya kufanya tendo la ndoa"" ili kujikinga na magonjwa na kupunguza uwezekano wa kuambukizwa magonjwa.
Kulingana na wataalamu hao wanawake wako katika hatari ya kupata maabukizi ya magonjwa yanayoathiri njia ya kupitisha mkojo. Hivyo basi wanapendekeza wawe na mazoea ya kwenda haja dakika 15 kabla ya kushiriki tendo la ndoa.
Utafiti uliochapishwa katika jarida la matibabu la ustawi wa familia(2002) unasema kuwa wanawake wenye afya ambao huenda haja dakika 15 kabla ya kujamiiana huenda wakajiepusha na hatari ya kupata maambukizi wakilinganishwa na wenzao ambao hawafanyi hivyo.
Chanzo: Thamara Martínez Farinós, mwanasaikolojia na mtaalamu ya masuala ya ngono katika Taasisi ya Espill."
Fahamu kwanini masaji ya asili ya samaki inaaminiwa kuwa ni salama kilimanjaro tanzania? - bbc news swahili,"Ukiacha saluni palipozoeleka Chem chem ya Chemka mkoani Kilimanjaro ni moja ya maeneo yanayovutia wenyeji na wageni wengi wanaokwenda kufanya masaji ya samaki.
Upo wasiwasi kuhusu usalama wa aina hii ya masaji. Mwandishi wa BBC  Idhaa ya kiswahili, Yusuf Mazimu alikua Kilimanjaro na hii ni taarifa yake."
Daktari wa misri ahukumiwa kifungo cha jela kwa kutumia sumu 'kuyafukuza majini' kwa mkewe - bbc news swahili,"Chanzo cha picha, HUMBERSIDE POLICE
Waswahili husema, kuishi kwingi kuona mengi…basi wakati ukitafakari hayo, Daktari  mmoja nchini Uingereza, raia wa Misri amepatikana na hatia baada ya kumdunga mke wake sumu, alipokuwa katika harakati za 'kuyafukuza majini'  yaliyokuwa yakimsumbua.
Mahakama ya Uingereza imeamua kumfunga kifungo cha miaka 14 kwa kumdunga sindano ya sumu aina ya Nicortin kwa lazina kama njia ya kumtoa mashetani nyumbani kwao katika eno la Grimsby .
Mahakama ya  Sheffield ilisikiliza ushahidi kuwa Metwally, mwenye umri wa miaka 34, alimshutumu mke wake kwa kudhibitiwa na pepo wabaya.
Mahakama ilimpata na hatia ya makosa manane Bw Metwally ikiwa ni pamoja na kudunga sindano yenye madhara  pamoja na  ulaghai.
Pia alipatikana na hatia ya kutazama picha za utupu , baada ya kupatikana na kamera za siri  alizoziweka katika chumba cha mwanamke mmoja , alizoziweka ndani ya  kliniki yake ya kibinafsi.
Kwa kipindi cha wiki nane, jopo la mahakama  lilisikia ushahidi wa madai ambapo alisema ilisemekana aliamini kwamba kulikuwa na kiumbe au ''majini'' ndani ya mwili wa mke wake  na kwamba alikuwa akisoma aya  kutoka ndani ya  Qur'an na kumwaga maji ya mafuta  kwenye mwili wa mpenzi wake Wilson.
Waraka wa mashitaka pia ulitaja kwamba  mwanaume huyo alikuwa akishiriki katika aina 250 za matambiko  pamoja na mpenzi wake na alirekodi makumi kadhaa ya video za matibabu hayo aliyoyaanza na mke wake tangu mwaka 2016.
Video 200 za tiba zilizorekodiwa, daktarin  Metwally alisikika akimdunga mke wake kimiminika  cha sumu ya Narcotin , huku akiwa amelala mbele yake bila fahamu kitandani.
Metwally  alikamatwa baada ya Wilson   tarehe 4 Julai, 2019 alipokuwa mahututi na kulazimika kulazwa jioni baada ya kupoteza fahamu  jioni.
Wakati wa uchunguzi kuhusiana na kesi  hiyo, polisi ilibaini kiwango kikubwa cha  sumu za narcotics, zikiwemo zile za aina ya ketamine, propofol na fentanyl.
Chanzo cha picha, Google
Polisi walibaini pia video pia  zilizotengenezwa  na kuhaririwa, zinazoonyesha muathiriwa akitazamwa mtupu, hatia ambayo ilimpata  Metwally.
Jaji Jeremy Richardson alipinga madai yaliyotolewa na Husam Metwally, ambaye ni daktari  bingwa wa upasuaji na kuzuwia maumivu katika kituo cha taifa cha Uingereza  cha huduma za afya, kwamba alikuwa akitoa  sumu kutoka kwenye mwili wa mke wake, akisema kuwa alikuwa akifanya matambiko akisema ni ''uongo kabisa "".Jaji Muingereza pia alisisitiza kwamba   hii ilikuwa ni ibada ""haihusiani kabisa na taratibu za Kiislamu katika matukio kama hayo.""
Richardson alielezea kile ambacho  Hossam Metwally alikitaja kama ""itikadi kali"", alisisitiza kwamba ""ibada hizo alizozifanya na  Wilson  zilikuwa ni taratibu za kidini .""
Jaji alisema  kwamba  Metwally huenda alikuwa anafikiria kuwa alikuwa akimsaidia , ""kwa njia iliyokatazwa"", na kwamba alifanya hivyo akitumia   ""mchakato wa tiba usio na ufanisi"" na  ""kumdunga na sumu kali za narcotic , na kuhatarisha Maisha yake .""
Aliongeza kwamba Metwally, ""ambaye hata hakuonyesha kujutia kitendo alichokifanya alipokuwa akijitetea ,"" alitumia udhaifu wa aliyekuwa mpenzi wake,   ""kumuweka hatarini kimwili.""
Akizungumza na  Richardson jaji alisema: ""Wewe ni fedheha kwa kazi yako, na hautakuwa daktari tena .""
Aliongeza kuwa: ""Umemzuwia kupata matibabu ya hospitali kwa ajili ya faida zako za kibinafsi. Wewe sio daktari mzuri… nusura umuue mke unayedai unampenda.""
""Hii ni kesi ya ajabu ambayo haijawahi kusikilizwa na polisi wa   Humberside,""
Alisema Ispekta mkuu wa polisi   Police Rodrigue Truk."
Rodwell nkomazana: kijana wa miaka 9 anayetibu uso wake baada ya kushambuliwa na fisi - bbc news swahili,"Tarehe 9 Septemba kijana Rodwell Nkomazana alishambuliwa nje ya kanisa nchini Zimbabwe.
Alipata majeraha mabaya yalioweka maisha yake hatarini.
Hivi sasa kundi moja la madaktari waliojitolea  nchini Afrika Kusini linang’ang’ana kuutibu uso wake ili kurudia hali yake."
Je dhana potofu kwamba chanjo ya corona ina sumaku ilitoka wapi? - bbc news swahili,Kanda za video za watu wakiweka sumaku katika maeneo waliodungwa chanjo za corona zimesambaa katika mitandao ya kijamii kama vile Tiktok  na Instagram. Baadhi ya watu wanasema kwamba kuna kitu kama sumaku  huku wengine wakiendelea na kusema kwamba kuna kibamba  kidogo – dhana ambayo sio ya kweli..
Hali ilivyo wakati wa kujifungua chini ya utawala wa taliban - bbc news swahili,"Rabia amembeba mtoto wake mchanga, siku chache tu baada ya kujifungua katika hospitali ndogo mkoa wa Nangarhar mashariki mwa Afghanistan.
""Huyu ni mtoto wangu wa tatu, lakini nilichopitia kilikuwa tofauti kabisa. Ulikuwa uzoefu mbaya,"" anasema.
Katika kipindi cha wiki chache, kitengo cha kuzaa, Rabia alichojifungua mtoto wake, kilikuwa kimebadilika na kukosa hata huduma za msingi tu.
Hakupewa dawa ya kupunguza maumivu, hakupewa dawa wala chakula.
Hospitali ilikuwa na kiwango cha juu cha joto kilichofikia nyuzijoto 43 za selsiasi (109F) - umeme ulikuwa umekatwa na hakukuwa na mafuta ya kuwezesha jenereta kufanya kazi.
""Tulikuwa tukitoa jasho kama tunaoga, "" anasema mkunga wa Rabia, tunayempa jina la Abida, ambaye alifanya kazi bila kuchoka gizani kumzaa mtoto wake kwa kutumia taa ya simu ya rununu.
""Ilikuwa ni moja ya uzoefu mbaya zaidi niliyowahi kupitia katika kazi yangu. Ilikuwa uchungu sana. Lakini hii ndio kazi yetu kila usiku na kila siku hospitalini tangu Taliban ichukue madaraka.""
Kufanikiwa kijifungua kunamaanisha Rabia ni moja wapo ya wenye bahati.
Kwa mujibu wa Shirika la Afya Ulimwenguni (WHO), Afghanistan ni mojawapo ya nchi yenye idadi kubwa ya vifo vya akina mama na watoto wachanga duniani, na wanawake 638 wanafariki dunia kwa uzazi kati ya 10,000 wanaokuwa hai.
Hata hivyo, hali inaendelea kuwa mbaya zaidi.
Pia, maendeleo yaliyofanywa juu ya utunzaji wa mama na mtoto mchanga tangu Marekani kuvamizi nchi hiyo mamo mwaka 2001 yameanza kujitokeza tena kwa haraka sana.
""Sasa kuna haja ya uharaka. Ninahisi uzito wa hilo,"" anasema mkurugenzi mtendaji wa Shirika la Umoja wa Mataifa la Idadi ya Watu (UNFPA) Natalia Kanem.
UNFPA inakadiria kuwa, bila msaada wa haraka kwa wanawake na wasichana, kunaweza kuwa na vifo vya akina mama vya ziada 51,000, mimba zisizotarajiwa milioni 4.8, na mara mbili ya watu ambao hawataweza kupata huduma za kliniki za uzazi wa mpango kati ya sasa na mwaka 2025.
""Vituo vya afya ya msingi kote Afghanistan vinaporomoka ... kwa bahati mbaya, viwango vya vifo vya akina mama, viwango vya vifo vya watoto vitaongezeka,"" anasema Dkt. Wahid Majrooh, mkuu wa afya ya umma, ambaye ndiye waziri pekee aliyebaki katika wadhifa huo tangu kuanguka kwa utawala wa serikali mwezi uliopita.
Ameahidi kupigania afya ya Waafghan, lakini anakabiliwa na changamoto si haba.
Taifa hilo limekuwa lililojitenga na ulimwenguni.
Wakati wanajeshi wa kigeni walipoanza kujiondoa, Taliban waliingia madarakani na kulisababisha kusitishwa kwa misaada ya kigeni ambayo inafadhili sana mfumo wa huduma ya afya wa Afghanistan.
Wafadhili wa nchi za Magharibi ni pamoja na Marekani na makundi kama vile WHO, wakitaja ugumu wa kuwasilisha fedha na vifaa vya matibabu kwa Taliban kupitia uwanja wa ndege wa Kabul wenye machafuko.
Upatikanaji wa vifaa vya kuokoa maisha na dawa kwa afya ya uzazi ya wanawake kumeathirika sana.
Hata hivyo, ni bahati mbaya mara mbili kutokana na kuenea kwa virusi vya corona.
""Hakuna maandalizi ya uwezekano wa kukabiliana na wimbi la nne la Covid-19,"" anasema Dkt. Majrooh.
Katika kitengo cha kuzaa cha Abida, kusitishwa kwa misaada ya kifedha  kunamaanisha kuwa hawawezi pia kuendesha huduma ya magari ya kubeba wagonjwa.
Hakuna pesa ya mafuta.
""Siku chache tu zilizopita, mama alikuwa amepata uchungu akiwa karibu kujifungua na aliomba kwa haraka gari la wagonjwa kwasababu ya maumivu mengi. Ilibidi tumwambie atafute teksi, lakini hakuna iliyopatikana.""
Hatimaye alipofanikiwa kupata gari, alikuwa tayari amechelewa sana - alijifungua ndani ya gari na akapoteza fahamu kwa saa kadhaa kwasababu ya maumivu makali aliyokuwa nayo na joto kali.
Hatukufikiria angefanikiwa kunusurika.
""Lakini mtoto pia alikuwa katika hali mbaya sana, na hatukuwa na kitu cha kuwafanyia yeyote kati yao,"" Abida anasema. Kwa bahati nzuri, binti mchanga na mwanamke huyo walinusurika.
Baada ya siku tatu na kupona katika hospitali ambayo haikuwa inapokea ufadhili wowote, mwanamke huyo aliruhusiwa kwenda nyumbani.
""Tunafanya kazi kwa muda mrefu sana, mchana na usiku, ili kutengeneza mfumo huo lakini tunahitaji fedha,"" anasema Dkt. Kanem wa UNFPA.
UNFPA inatafuta $ 29.2m (£ 21.1m) kama sehemu ya rufaa ya UN kwa $ 606 milioni kujibu mahitaji ya kuokoa maisha ya wanawake na wasichana wa Afghanistan.
Ni hakika kwamba, kutokana na hitaji kubwa la msaada wa kibinadamu, njia salama itapatikana ya usafirishaji wa bidhaa muhimu za matibabu na huduma za afya na kutoa huduma za kliniki za kutembea sehemu mbalimbali.
UNFPA ina wasiwasi kuwa kuongezeka kwa hatari ya ndoa za utotoni kutazidisha kiwango cha vifo.
Kuzidisha umasikini, wasiwasi juu ya wasichana kutoweza kwenda shule, na hofu juu ya ndoa za kulazimishwa kati ya wanamgambo na wasichana au wale ambao ndio wamebalehe, nako ni tatizo jingine.
Vizuizi vipya vya Taliban kwa wanawake vinalemaza zaidi mfumo dhaifu wa utunzaji wa afya.
Katika maeneo mengi ya Afghanistan, wanawake wanalazimika kufunika nyuso zao na niqab au burka.
Lakini cha kutia wasiwasi zaidi ni ripoti kwamba hospitali na kliniki zinaamriwa kuruhusu wafanyikazi wa kike tu kuwahudumia wagonjwa wa kike.
Mkunga mmoja, ambaye anataka kutotambuliwa, aliambia BBC kwamba daktari wa kiume alikuwa amepigwa na Taliban kwasababu alihudumia mwanamke akiwa peke yake.
Anasema kuwa, katika kituo chake cha matibabu mashariki mwa nchi, ""ikiwa mwanamke hawezi kuonekana na daktari wa kike, daktari wa kiume anaweza kumuona tu mgonjwa wakati ambapo watu wengine wawili au zaidi wapo.""
Wanawake pia wameamriwa wasiondoke nyumbani bila ""mume au jamaa wa kiume.""
Mume wangu ni mtu masikini anayefanya kazi ili kuweza kulisha watoto wetu, kwahiyo, kwanini nimuombe aende nami kwenye kituo cha afya? "" anasema Zarmina, ambaye ni mjamzito wa miezi mitano katika mkoa wa Nangarhar.
Abida anasema mahitaji ya kuwa na kiongozi wa kiume inamaanisha kwamba, hata kukiwa na mkunga lakini katika kliniki isiyo na rasilimali ya kutosha, wanawake wengi kama Zarmina hawawezi kupata huduma muhimu.
Vivyo hivyo, wafanyikazi wengi wa kike wanaotoa huduma za afya hawawezi kwenda kazini.
WHO inahesabu kuwa kuna madaktari, wauguzi na wakunga 4.6 kwa kila Waafghan 10,000 - karibu mara tano chini ya idadi inayohitajika ikiwa ni ""kizingiti kikubwa kwenye suala la wahudumu wa kutosha"".
Wafanyakazi wa huduma ya afya ya umma hawajapata mshahara wao kwa angalau miezi mitatu.
Abida ni mmoja wao.
Lakini hata bila mshahara, anatarajia kuendelea kufanya kazi kwa miezi mingine miwili.
""Nimeamua kufanya hivi kwa wagonjwa wetu na kwa watu wetu ... lakini bila ufadhili, sio tu kuwa kunatupa sisi wasiwasi, lakini hata kwa wagonjwa pia. Wao ni maskini sana,"" anasema.
""Waafghani husikia mengi juu ya majeruhi yanayotokea wakati wa vita. Lakini ni wachache wanaozungumza juu ya wanawake na watoto wangapi wanafariki kutokana na vifo vinavyoweza kuzuilika vinavyohusiana na uzazi,"" anasema Heather Barr, mkurugenzi mwenza wa idara ya haki za wanawake katika shirika la Human Rights Watch.
Katika ziara ya Kabul mnamo mwezi Mei, anasema hospitali moja ilijaribu kulinda mishahara ya wafanyikazi kwa kupunguza kila kitu.
Wanawake wengi wanaofanyakazi walilazimika kununua vifaa vyao vya kuzalisha.
Mwanamke mmoja alitumia karibu dola 26 kwa vitu kama glavu, maji yanayotumika wakati wa kujifungua na bomba vikiwa mkononi mwake.
Alikuwa ametumia pesa yake ya mwisho na alisisitizwa sana kwasababu ikiwa angehitajika kufanyiwa upasuaji, alipaswa kununua vifaa vyake mwenyewe,"" Barr anasema.
""Kabla ya Taliban kuingia madarakani, kliniki ya afya ilinigundua kuwa na utapiamlo na upungufu wa damu wakati nilikuwa mjamzito,"" anasema Lina, 28, ambaye ni mjamzito na anaishi katika kijiji kidogo katika mkoa wa Herat.
Mara tu Taliban alipochukua udhibiti wa mkoa huo, mumewe - mchungaji - alipoteza kazi.
Akiwa na pesa kidogo na kuogopa kundi la Taliban, Lina hakutembelea kliniki hadi mfuko wa maji ulipopasuka.
""Mume wangu alinipeleka huko na punda. Mkunga alisimamia shida zangu na aliweza kunizalisha mtoto wangu ambaye alikuwa na uzito mdogo,"" anasema.
Lina anabaki nyumbani katika ""hali mbaya sana"" na bila kipato chochote, hajui jinsi ya kukidhi mahitaji ya mtoto wake.
Waafghanistan wengi wanaogopa kuwa shida ya huduma ya afya nchini humo inaongezeka hadi kufikia hatua ya kutowezekana na watu wengine walio katika mazingira magumu - wanawake wajawazito, mama wachanga na watoto wadogo - wanaathirika.
""Hali inazidi kuwa mbaya kila siku inayopita,"" anasema Abida, ambaye sasa anaendelea na majukumu ya mkunga akiwa hana matumaini.
""Hakuna anayejua yatakayotokea kwetu.""
Majina ya waliohojiwa yamebadilishwa kwasababu ya kulinda usalama wao. Picha ni kwa hisani ya Elaine Jung"
Saratani ya matezi ni ugonjwa wa aina gani na utaigunduaje? - bbc news swahili,"Chanzo cha picha, Getty Images
Karibu watu milioni 10 walipoteza maisha mwaka 2020 kutokana na ugonjwa huu, kwa mujibu wa ripoti ya Shirika la Afya Ulimwenguni.
Aina ya saratani ambayo ilisababisha vifo vingi zaidi mwaka jana ilikuwa ya mapafu kwa watu milioni 1.8, lakini iliyosajiliwa idadi kubwa ni saratani ya matiti, ikiathiri kaya milioni 2.26.
Lakini kuna saratani ya damu ambayo inaongezeka na ni kawaida kwa watu wazima: lymphoma.
Septemba 15, Siku ya kutoa uelewa kuhusu saratani ya matezi Duniani, tuliwasiliana na wataalamu ili kujua saratani hii ni nini na jinsi ya kuigundua
Saratani ya matezi ni nini? (Lymphoma)
Kuna makundi matatu makuu ya saratani ya damu: leukemia, myeloma, na lymphoma.
Matezi nayo yako kwenye makundi mawili Hodgkin's lymphoma na non-Hodgkin's lymphoma.
Inaitwa hivyo kwa sababu mnamo 1832 iligunduliwa na daktari wa magonjwa wa Uingereza Thomas Hodgkin (1798-1866) baada ya kuchambua watu kadhaa walio na dalili za saratani zilizoathiri tezi za limfu.
Chanzo cha picha, GUY'S HOSPITAL REPORTS
Hapo awali iliitwa ""ugonjwa wa Hodgkin"" lakini mwishoni mwa karne ya 20 iliitwa jina ""Hodgkin's lymphoma.""
Kama ilivyoelezewa na Chama cha saratani ya damu  na matezi ya Marekani, hii ilitokea kwa sababu utafiti uliobainisha kwamba ugonjwa huo ni matokeo ya kidonda kwenye DNA ya lymphocyte ambayo ni aina ya seli nyeupe ya damu, inayohusika na kujilinda dhidi ya maambukizi.
Mabadiliko katika lymphocyte yanaibadilisha kuwa seli ya lymphoma. Hizi huungana na kuunda chembe nyingi za seli, ambazo ni vivimbe na mara nyingi huungana pamoja kwenye tezi la limfu au sehemu nyingine za mwili.
""Tutafikiria kuwa mwili ni kama nyumba na saratani ya damu inaathiri nyumba nzima, wakati saratani ya matezi inaathiri chumba. Katika sehemu moja, sehemu ya mwili, ambayo ni tezi,"" daktari anaambia BBC Mundo. Carla Casulo, mkurugenzi wa Programu ya Huduma ya saratani ya matezi katika Taasisi ya Saratani ya Wilmot katika Chuo Kikuu cha Rochester huko New York.
Matezi ya saratani  (Hodgkin na non-Hodgkin lymphoma)
Saratani ya matezi aina ya Hodgkin huenea kwa utaratibu kutoka kwa kundi moja la tezi za limfu kwenda kwa nyingine, wakati non-Hodgkin ni aina ya saratani ambayo huenea kupitia mfumo wa limfu kwa njia isiyo ya kawaida, vinaelezea Vituo vya Kudhibiti na Kuzuia Magonjwa (CDC).
Chanzo cha picha, Getty Images
Dalili ni pamoja na uvimbe wa tezi za limfu, haswa katika sehemu ya mwili ambapo saratani ya matezi huanza kukua.
Maeneo ya kawaida ambayo tezi za limfu zinaweza kuhisiwa na vidole ni sehemu za siri, kwapa, shingo, nyuma ya masikio, na nyuma ya kichwa. Lakini pia kuna sehemu za tezi za limfu katika sehemu nyingine za mwili kama vile kifua na tumbo.
Chanzo cha picha, Getty Images
Mbali na tezi zilizovimba, dalili za saratani hii zinaweza kuwa sawa na zile za magonjwa mengine, kama vile homa na hata Covid-19.
Hizi ni pamoja na homa, jasho la usiku, uchovu, kukohoa, kuwasha, na kupunguza uzito.
Saratani ya matezi aina ya Hodgkin ni moja wapo ya aina ya saratani inayoweza kutibiwa. Hadi sasa sababu haijulikani.
Pia haiwezekani kuizuia na huwezi kuipata kutoka kwa mtu mwingine. Kawaida hugunduliwa kati ya umri wa miaka 20 hadi 40 na pia baada ya miaka 60.
Chanzo cha picha, Getty Images
Wakati huo huo, saratani ya matezi isiyo ya Hodgkin, iliyo na aina nyingi, matibabu inategemea sifa zake
""Kwa bahati nzuri, karibu saratani zote za matezi zina tiba. Kuna wachache sana ambao hawawezi kutibiwa (...) lakini kwa bahati mbaya haiwezi kuzuiwa ni ugonjwa mgumu kidogo"", anafafanua daktari Carla Casulo.
Kwa hivyo, wakati unashuku kuwa kuna kitu kibaya mwilini, pendekezo la kawaida ni kumuona daktari."
Serikali ya tanzania yatangaza tahadhari ya mlipuko wa homa ya uti wa mgongo - bbc news swahili,"Serikali ya Tanzania imetangaza tahadhari ya kiafya kufuatia mlipuko wa homa ya uti wa mgongo uliotokea katika  jimbo la Tshopo nchini Jamuhuri ya kidemokrasia ya Congo.
Mganga mkuu wa serikali ya Tanzania Dkt. Aifelo Sichwale ameiambia BBC kuwa Wizara inaendelea kufuatilia kwa karibu mwenendo wa ugonjwa huo nchini DRC na kuchukua hatua ili kuzuia na kujiandaa kukabiliana na tishio la ugonjwa huo endapo utajitokeza nchini kama alivyozungumza na Martha Saranga"
Je una tatizo la ugumba? fahamu sababu tano na tiba yake kwa wanaume - bbc news swahili,"Chanzo cha picha, REBECCA HENDIN / BBC THREE
Wanaume wengi hunyamaza wakati wanapoanza kuathiriwa na tatizo la kushindwa kutekeleza wajibu wao katika ndoa ikiwemo tatizo la kushindwa kushiriki tendo la ndoa.
Hivyobasi mara nyingi hulazimika kujiondolea lawama hiyo na badala yake kusema kwamba kizazi cha wake zao ndicho chenye tatizo.
Utafiti umeonesha kwamba  wanaume wenye kati ya umri wa miaka 18 hadi 35 ni asilimia 15 ya idadi ya watu.
Vilevile  wanaume wenye zaidi ya umri wa miaka 40  ni asilimia 40 ya wale wasioweza kuwatosheleza wake zao kindoa kutokana na tatizo linaloathiri sehemu zao za siri. (uume kushindwa).
Hali hiyo humfanya mwanaume kuhisi kukejeliwa na jamii ambayo hubeza hali hiyo.
Mwanaume au mwanamke aliye katika hali hiyo pia anaweza kukejeliwa au kupokea shutuma chungu nzima kutoka kwa jamii iwapo siri yake itajulikana nyumbani ama mahala popote pale.
Kutokana na hilo wanaume ambao hujipata katika hali hiyo ya kiafya hupendelea sana kutoshiriki katika mjadala kuhusu suala hilo kwasababu hujihisi kukatishwa tamaa.
Kunapotokea hali kama hiyo , magonjwa mengine pia huanza kumwathiri mwanaume kama huyo na mara nyingi huogopa kushiriki na wake zao katika tendo la ndoa.
Na iwapo mwanaume anashindwa kutekeleza wajibu wake nyumbani, humfanya mke wake kuanza kumshuku na hivyobasi kusababisha kuzuka kwa ugomvi wa mara kwa mara bila sababu.
Daktari Rasheed Adedapo Abassi, kutoka Chuo Kikuu cha Yale nchini Marekani  ana uzoefu wa miaka 19 katika afya ya wanaume.
Anaelezea kile kinachosababisha mwanamke kushindwa kushika ujauzito ,tiba yake na jinsi ya kujilinda na hali hiyo.
Hali ya maumbile nyeti kushindwa kuwa tayari, kwa kitaalamu Erectile dysfunction (ED) ni wakati ambapo mwanamume hawezi kushiriki katika tendo la ndoa kwa dakika 15 mfululizo.
Utafiti umeonesha kwamba iwapo mwanaume ana uwezo wa kushiriki katika tendo la ndoa, sehemu yake ya siri huonesha mihemko nyakati za alfajiri anapoamka.
Lakini daktari Abass anasema kwamba iwapo sehemu ya siri ya mwanaume haina mihemko, au iwapo hawezi kushiriki katika tendo la ndoa basi huenda yeye ana tatizo la ugumba.
Kuna sababu kadhaa kwanini hali hii huwakumba waathiriwa.
Testosterone ni homoni za kiume zinazowafanya wanaume kuhisi kuwa wanaume huku estrogen zikiwa homoni za kike ambazo humsaidia mwanamke kupata ujauzito .
Kama wanaume, viwango vya homoni za  oestrogen katika mwili wa mwanamke hupungua wakati mwanamke anapofikisha umri wa miaka 50.
Kwa upande wa wanaume viwango vya homoni za kiume havipungui , lakini hukabiliwa na changamoto ambazo mara nyingi hupuuzwa.
Shinikizo la kiakili ni miongoni mwa sababu kuu zinazosababisha ugumba miongoni kwa wanaume.  Msongo wa mawazo unaweza kutokea iwapo mwanaume hana kazi, iwapo mwanaume hana fedha ama iwapo kuna changamoto katika ndoa yake ama kutoka kokote kule.
Dalili hizi  ni tofauti na zile za kufanya mazoezi , kwasababu mazoezi husaidia moyo kusukuma damu vyema katika misuli muhimu.  Sonona husababishwa na mgando wa damu kila mahali mwilini.
Hili ni suala linalohitaji msisitizo  ili kuzuia ugumba.  Mtu anapaswa kujifunza kufanya mazoezi kwa muda mfupi kila siku.
''Je Unajua mazoezi ambayo huwashauri wagonjwa wangu kufanya? Ni kushiriki katika tendo la ndoa mara kwa mara.
Na kuna utafiti unaothibitisha hili, ambao naweza kusema kwamba ni ushahidi ulio sawa'', alisema Dkt Abbas.
4.Unyanyasaji wa kingono:
Dkt. Abass anawashauri wanaume kushiriki katika tendo la ndoa mara 21 kwa mwezi . Inadaiwa kwamba kushiriki katika tendo la ndoa mara kwa mara kunasaidia kuzuia saratani ya tezi dume.
5.Ukosefu wa maji safi
Suala hili linaonekana kama la kushangaza kwa watu wengi, kulingana na Dkt Abbas.
Hatahivyo , anaelezea kwamba ukosefu wa maji safi , ambayo hayana virutubisho , huathiri afya ya uzazi ya wanaume. Aliongezea kwamba serikali imelazimika kuhakikisha uwepo wa maji safi ya kunywa kwa kuweka dawa kama vile Fluoride, Calcium na Selenite.
Inahakikisha kwamba maji yana virutubisho vyote ili afya ya wanaume iwe bora."
"Maharage ya jesca: tiba ya nguvu za kiume, kisukari-watafiti - bbc news swahili","Chanzo cha picha, Mwananchi
Kituo cha Utafiti Uyole (Tari) kimesema zao la maharage aina ya Jesca licha ya kuongeza nguvu za kiume lina faida zaidi kwa binadamu kwakuwa linatibu matatizo mengi. Gazeti la Mwananchi limeandika
Hivi karibuni Mkuu wa Mkoa wa Mbeya, Juma Homera  wakati alipofanya ziara katika Chuo cha Utafiti Uyole, amewataka wananchi kuacha matumizi ya dawa za kuongeza nguvu za kiume (Viagra)bali watumie maharage aina ya Jesca ili kumaliza tatizo na kulinda ndoa zao.
Jumamosi Mwananchi lilifika katika kituo cha utafiti Uyole, ambapo watafiti wa kituo hicho wameeleza matumizi na faida za Jesca kwa binadamu kiafya na kiuchumi.
Dk Michael Kilango amesema zao hilo lina faida nyingi zikiwemo kuboresha njia za uzazi, matatizo ya uzazi, magonjwa ya kisukari, mafua na kuongeza kinga za mwili kutokana na madini iliyonayo ya Zinc na chuma na kwamba hata kwa wakulima ni faida kwani yanastawi sehemu yoyote na yanakomaa haraka ndani ya miezi mitatu.
Amesema maharage ya Jesca hayatumiwi kwa mtu au jinsi moja isipokuwa hata watoto wanaweza kutumia ili kuwafanya kukua kiafya na kiakili na kwamba inaongeza pia damu.
""Baada ya kupimwa imebainika maharage aina ya Jesca yana madini ya zinki, chuma na vitamini kwa wingi ukilinganisha na maharage mengine ndio maana yamepata mwamko mwingi haswa kwa wenye matatizo ya damu na uzazi""  Kilango aliiambia Mwananchi.
Kwa upande wake Aida Magelanga ambaye ni mtafiti wa maharage hasa Jesca, amesema tangu zao hilo litangazwe limekuwa na soko kubwa kwa wakulima na watumiaji na kwamba kwa siku wanapokea wateja zaidi ya kumi.
""Tumeona mwitikio kwa watu wengi, niwaombe waendelee kuitumia kwa chakula, dawa na kuboresha thamani kwa mazao mengine na kurutubisha miili yao"" amesema Aida.
Naye Mkurugenzi wa TARI Uyole, ambaye ni daktari wa Filosofia na mbunifu wa mbegu za mazao, Tulole Lugendo amesema kutokana na uhitaji wa zao hilo wanatarajia kuzalisha tani tano kwa mwaka ili kukidhi mahitaji ya wananchi.
""Kwakuwa Serikali imetusaidia visima vya maji, tutakuwa tukimwagilia wakati wa kiangazi na mwaka huu tunatarajia kuzalisha tani tano ili kukidhi mahitaji ya wananchi"" amesema Lugendo."
"'ajabu!', mwanaume akutwa na damu iliyogeuka na kuwa ya rangi ""nyeupe"" - bbc news swahili","Chanzo cha picha, Chuo cha Madktari Marekani
Köhler anafanya kazi katika hospitali ya Chuo kikuu cha   Cologne, nchini Ujerumani, ambapo mgonjwa alikuja akiwa anasumbuliwa na kichefuchefu , akitapika na maumivu ya kichwa.
Zaidi ya hayo, hali yake ya kumakinika ilikuwa inafifia.
Mgonjwa huyo mwanaume aliyekuwa na umri wa miaka 39 alikuwa anaumwa ugonjwa wa kisukari, lakini katika siku zilizotangulia alikuwa ameacha kumeza dawa zake mfulurizo.
Kulingana na ripoti kuhusu kisa hiki, iliyochapishwa wiki hii katika jarida la masuala ya tiba - Annals of Internal Medicine , mwanaume huyo alikuwa amepelekwa kwenye kitengo cha dharura, ambako vipimo vilionesha kuwa damu yake ilikuwa na imepatwa na hali ya  damu yake kuwa nzito kiasi cha kushindwa kuzunguka mwilini inayofahamika kama   "" hyperviscosity syndrome kutokana na viwango vya juu kupindukia vya  mafuta -Triglycerides .""
Chanzo cha picha, Getty
Triglycerides ni aina ya mafuta ya mwilini yatokanayo na vyakula tunavyokula kama vile siagi, na mafuta mengine tunayotumia kupikia vyakula, ingawa viwango vyake vya juu kutokana na sababu nyingine, kama vile, matatizo ya maumbile tunayorithi, unene wa kupindukia, baadhi ya dawa, unywaji wa pombe kupindukia na uvutaji wa sigara.
Katika hali kama hii, madaktari hutumia mashine ya kukamua mafuta kutoka kwa damu na hivyo kupunguza uzito wake.
Hatahivyo hali ya mwanaume huyo ilikuwa ni ya kupindukia kiasi kwamba vichujio vya kuchuja mafuta vilikwama  kwenye mafuta kwasababu ya kuziba nan a kuziba tena.
Iliwabidi madaktari wachukue hatua haraka ya kuondoa mafuta ya ziada, kurejesha rangi ya damu na hivyo kurejesha hali ya mgonjwa kuwa thabiti.
""Ilibidi tutafute mbinu mbadala ya matibabu ,"" Dokta Köhlera aliambia BBC  . ""Hata njia za kihistoria za kushusha viwango vya juu vya mafuta mwilini.""
Chanzo cha picha, Getty
Alipoona mchakati wa kawaida wa matibabu umeshindwa  kupata ufanisi , Köhler na timu yake ya madaktari waliamua kufanya tiba inayoitwa  phlebotomy, ambayo ni ya kuvuta damu yake yote mwilini na kumuwekea damu kutoka kwa  mtu mwingine.
""Hatukuwa na la kufanya jingine,"" anasema Köhler. ""Tulihitaji kumleta mgonjwa katika hali ambayo matibabu ya kawaida ya kuondoa mafuta kutoka kwenye damu ungewezekana tena.""
Mbinu hii ilifanikiwa kwao, na wakaweza kushusha viwango vya mafuta kwenye damu
""Kwa uelewa wetu, hili ni tukio la kwanza baya zaidi la mgonjwa kuwa na mafuta ya kupindukia kwenye damu kuwahi kushuhudiwa ambalo lilihitaji kufanyiwa mchakato wa kuvuta damu yake yote mwilini na kumpatia damu ya mtu mwingine ili kunusuru   mgonjwa  baada ya matibabu ya kawaida kutokuwa na ufanisi,"" anasema Köhler.
Mojawapo ya mambo yaliyowashangaza madaktari zaidi ilikuwa ni rangi ya damu ya mgonjwa.
Chanzo cha picha, Getty
""Mwanzoni rangi ilikuwa imepauka kuliko rangi ya kawaida inayopatikana kwenye mishipa,"" anasema Köhler. ""Ilikuwa zaidi kama rangi ya misipa ya ateri lakini ilikuwa nyeupe yenye mg'aro.""
""Baada ya kujichuja, damu nyeupe ikajitenga na damu ya kawaida, ambayo ilijichuja na kubakia chini ya chupa ya  kukusanya damu).""
Köhler alikiambia kipindi cha Live Science kwamba damu iligeuka na kuchukua ""rangi ya maziwa . ""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Kulingana na dakatari huyo, mwanaume huyo sasa hana dalili za upungufu wa damu  residual , na kwa sasa ameruhusiwa kutoka hospitalini na anapokea matibabu nje ya hospitali.
Kulingana na daktari  Köhler , viwango vya juu vya mafuta katika damu ya mgonjwa vilisababishwa kushindwa kufany akazi kwa sukari ya mwili, unene wa kupindukia, lishe isiyofaa, na ugonjwa wa kisukari ambao haukutibiwa ipasavyo."
Homa isiyojulikana inavyowauwa watoto wa india - bbc news swahili,"Kwa zaidi ya wiki moja sasa, watoto katika baadhi ya wilaya za jimbo la kaskazini mwa India la Uttar Pradesh wamekuwa wakiamshwa na homa kali na kujipata wameloa kwa jasho.
Wengi wao wanalalamika kuwa na maumivu ya viungo, kichwa, kuishiwa maji mwilini na kuhisi kizunguzungu.
Baadhi yao wameripotiwa kupata upele mdogo ambao husambaa kwenye mikono na miguu.
Takriban watu 50, wengi wao wakiwa ni watoto wamekufa kwa homa hiyo, na mamia kadhaa wamelazwa hospitalini  katia wilaya sita ambazo ni sehemu ya jimbo hilo lililopo kaskazini mwa nchi . Hakuna hata mmoja miongoni mwa waliokufa aliyepimwa Covid-19.
Wakati ambapo India inaonekana kuondokana taratibu na wimbi la pili la virusi vya corona, vifo katika  Uttar Pradesh vimeibua wasi wasi huku vichwa vya habari vya vyombo vya habari kote nchini vilivyoandikwa ndikwa kuhusu  ""homa isiyojulikana "" kote katika jimbo hilo lenye idadi kubwa zaidi ya watu nchini India.
Madaktari katika wilya chache zilizoathiriwa - Agra, Mathura, Mainpuri, Etah, Kasganj na  Firozabad - wanaamini dengue, ambayo ni maradhi yanayotokana na maambukizi ya mbu, huenda ikawa sababu  kuuu ya vifo.
Wanasema wengi miongoni mwa wagonjwa walipelekw hospitalini wakiwa wamepungukiwa damu - sawa na inavyotokea kwa wagonjwa wa dengue.
""Wagonjwa, hususan watoto, katika hospitali wanakufa haraka sana ,"" anasema Dkt Neeta Kulshrestha, afisa wa ngazi ya juu zaidi wa afya wa wilaya ya  Firozabad, ambako watu  40, wakiwemo watoto 32 wamekufa katika kipindi cha wiki moja iliyopita.
Ukiwambukizwa kwa njia ya mbu jike, ugonjwa wa dengue ambao zaidi ni ugonjwa wa maeneo ya joto umekuwa ukizunguka nchini India kwa miaka mamia kadhaa. Ni ugonjwa unaopatikana mara kwa mara katika zaidi ya nchi 100, lakini 70% ya wagonjwa huripotiwa katika bara la Asia. Kuna virusi vinne vya dengue, na watoto wanakabiliwa na uwezekano wa kufa mara tano wanapopata maambukizi ya pili ya dengue kuliko watu wazima.
Chanzo cha picha,  GETTY IMAGES
Karibu  wagonjwa milioni 100 waliougua sana dengue  - hupatwa na tatizo la kutokwa damu nyingi, kuharibika kwa viungo vya mwili huripotiwa kutoka maeneo mbali mbali kote dunia.
""Athari za majanga ya  Covid-19  na dengue kwa pamoja zinaweza kusababisha madhara makubwa  kwa idadi ya watu `,"" kulingana na Shirika la afya duniani  (WHO).
Hatahivyo bado haijawa wazi iwapo janga la dengue pekee ndilo linalosababisha vifo vinavyotokana na homa katika Uttar Pradesh.
Jimbo la Uttar Pradesh lenye idadi ya  watu milioni 200 na lenye viwango duni vya usafi, viwango vya juu vya utapiamlo miongoni mwa watoto na  ripoti za wagonjwa wa  ""homa ya ajabu "" huripotiwa kila mwaka baada ya msimu wa mvua  kila mwaka.
Mlipuko wa ugonjwa unaosababishwa na  mbu -Japanese encephalitis - ambo kwa mara ya kwanza uligundulika katika jimbo la Uttar Pradesh katika mwaka  1978 - umesababisha vifo vya zaidi ya watu 6,500 tangu ugundulike.
Ugonjwa huu husambaa zaidi kupitia Gorakhpur  na wilaya zinazopakana ambazo zinapatikana kwenye mpaka wa India na Nepal  kwenye maeneo ya vilima vya Himalayas. Maeneo yote haya huathiriwa na mafuriko na hivyo kutoa eneo la mazalio ya mbu ambao husambaza virusi.
Kampeni ya chanjo, iliyoanza mwaka 2013, ilipelekea kushuka kwa idadi ya wagonjwa, lakini watoto bado wanaendelea kufa . Watoto 17 wamekufa kutokana na Japanese encephalitis  katika jimbo la  Gorakhpur mwaka huu na visa 428 vimerekodiwa.
Mwaka 2014, wansayansi waliwachunguza watoto 250 walioathiriwa na  maambukizi ya  encephalitis  na  myocarditis - magonjwa yanayosababisha vidonda kwenye mishipa ya moyo katika jimbo la Gorakhpur, baada ya watoto wengi kufa kutokana na maradhi hayo.
Walibaini kuwa 160 kati yao walikuwa na kingamwili dhidi ya kakteria ambayo ilisababisha maradhi ya Orientia Tsutsugamushi.
Chanzo cha picha, Getty Images
Maradhi ya Scrub typhus, ambayo pia yanafahamika kama bush typhus, ni maambukizi ya bakteria yanayosambaa kwa kuumwa na virusi vyenye maambukizi.
Mapema, katika mwaka 2006, wanasayansi walifanya uchunguzi kuhusu ''mlipuko mwingine wa ajabu'' wa homa-iliyohusishwa na vifo vya watu miongoni mwao watoto katika jimbo la  Uttar Pradesh. TWakati huo waligundua kuwa watoto walikufa baada ya kula mbegu za mmea wa Kasia, ambao humea kwa wingi katika eneo la magharibi mwa jimbo.
Ulaji wa sumu hii ulitokana na  ""umasikini, njaa, ukosefu wa uangalizi wa wazazi, ujinga, watoto wanaoheza wenyewe, ukosefu wa vifaa vya watoto vya kuchezea na na urahisi wa watoto wa kufikia mimea hiyo"",walisema wanasayansi.
Chanzo cha picha, Getty Images
Ni wazi kuwa, ni uchunuzi zaidi ya mmoja na tathmini zaidi ndivyo vitakavyofichu ugonjwa wa sasa wa ""homa ya ajabu"" nchini India unasababishwa na dengue pekee, au imesababishwa na magonjwa mengine . Hii itamaanisha kliniki na hospitali zitatakiwa kufundishwa jinsi ya kukusanya sampuli za watu wanaoumwa homa na kuzituma  katika maabara  zinazopima na kubaini tabia za virusi.
Watu huvuta sigara na kutoa moshi ili kuwafukuza mbu katika jimbo la  Allahabad., na pia hakuna rekodi ya wazi kuhusu jinsi homa zinavyoanza na kuendelea, na iwapo hali ya mgonjwa huwa mbaya kutokana na kuchelewa kwa mgonjwa kufika hospitalini.
Haijulikani pia iwapo watoto wenye homa hioyo waliugua zaidi kutokana na matatizo mengine ya kiafya waliyokuwa nayo kama vile kifua kikuu.
Kama sababu ya vifo vya ajabu ni dengue pekee, itaonesha ktokuwa na ufanisi kwa mipango ya serikali ya udhibiti wa mbu.
Kuongezeka kwa maambukizi, kulingana na Dkt  Halstead, kunaweza tu kubainika kwa vipimo vya kingamwili  - vinavyoitwa sero surveys - kwa kuzingatia makundi ya miaka.
""Kama hatutachunguza vyema na mara kwa mara, magonjwa mengi yataendelea kuwa ya ajabu,"" anasema mtaalamu wa virusi wa India ambaye hakupend jina lake litajwe."
Waridi wa bbc: mfahamu teresia njeri mwanamke asiyeweza kutabasamu - bbc news swahili,"Chanzo cha picha, Teresia Njeri
Kutabasamu ni jambo la kawaida kwa mwanadamu yeyote yule ambaye anahisi furaha duniani .
Lakini kwa Teresia Njeri , mwanamke mwenye umri wa miaka 35 kutoka Kenya , hana uwezo wa kutabasamu hata kidogo baada ya  kuugua saratani kwa jina Adenoid cystc Carcinoma - aina ya saratani ambayo inaathiri maeneo ya uso hususan pua , macho na mdomo .
Alipofanyiwa upasuaji kuondoa sehemu ya juu ya mdomo wake hapo ndipo maisha yake yalipobadilika  kwa kiasi cha kuathiri muonekano wake na hasa kutabasamu  kwake.
Matatizo yake yalianzia mwanzoni mwa mwaka jana wakati akiwa na umri wa miaka 34.
Lakini ni nini hufanyika wakati maumivu ya kichwa ya kawaida asubuhi hubadilika na kuwa ndoto mbaya ? ndoto ambayo ilitishia hadi kuyachukua maisha yake bi Njeri .
''Nilianza kuumwa kwa ghafla nilipoamka tarehe 13 mwezi Februari 2020 . Nilikuwa na uchungu mwingi ulioanzia sehemu ya chini ya shingo yangu, pia nilikuwa natokwa na kamasi nyepesi ''anakumbuka.
Mwanamke huyo alikuwa anaelekea katika shule mmoja ambapo yeye ni mwalimu , ila alipowasili siku hiyo ilikuwa vigumu kwake kuzungumza kutokana na uchungu mwingi aliokuwa anauhisi .
Licha ya kuomba ruhusa apumzike aliendelea kuhisi maumivu makali kichwani.
Alilazimika kwenda hospitalini ili apewe dawa za kupunguza maumivu ya kichwa .
Alipowasili hospitali, daktari aliyekuwa anamshughulikia alimshauri apitie vipimo mbalimbali na pia kupigwa picha za uso na hususan aktika pua na mashavu ambapo alikuwa anahisi uchungu mwingi.
Chanzo cha picha, Teresia Njeri
Baada ya siku chache, matokeo yake yalikuwa sio ya kuridhisha mno na yaliashiria  mwanzo wa mahangaiko ya kuokoa maisha yake na kuenea kwa ugonjwa uliogundulika
''Mwishowe niligunduliwa nina aina adimu ya Saratani inayojulikana kama Adenoid cystc Carcinoma - inayoathiri maeneo ya uso ikiwemo macho, pua na masikio, matokeo ya uchunguzi huo ulimshtua sana bi Njeri.
Kwa kawaida mtu anapopokea habari za kuugua ugonjwa sugu , wengi hukata tamaa na kuanza kuwa na mafikra ya kifo hivyobasi haikuwa tofauti na jinsi mwanadada huyu alivyopokea habari hizo za kuvunja moyo.
'Nakumbuka kuwa kwenye chumba cha kunipa majibu ya utafiti waliofanyia mwili wangu kulikuwa na kikosi cha madaktari , waliponieleza hayo , nakumbuka nikikosa la kusema . Niliposikia tu neno saratani nilihisi kifo , nilianza mara moja kufikiria kuwa sina wakati mwingi duniani'
Cha ajabu ni kuwa mwanadada huyu anasema kuwa anakumbuka wakati huo hakuwa na dalili zozote za kuonesha kwamba alikuwa anaugua ugonjwa fulani licha ya maumivu makali aliyokuwa akihisi kutoka sehemu ya shingo na kichwa .
Teresiah alianza harakati za kutafuta matibabu ili kuokoa maisha yake.
Alikumbuka kwamba ana mtoto mwenye umri wa miaka 12 ambaye anamtegemea kwa kila jambo hivyobasi akapiga moyo konde na kuamua apambane hadi mwisho.
Anasema kwamba ilibidi matibabu yake yaharakishwe kufuatia kutangazwa kwa janga la corona nchini na duniani kwa jumla.
Chanzo cha picha, Teresia Njeri
Matibabu yake yalikuwa ya kipekee hivyobasi alihitaji akubali kuwa sehemu muhimu za sura yake kwa mfano upande mmoja wa uso wake kwa ndani ufizi na koromeo ziondolewe kabisa na badala yake awekwe zilizobandia
Bila shaka ni matibabu yaliobadilisha muonekano wake wa uso kiasi cha kuwa anasema, watu waliokuwa wanamfahamu miaka mitatu nyuma hawakumfahamu tena hasa kutokana na vyuma vingi kuwekwa mdomoni mwake na sehemu yake ya  pua na macho .
Mbali na kuwa sura yake ilibadilika , majukumu yaliokuwa yanafanywa na sehemu zilizoondolewa kwa mfano kutafuna chakula cha kawaida mdomoni , haikuwezekana tena .
Bi Njeri anasema kuwa tatizo hilo lilimfanya kushindwa kutafuna vyakula vigumu na badala yake kuanza kutumia vyakula vilivyosagwa kama vile vya watoto wachanga .
Chanzo cha picha, Teresia Njeri
Hilo linatokana na kuathirika kwa mfupa mkuu unaoshikilia shavu la upande ulioathirika pamoja na sehemu inayounganisha mdomo na pua ambapo badala yake amewekwa chuma maalumu.
Aidha mwanamke huyo anasema kwamba mdomo wake hauwezi kufunguka wote na amekuwa akihitaji kutumia makasi maalum.
Changamoto nyengine ambayo amekuwa nayo ni ile kushundwa kuzungumza kwa sauti ya juu hali iliomfanya aache kazi yake ya kuwa mwalimu kwani hana tena uwezo wa kuzungumza kwa sauti kubwa .
Saratani hii pia inajulikana kama Adenoid Cystic Carcinoma (ACC) ni aina nadra sana na isiyo ya kawaida ya saratani.
Kwa kawaida huwaathiri sana watu wazima wenye umri wa kati na wazee na visa vingi hutokea katika sehemu za kichwa na shingo, ila wataalam hawatupilii mbali uwezekano wa watu wa umri mwengine kuathirika .
Visa asilimia 60% vya maradhi hayo vimeonekana kuathiri eneo la mdomo pamoja na tezi kuu na ndogo za mate, ulimi, ufizi, midomo, na koromeo. Maeneo mengine ya mwili ni pamoja na ngozi, masikio, mapafu, pua, zoloto, umio, matiti, uke na eneo la kizazi .
Chanzo cha picha, Teresia Njeri
Tatizo kuu ni kwamba aina hii ya saratani sio ya kawaida hivyobasi ufahamu wake ni mchache miongoni mwa wataalamu.
Kinachojulikana kuhusu maradhi haya ni kwamba mara nyingi uvimbe unapoanza hakuna maumivu yoyote yanayohisiwa , hivyobasi uvimbe huendelea kukua polepole.
Matibabu yake ni kupitia njia ya upasuaji au tiba ya mionzi chemo.
Chanzo cha picha, Teresia Njeri
Hadi kufikia sasa hakuna sababu za moja kwa moja zilizotajwa zinazodaiwa kuwa chanzo cha maradhi haya.
Hatahivyo saratani inaweza kuongezeka kulingana na sababu kadhaa za hatari ambazo ni pamoja na: kuendelea kuongeza uzani au kunenepa , matumizi ya tumbaku, sigara , unywaji wa pombe kupitia kiasi, lishe duni na iwapo kuna historia yoyote ya maradhi ya saratani katika familia.
Haipatikani tena
Mwisho wa Facebook ujumbe, 1
Haipatikani tena"
Marafiki zangu walinitenga baada ya kugundulika kuwa naugua saratani - bbc news swahili,"Chanzo cha picha, Hiral Deugi
""Nilihisi vibaya kuona rafiki yangu wa karibu anachukua muda mrefu kuja kunitembelea hospitali,"" Hiral Deugi anasema.
Ni binti wa miaka 24 sasa, ambaye aligundulika kuwa na saratani ya damu akiwa na miaka 20.
""Unapoanza kuumwa tu watu wanakukimbia, hawajui kuwa hiki ndicho kipindi muhimu unahitaji kusimuliana nao kuhusu mambo tuliyofanya zamani .
""Nimekuwa nikiwaona marafiki zangu kupitia kwenye mitandao ya kijamii wakienda kusheherekea , ni jambo zuri lakini lilikuwa likinifikirisha kuwa kwanini haji kunitembelea?' Kilikuwa kipindi kigumu katika maisha yangu nilihitaji zaidi uwepo wake.""
Rafiki yake mmoja,Hiral alipomtembelea hospitali alisema kuwa hakufanya hivyo kabla kwani hakuwa na chochote cha kusema.
""Alivyoniambia hivi kwakweli nilijawa na hasira, niliona namna gani rafiki yangu kipenzi hanijali.""
Masaibu aliyopitia Hiral sio ya kushangaza, Utafiti kutoka kwenye kituo cha Saratani umegundua kuwa 40% ndani ya asilimia 121 vijana wanaougua na saratani wamekuwa wakieleza kutengwa na marafiki zao pale tu walipokuwa wamegundulika na ugonjwa huo, robo tatu wamesema kuwa urafiki kati yao umebadilika.
Chanzo cha picha, Kathryn Rodwell
Kathryn Rodwell, mwenye miaka  23 anatokea Kaskazini mwa Wales aligundulika na saratani akiwa mwaka wa pili chuoni. Anaendelea kupata matibabu ya kupandikiza seli.
Akiwa chuoni Kathryn alikuwa na marafiki watatu, lakini anasema kuwa mambo yalibadilika pale tu alipokuwa amegundulika kuumwa saratani.
""Nilijitahidi kuwasiliana nao, lakini sikufanikiwa . walinikatisha tamaa hata ya kuwasiliana nao.""
Anasema kuna rafiki mwengine alimpata alikuwa mchangamfu ila hakuvutiwa nae.
""Ukiwa na saratani  unaweza kudhani hauna la kuzungumza zaidi ya ugonjwa tu, lakini unapokuwa na marafiki wa karibu mazungumzo yetu lazima yawe ya siku zote tuliyoyazoe.""
Kati ya vijana 121 wanaosumbuliwa na saratani ,uchunguzi unasema kuwa bado ni jambo gumu sana kwa marafiki kubadilisha mazungumzo na rafiki anayesumbuliwa na ugonjwa huo.
Chanzo cha picha, Rian Harvey
Hili ndio jambo ambalo Rian Harvey aligundua pale tu alipokutwa na saratani ya leukaemia akiwa na miaka 14.
""Nilikuwa na marafiki ambao walioanza kunitenga na kuhakikisha kuwa hawatowasiliana na mimi.
""Hiki kipindi hiki nilumia sana, lakini kwasasa nimeanza kuelewa kitu gani kilichowafanya wasifike kunitembelea.
Akiwa na miaka 22 sasa,amepata kuwafahamu marafiki wa kweli kuwa ni wale ambao siku zote watakua na wewe kipindi chote cha matibabu.
""Kuna wengine wananiuliza kama ninahitaji kitu kutoka kwenye mgahawa wa McDonald,nilijihisi wa thamani tena.""
Helen Veitch kutoka  Teenage Cancer Trust, kwasasa anaendesha kampeni ya namna marafiki wanavyotakiwa kuzidisha upendo kwa rafiki mwenye saratani.
""Ni jambo jema kuogopa  pale unapokosa kitu cha kusema,""
""Lakini marafiki wengi wanapitia magumu mengi sana wakiwa mashulieni na ndio chanzo kinachowafanya wasiwe watu wa kuonyesha upendo ."""
Chanjo ya corona: nini kitahitajika kwa bara hili kuanza kutengeneza chanjo zake? - bbc news swahili,"Afrika bado inakabiliwa na janga la awamu ya tatu la ugonjwa wa corona , huku maradhi mengi yakiripotiwa.
Lakini bara hili limepokea chanjo asilimia 3 pekee ya idadi ya watu wake, kwasababu bara hili awali limetegemea kupata chanjo hizo kutoka nje.
Hivyobsi tunauliza ni nini kitahitajika kwa bara hili kuanza kutengeneza chanjo zake?"
Ugonjwa wa ajabu: ‘mwili wangu ulikuwa unabadilika kuwa dubwana lakini mchakato haukukamilika’ - bbc news swahili,"Chanzo cha picha, Alejandro Guyot
Maneno ya Matías Fernández Burzaco yana nguvu ya kuangamiza.
Licha ya ukweli kwamba ni ngumu kwake kusogeza vidole vyake, au labda kwasababu hiyo,  huandika kwa kasi ya ajabu na wanazungumza wazi juu ya masuala ya mapenzi, ngono, sanaa na jinsi mwili wake ulivyo kutokana na ugonjwa unaomkabili.
""Mwili wangu unaonekana kama ule wa mwanadamu ambaye alikuwa karibu kubadilika kuwa jitu au dubwana ukipenda lakini mchakato huo ni kama ulikwama ulipofika katikati. Nusu maisha, nusu kifo"", aliandika kujihusu mwenyewe.
Fernández ni mwandishi, mwanamuziki, mbunifu, ni mmoja kati ya watu 60 ulimwenguni waliobainika kuwa na ugonjwa unaosababishwa na chembe zisizo za kawaida kukusanyika kwenye tishu za mwili.
Sasa je, anazungumzia vipi ugonjwa huu baada ya kufanya mahojiano na BBC Mundo?
Matías Fernández anaanza kwa kusema kuwa:
Najua akili yangu haitopata utulivu. Hili ni swali ambalo nimelijibu mara elfu 44 juu ya ugonjwa wangu. Kupitia njia ya simu ya mezani, ya mkononi, mtandao wa WhatsApp, kwa njia ya video ya WhatsApp, ujumbe wa sauti katika mtandao wa Instagram, Zoom, na hata Meet.
Tayari najua kuwa mwili wangu ni haramu, nafahamu kwamba ninavunja sheria za kibaolojia.
Ingawa niliahidi kwamba sitajibu swali hili tena, acha nijaribu kadiri ya uwezo wangu.
Jina langu ni Matías Gabriel Fernández Burzaco - kuwa makini: sababu hii ni mara yangu  kwanza naweka wazi jina langu la katikati.
Nina umri wa miaka 23, mama, baba, kaka watatu, najiona kama milionea kwasababu ya idadi ya marafiki wa karibu ambao wamenizunguka (marafiki wanawakilisha upendo, ninawapendelea wao kwanza kabla ya jamaa yoyote, katika shambulio la kufa au kupona, ikiwa watanipa chaguo, nachagua waokolewe).
Mimi ni mwandishi wa habari, rapa, najaribu kuwa mwandishi au nichanganye udadisi wangu na fasihi, hadi sasa siandiki hadithi za ubunifu zisizo za kweli, sijui kuandika hadithi, ninahisi kuwa mimi ni mbaya, msiba, na kudanganya katika maisha kunanigharimu sana, na pia nimesahau kusema kwamba sura yangu ni kama ile ya mwanasesere ambaye anaonekana kuyeyuka kwasababu ya ugonjwa wa ajabu wa ngozi nilionao- inaoitwa 'juvenile hyaline fibromatosis' kwa Kiingereza.
Ugonjwa huu umethibitishwa kwa watu 60 ulimwenguni na ni watu wawili walioupata nchini - mtu hutoa uvimbe katika sehemu mbalimbali za mwili,
Kifo huonekana kubembembeleza mgongo wangu.
Pua yangu imevimba na uso wangu una huzuni kila siku.
Chanzo cha picha, Alejandro Guyot
Usiku nalala na kipumuliaji kwasababu nina tatizo la pumzi kukata na kuanza tena mara kwa mara - barakoa ya kutoa hewa isiyo ya kawaida hupasuka kwenye uso wangu
Siwezi hata kumuomba mtu mwingine msaada.
Pengine hakuna mtu ambaye angejali hata kama ningefariki dunia sasa hivi.
Hata hivyo kuna wale wanaompa moyo.
""Una uvimbe mwingi mwilini lakini kinachoonekana ni ubongo wako"", msomaji mmoja aliandika
""Angalau, mwishowe inaonekana kuna watu wanaonitambua kwa kile ninachofanya wala sio  kwa maumbile yangu"", Fernández alisema.
Kabla ya kulala, ninatema mate ili nisipumue na kuingizaji hewa hiyo kwenye kipumulia.
Wakati wa mchana, najipata nimefanya hivyo hata kama sitakiwi. Nafkiri huwa inatokana na mishipa.
Hata kufungua kinywa changu hakusaidii.
Ninaogopa sana kwasababu ni ugonjwa ambao siwezi kuudhibiti.
Badala yake, ni hofu ya kuzama ndani ya mwili wangu mwenyewe.
Nafkiri tuachie hapa: Nimefikiria sana kuhusu kuzungumzia hili na sasa naona muda wangu wa kuondoka umewadia.
Wakati mwingine huwa ninahisi kwamba wengi wetu walikuja duniani kuonyesha shida zetu na wasiwasi na kuwaacha tu wasijue la kufanya.
Ila kwa mtazamo wangu; maisha ni kuandika, kufuta na kuandika tena, Fernández anaendelea kusimulia simulizi yake.
Chanzo cha picha, Alejandro Guyot
""Nimefika tu nyumbani"" Suri, kaka yangu muuguzi na rafiki, ananiambia:
Habari yako?
Furaha iliyoje, rafiki yangu.
Ikiwa unahitaji nifike mapema kesho, nijulishe.
""Bado nakumbuka kile kilichotupata mchana ule: barabarani watoto wengine walikuwa wakinitazama kwa upole, mama alitoka barabarani, akawaondoa machoni mwangu na nikapiga kelele kwa sauti kubwa"".
Nikiwa barabarani, mtoto mdogo aliyekuwa na baiskeli yake, alikaribia kugonga mti kwasababu haachi kuniangalia na rafiki yangu akaamua kumuonya:
""Ikiwa utaendelea kumuangalia, pia wewe itakutokea, kwa hiyo, kuwa makini na unakokwenda, utaishia kufanana naye"".
""Mimi nikawa ninacheka chini kwa chini. Ninachojua ni kwamba mimi ni mlemavu wa ajabu"".
Siwezi kuwa kile ninachokiona.
Hapana. Kulala kitandani tu, kufunikwa na shuka mbili, nalia tu.
""Hello, hello, hello"", anasema msichana katika video isiyo ya kawaida inayoonekana kwenye YouTube, nafuatilia maoni ya wanamuziki ambao napenda.
Msichana kwenye video akajitokeza akisema, ''Nilianguka hapa na hakuna njia ya kutoka'', Akiwa anajaribu kuvaa nguo na kucheza kwa kejeli.
Yeye ndiye mhusika mkuu wa filamu fupi ya muziki.
""Msichana huyo anaonekana kuwa na ugonjwa sawa na mimi, ana vinundu kichwani mwake, jicho moja karibu limefunikwa, uso wake umebanwa, masikio yake hayaonekani"".
Natamani hata kuingia ndani ya video na kumkumbatia.
Ni mwambie - ingawa anajua - kwamba wewe ni mzuri sana: nakuhakikishia kuwa ni mzuri kupindukia.
Inaonekana kama picha yangu kibinafsi yaani kama najiangalia vile.
Tabasamu lake linanifanya niwe macho na siwezi kuacha kumtazama.
Natamani kuwa hapo.
Ninajaribu kumuangalia kwa karibu wakati yuko peke yake kwasababu jambo la kuchekesha ni kuwa uvimbe: umemtokea sana upande wa juu wa mwili wake lakini sio kwengineko.
Mama anazima kipumuaji kwa kidole chake.
Chanzo cha picha, Matías Fernández Burzaco
Akifanya hivyo, mimi hufungua macho yangu.
Jumamosi hawaji kuchaji oksijeni yangu au kuangalia vifaa ninavyolala navyo.
""Lazima nibadilishe chaji yako"", amesema Mati wakati anavua barakoa yangu ya kupumulia.
Jambo la kwanza ninalofanya ni kuuliza simu ya rununu.
Ninaweza kuitumia bila haraka kwa mkono wangu na kupitia kipanya cha bluetooth.
Sehemu nyingine ya mwili wangu husonga taratibu sana.
Miguu na mikono ni mara michache mno kusongea.
Ninapoangalia ujumbe, kaka yangu anajiandaa kwenda kufanya kazi kwenye biashara ya baba, ambaye yuko karibu kumchukua.
Kabla hajaondoka, baba anakuja nyumbani na kunibusu kwenye paji la uso.
Haishi nasi.
Kisha wawili hao wanaondoka na mimi nabaki peke yangu na Mama.
Ananikalisha kwenye kiti cha magurudumu na nikamuomba aniwekee glasi ya soda baridi kwasababu ninahisi joto.
Inabidi niandike, lakini ninaanza kucheza cheza.
Ninashika kijiti kwa furaha kwasababu nataka kuweza kudhibiti kitu mwenyewe.
Mama anaondoka kidogo ili nijifanyie peke yangu.
Nyonga yangu pia inauma kwasababu ya mgongo wangu uliojikunja.
Ninakaa kimya kwenye kiti kuzuia kuanguka na kupiga kelele mara kadhaa kwamba ninahitaji msaada.
Lakini mama hajibu.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
Siku zote niliogopa kuwa peke yangu.
Usiku mmoja nilimwita mama huku nikiwa napiga kelele kwasababu kwa saa mbili nilikuwa najitahidi mwili wangu utulie.
Nilikuwa na kipindi kigumu sana. Na baada ya kuona ninakosa usaidizi, nilianza kulia.
Mama aliporejea, alinipata nimeinamisha kichwa huku akiwa ananiuliza kama kuna chochote kibaya kimenitokea.
Akanihakikishia kwamba kila kitu kiko sawa na kunitoa nje kuota jua kwasababu siwezi kufungiwa kila siku.
Chanzo cha picha, Alejandro Guyot
Akanipeleka kwenye ukumbi.
Huko nikamuona mbwa wangu na rafiki yangu, Lobito.
Walipomleta nilikuwa na miaka 14.
Nilifurahi kwasababu hatimaye nilipata mwenzangu, nina lala na yeye kwenye mto mmoja, huku nikiendelea kupokea hewa kutoka kwa chombo cha upumuaji.
Baada ya muda, Lobito alizoea kuniramba usoni, akiniuma na kujaribu kutoniumiza na kuongozana nami `wakati anahisi kuwa siko vizuri.
Nikipiga kelele, anakuja mbio na kulala miguuni mwangu.
Ikiwa nina homa, yeye hujilaza kwenye kiti ndani ya chumba changu, kile kinachotumiwa na muuguzi ambaye hunisaidia usiku.
Na ikiwa sitatoka kitandani kwa siku nyingi, huja kwenye chumba changu na ninaanza kuhisi mkia wake ukinigusa gusa.
Mbwa rafiki yangu, ninaye mpenda kwa dhati."
Josephat gwajima: kwa nini madai ya mhubiri huyu kuhusu chanjo ya corona yanapotosha - bbc news swahili,"Mhubiri Josephat Gwajima, ambaye pia ni mbunge wa Kawe kupitia Chama cha Mapinduzi (CCM), kwa wiki kadhaa sasa amekuwa akipinga hadharani chanjo za Ugonjwa wa Virusi vya Korona (Uviko-19).
Mbunge huyo amekuwa akisema chanjo hizo si salama bila kutoa ushahidi wowote, na kuwahimiza wengine wamfuate.
Waziri wa Afya Dorothy Gwajima alikuwa ameliagiza Jeshi la Polisi na Taasisi ya Kupambana na Kukabiliana na Rushwa (Takukuru) kumkamata na kumhoji mhubiri huyo athibitishe kauli zake.
Mkuu wa polisi Simon Sirro hata hivyo alisema anahitaji maelekezo kwa njia ya maandishi kutoka kwa waziri.
Awali, Naibu Waziri wa Afya Godwin Mollel alikuwa pia amesema Gwajima huenda akaadhibiwa iwapo hatathibitisha madai yake.
Aliitwa na kufika mbele ya Kamati ya Bunge ya Haki, Maadili na Madaraka Jumatatu.
Video zake kwenye YouTube na Instagram zimetazamwa na mamia ya maelfu ya watu mtandaoni. Wanaofuata akaunti zake waliongezeka pia kipindi hicho.
Chanzo cha picha, Gwajima Facebook
Chanzo cha picha, Getty Images
Askofu Gwajima amekuwa akidai kwamba chanjo za corona zimeundwa kwa kutumia teknolojia ya m-RNA na kwamba zinaweza kubadilisha mfumo wa binadamu.
Amekuwa akidai kwamba chanjo hizo zina uwezo wa kubadilisha msimbojeni au chembe za urithi yaani DNA.
Hakuna ushahidi wowote kwamba chanjo za corona zina uwezo huo. Chanjo hizo hazina chembe hai na hazijifungamanishi na jeni za aliyechanjwa na husambaratika wiki chache baada ya mtu kuchanjwa.
Isitoshe, chanjo zinazotumia teknolojia ya m-RNA ambazo zimeidhinishwa kufikia sasa ni chache - ni Pfizer na Moderna.
Chanjo za Sinovac na Sinopharm zimetengenezwa kwa kudhoofishwa kwa kirusi cha corona, ambayo ni moja ya njia za zamani za kuandaa chanjo.
Chanjo za Johnson & Johnson na AstraZeneca zimetengenezwa kwa kutumia mojawapo ya virusi vinavyosababisha mafua kubeba maelezo ya kirusi cha corona. Huzifanya baadhi ya seli za binadamu kutoa protini zinazofanana na protini za corona na hivyo kuamsha mfumo kinga mwili na kutoa kinga. Virusi vinavyotumiwa vinaitwa Adenovirus na ni aina inayoathiri sokwe mtu. Chanjo ya Sputnik-V imetengenezwa pia kwa kutumia teknolojia hii.
Chanjo ya AstraZeneca, haijaidhinishwa kwa sasa Tanzania lakini inatumika katika nchi nyingi Afrika.
Tarehe 1 Agosti, Gwajima alionekana kuwa radhi kupokea baadhi ya chanjo ambazo kwa kweli ndizo zinazotumia teknolojia ya m-RNA hasa.
Alisema: ""tena inapoongezewa inasemwa ni Johnson & Johnson, ndio naona mmm, mtu angesema angalau Moderna [au] Pfizer ningesema ehee, sawa sawa [lakini] J& J? Ah, nakuwa na wasiwasi, na huwezi kunikataza kuwa na wasiwasi.""
Mhubiri huyo amekuwa akipuuzilia mbali umuhimu wa chanjo ya corona kwa kushangaa umuhimu wake iwapo haitamzuia mtu kupata Uviko-19.
""Nimekuuliza, nikichanjwa sitavaa barakoa? Unijibu kwamba utavaa. Sawa sawa, nimekuelewa. Nikichanjwa sitaambukiza? Unaniambia utaamukizwa. Ah, nimekuelewa. Nikichanja sitaambukiza? Utaambukiza. Je, nikichanja, wimbi lingine likija, aina nyingine [ya kirusi] ikija, huyo hatanipata? Atakupata. Sasa, chanjo ya nini?"" amekuwa akisema mara kwa mara.
Anaonekana kutoelewa jinsi chanjo za corona zinavyofanya kazi na umuhimu wake.
Chanjo hizo umuhimu wake mkubwa ni kumzuia mtu kulemewa na makali ya virusi hivyo iwapo ataugua na si kwamba inamzuia kuambukizwa.
Mataifa ambayo yamefanikiwa kuwachanja watu kwa wingi yamefanikiwa kupunguzwa idadi ya watu wanaolazwa na kufariki baada ya kupata virusi hivyo.
Na ndiyo maana watu wanashauriwa kuendelea kuchukua tahadhari hata baada ya kuchanjwa.
Mhubiri huyo amedai kwamba watu wanapochanjwa miili yao imekuwa ikishika sumaku. Amedai, bila ushahidi wowote, kwamba kwenye chanjo watu wanawekwa vitu vidogo vidogo visivyoweza kuonekana kwa macho.
""Ndio maana ulikuwa unaona watu wanatushuhudia kwamba nimechanjwa halafu baadaye inashika sumaku. Wewe unajiuliza si ni maji, maji yanashikaje sumaku?"" alisema.
""Unashangaa wengine nimechanjwa lakini nawaka taa, kuna vitu vimefanywa vidogo vidogo vidogo vidogo halafu mtu anaingizwa ndani ya mwili vikaudhibiti mwili.""
Madai hayo yanapotosha kwani chanjo zote hakuna chanjo iliyo na chuma inayoweza kumfanya mtu awe na nguvu ya sumaku.
Baadhi ya chanjo zina viwango vidogo sana vya chuma aina ya aluminiamu lakini madini hayo hayana nguvu ya sumaku. Viwango hivyo ni salama kwa mwili.
""Matundu ya sindano zinazotumiwa ni madogo mno, na hata kama ungeweza kumchoma mtu na kitu kilicho na kiwango cha juu sana cha sumaku, kitu hicho kitakuwa kidogo sana kiasi kwamba nguvu zake haziwezi kuifanya sumaku ikanata kwenye ngozi,"" anasema Eric Palm, mwanafizikia anayetafiti kuhusu sumaku zenye nguvu.
Anasema ni rahisi sana kuifanya kwa mfano sarafu kunata kwenye mwili wako. Kwa kutumia fizikia kwa kuwa kuna mafuta kwenye ngozi na mvutano wa nafasi pia.
Inawezekana pia kufanya mazingaombwe, ambapo mtu anapaka kitu kama nta au gundi kwenye ngozi kisha kudai mwili wake unanata vitu kama sumaku.
Chanzo cha picha, Gwajima
Katika baadhi ya video, Gwajima amedai kwamba chanjo zina kifaa chenye nambari ya utambulisho ambacho kitatumiwa kiwafuatilia watu.
Alida pia kwamba yupo mtu mmoja mtaalamu wa chanjo ambaye hakumtaja jina aliyemdokezea kwamba chanjo zina kifaa ambacho kwa Kiingereza kinaitwa 'chip' ambacho watu wanawekwa na kwamba kitatumiwa kuwadhibiti watu.
""Bado si chanjo, ni kifaa cha kimatibabu. Sio tu kwamba hiyo ni chanjo, ni kitu kinaingia ndani ambacho una nambari maalum ya kwamba huyu wa kwanza huyu wa pili…"" alisema.
Mhubiri huyo amedai pia kwamba mtu aliyeugua Uviko-19 hahitaji kuchanjwa lakini si kweli kwa mujibu wa wataalamu.
""Kwa sababu tayari umeshaugua na baada ya kuugua, ule mwili wako ukapambana na wale virusi ukajenga kinga kwa hivyo wewe tayari una kinga hutakiwi kuchanjwa,"" alisema.
Anasema kwa kawaida mtu akiugua corona na akapona mwili hutengeneza kinga, ambapo ni kweli.
Lakini bado haijulikani kinga hii ya kupatikana kwa njia ya kawaida inadumu kwa kipindi gani na ina uwezo kiasi gani dhidi ya aina mpya za virusi.
Ndio maana wataalamu kwa sasa wanashauri hata waliopata virusi hivyo kuchanjwa.
""Kuna ushahidi unaojitokeza unaoonyesha kwamba watu wanapata kinga bora zaidi kupitia kuchanjwa kikamilifu ukilinganisha na kupata Uviko-19,"" kinasema Kituo cha Udhibiti Magonjwa cha Marekani (CDC).
Walio na virusi vya corona hata hivyo wanashauriwa kusubiri hadi wapone kabla ya kupokea chanjo.
Mbona chanjo za corona zimetengenezwa kwa muda mfupi?
Gwajima amekuwa pia akitilia shaka, bila msingi, usalama wa chanjo za corona kwa kuwa zimetengenezwa kwa 'kipindi kifupi'.
""Chanjo zingine zote zinachukua miaka 10 mpaka 15 ikamilike. Hii ya miezi minne imekamilikaje?"" ameuliza.
Yapo mambo kadha ambayo yamechangia chanjo kuandaliwa kwa haraka lakini kasi hii haijaathiri usalama wa chanjo na taratibu zinazofuatwa.
Kwa mujibu wa Shirika la Afya Duniani (WHO), baadhi ya sababu hizi ni uwekezaji mkubwa uliofanywa na serikali na wadau wengine. Rasilimali nyingi zilielekezwa kwa juhudi hizo.
Teknolojia mpya ambazo zimekuwa zikifanyiwa kazi kwa miaka mingi pia zilisaidia kuharakisha shughuli hiyo.
Ingawa wengi wanaweza kudhani ni geni, teknolojia ya m-RNA imefanyiwa kazi kwa miongo kadha. Imejaribiwa katika magonjwa kama Zika, kichaa cha mbwa na mafua. Teknolojia ya kutumia adenovirus ( ambayo ilitumiwa katika Johnson & Johnson na AstraZeneca) imejaribiwa pia kwa kipindi cha karibu miaka 20 hivi iliyopita katika virusi kama vile vya Ebola na SARS ambayo vinakaribiana na virusi vya corona.
Viwango vya juu vya maambukizi viliifanya rahisi kufanya majaribio yake kwenye watu, na pia kulikuwa na ushirikiano mkubwa miongoni mwa watafiti na mamlaka mbalimbali.
Gwajima amekuwa akidai kwamba sababu halisi ya kuwepo kwa chanjo ni kwamba lipo kundi la watu wanaopanga mfumo mpya wa dunia.
Kwamba mataifa yataangamia na mfumo mpya kuibuka.
""Ili uzae ulimwengu mpya, lazima uwadhibiti wenye akili kwa sababu wenye akili watakupinga. Unapowadhibiti wenye akili, unawaingizia vitu ambavyo mwisho wao baada ya muda mrefu utadhibiti fikira zao,"" amekuwa akisema. Kwa fikira zake, anaamini kuna nguvu za giza au shetani ambaye ndiye anayeongoza juhudi hizi.
Nadharia hii imekuwepo kwa kipindi kirefu, lakini kufikia sasa hakuna ushahidi wowote.
Baadhi ya walioanzisha nadharia hii walitumia pia video ya Waziri Mkuu wa Canada Justin Trudeau akiwa kwenye Umoja wa Mataifa aliposema kwamba janga hili lilikuwa limetoa fursa ya ""kuanza upya"".
Gwajima amedai pia kwamba kila taifa kuu duniani lina chanjo yake kwa kuwa hawaamini chanjo zinazoandaliwa na mataifa mengine. Hilo si kweli kwani yapo mataifa yasiyo na chanjo za corona zinazotengenezewa huko kwa mfano Canada na Ufaransa."
Utafiti: aspirini huenda ikasaidia kutibu saratani sugu ya matiti - bbc news swahili,"Chanzo cha picha, Getty Images
Aspirini inaweza kusaidia kupambana na saratani sugu ya matiti  kwa kufanya uvimbe mgumu kutibika kuitikia tiba ya dawa za kupambana na saratani, madaktari wanasema.
Kundi la wataalamu wa Wakfu wa Christie NHS Trust, mjini Manchester, limeanza kufanyia majaribio wagonjwa wa saratani ya matiti.
Wanashuku kichocheo cha asprini kinachozuia .
Uchunguzi uliofanyiwa wanyama tayari umeonesha matokeo ya kuridhisha.
Kuna ushahidi kuwa aspirini inaweza kusaidia kuzuia saratani zingine na kupunguza hatari ya kuenea.
Lakni mi mapema sana kuwapendekezea watu kuanza kutumia tiba hii. Utafiti zaidi unahitaji kufanywa.
Karibu wanawake 8,000 nchini Uingereza hupatikana na saratani ya matiti kila mwaka - ambayo ni nadara sana lakini ni aina ya saratani ambayo sasa sana huwaathiri wanawake wa umri wa makamo na wanawake weusi.
Uvimbi huo hauna vipokezi zinazopatikana katika saratani zingine za matiti , kumaanisha tiba kama ya herceptin haitafanya kazi ingawa dawa zingine na matibabu zinaweza kusaidia.
'Uchungu sana'
Katika majaribio yaliyofadhiliwa na mpango wa utafiti unaoendeshwa na shirika la Breast Cancer Now- linalowasaidia wagonjwa wa saratani ya matiti, baadhi ya wagonjwa watapewa dawa ya asprini  pamoja na dawa zingine za kukabiliana na saratani kabla wafanyiwe upasuaji na tiba ya mionzi maarufu chemotherapy .
Majaribio hayo yakifanikiwa kutafanywa majaribio mengine zaidi ya kimatibabu ya asprini kutibu saratani ya matiti hasa wakati ikibainika seli zasaratani zimeanzia kwenye matiti na kuenea katika maeneo mengine ya mwili.
Chanzo cha picha, Breast Cancer Now
Beth Bramall, 44, kutoka Hampshire alipatikana na saratani hasi ya matiti mwaka 2019.
Alisema: ""Hakuna saratani nzuri  lakini saratani hasi ni uchungu sana, hasa ikizingatiwa mpango wake wa tiba ya muda mrefu ambao unaashiria udhaifu wake.
""Iliniangusha, kutokana na athari za kupoteza nywele, kichefuchefu, pamoja na kuumwa na misuli, kuharisha kuvimbiwa, kuumwa na kichwa kupita kiasi, kutokwa na jasho nyakati za usiku na kujihisi kuchoka hali ambayo sijawahi kuwa nayo awali.
""Nimebarikiwa kuwa nimepata jibu kamili la kiafya kwa matibabu.
""Lakini kilikuwa kipindi kigumu cha miezi 18kwangi mimi na familia yangu .
""Natarajiwa kuendelea na matibabu kwa miaka miwili na kufanyiwa skani ya kichwa ."""
Chanjo ya corona: ukweli wa madai ya uzazi na kuharibika kwa ujauzito - bbc news swahili,"Chanzo cha picha, Getty Images
Madai ya uongo na ya kupotosha kwamba chanjo ya Covid-19 hudhuru uzazi na kusababisha kuharibika kwa mimba bado kunaendelea mitandaoni dhidi ya ushahidi wote uliopo.
Madaktari ni waangalifu sana juu ya kile wanachopendekeza wakati wa ujauzito, kwa hivyo, ushauri wa awali ulikuwa kuzuia kupata chanjo.
Lakini sasa, data nyingi za usalama zimeanza kupatikana na ushauri huu umebadilika na chanjo sasa imehimizwa kikamilifu (kwani kupata corona yenyewe kunaweza kuhatarisha ujauzito).
Tumeangalia baadhi ya madai yanayoendelea - na kwanini sio ya kweli.
Nadharia hii inatokana na kueleweka vibaya kwa utafiti uliowasilishwa kwa mdhibiti wa Kijapani.
Utafiti huo ulihusisha kuwapa panya dozi ya juu zaidi ya chanjo kuliko ile wanayopewa binadamu (mara 1,333 zaidi).
Ni asilimia 0.1 tu ya jumla ya dozi  iliyoishia kwenye ovari za wanyama, saa 48 baada ya kupata chanjo.
Zaidi - asilimia 53 baada ya saa moja na asilimia 25 baada ya saa 48 - ilipatikana kwenye eneo sindano inapodungwa (kwa mwanadamu, kawaida huwa ni kwenye mkono).
Sehemu iliyofuata ilikuwa ni ini (asilimia 16 baada ya saa 48), ambako kunasaidia kuondoa uchafu kwenye damu.
Chanjo hutolewa kwa kutumia mafuta yenye chembe za maumbile ya virusi, ambayo huanza kujenga mfumo wa kinga ya mwili.
Na wale wanaoendeleza uvumi wa dai hili walichagua takwimu ambayo kwa kweli inahusu mkusanyiko wa mafuta yanayopatikana kwenye ovari.
Viwango vya mafuta kwenye ovari viliongezeka katika kipindi cha saa 48 baada ya kupata chanjo, kwani yaliyomo kwenye chanjo yalitoka kwenye eneo la kudungwa sindano na kuzunguka mwili.
Lakini cha muhimu, hakukuwa na ushahidi kwamba bado ilikuwa na chembe za maumbile ya virusi.
Machapisho pia yalidai kuwa utafiti huo ''umevuja'', ingawa kwa kweli ulikuwa unapatikana hadharani mtandaoni.
Machapisho mengine yameangazia kuharibika kwa mimba kulikoripotiwa kwa miradi ya ufuatiliaji wa chanjo ikiwemo katika Shirika la Tiba na udhibiti wa bidhaa za Afya (MHRA) nchini Uingereza na Mfumo wa Kuripoti Tukio Baya kutokana na Chanjo (VAERS) huko Marekani.
Mtu yeyote anaweza kuripoti dalili au hali ya kiafya anayopata baada ya kupewa chanjo.
Sio kila mtu atakayechagua kuripoti, kwa hivyo hii ni hifadhidata iliyotakana na watu waliotaka kushiriki kwa hiari.
Kulikuwa na visa vya mimba kuharibika vilivyoripotiwa katika hifadhidata hizi - kwa bahati mbaya ni matukio ya kawaida - lakini hii haimaanishi vimesababishwa na chanjo.
Utafiti umebaini data inayoonyesha kiwango cha kuharibika kwa mimba kati ya watu waliopewa chanjo ilikuwa sawa na kiwango kinachotarajiwa kwa idadi ya kawaida - asilimia 12.5.
Dkt. Victoria Male, mtaalamu wa kinga ya uzazi katika Chuo cha Imperial London, anasema mifumo hii ya kuripoti ni mizuri sana kwa kubaini athari za chanjo ambazo ni nadra sana kwa watu - hivyo ndivyo aina fulani ya damu kiganda kulihusishwa na visa vingine nadra kwa chanjo ya AstraZeneca.
Ikiwa ghafla utaanza kuona dalili zisizo za kawaida kwa watu waliopata chanjo, inazua maswali.
Sio wazuri sana katika kufuatilia athari ambazo ni za kawaida kwa watu - kama vile mabadiliko ya vipindi vya hedhi, kuharibika kwa mimba na matatizo ya moyo.
Kuwaona kwenye data sio lazima kuwe kunazua wasiwasi kwasababu kila ilivyo, unatarajia kuziona athari hizi, wawe wamechanjwa au la.
Ni tu ikiwa tutaanza kuona visa vingi vya kuharibika kwa mimba kuliko inavyoshuhudiwa kwa watu ambao hawajapata chanjo, ndio data hii itasababisha uchunguzi - na hilo bado halijashuhudiwa.
Watu wengine pia wameshirikisha grafu zinazoonyesha kuongezeka kwa idadi kubwa ya watu wanaoripoti wanayopitia ikilinganishwa na miaka iliyopita, kwa chanjo zingine na dawa.
Hii imetumika kumaanisha chanjo ya Covid sio salama sana. Lakini kuongezeka kwa idadi hiyo haithibitishi hilo, inavyoonyesha ni kwamba idadi kubwa ya watu wanachanjwa.
Ombi ambalo limesambaa sana kutoka kwa Michael Yeadon, mtafiti wa kisayansi ambaye ametoa taarifa zingine za kupotosha juu ya Covid, alidai protini ya virusi vya corona iliyomo ndani ya chanjo ya Pfizer na Moderna ilikuwa sawa na protini inayoitwa syncytin-1, inayohusika na kuunda kondo la nyuma.
Alidhani kuwa hii inaweza kusababisha kingamwili dhidi ya virusi kushambulia ujauzito unaokua, pia.
Wataalam wengine wanaamini hii ndio chanzo cha imani nzima kwamba chanjo za Covid zinaweza kudhuru uzazi.
Ukweli ni kwamba protini ya syncytin-1 na protini ya corona yenye uvimbe ni karibu tu sawa na protini zozote zile mbili - ikiwa mwili ulikuwa umechanganyikiwa kwa urahisi, kungekuwa na hatari ya kushambulia viungo vyake vyeyewe kila wakati inapopata maambukizo na kuwa na kingamwili.
Lakini sasa ushahidi umekusanywa kusaidia kukanusha nadharia yake.
Daktari wa uzazi wa Marekani Randy Morris, ambaye alitaka kujibu moja kwa moja juu ya wasiwasi ambao alikuwa amesikia, alianza kufuatilia wagonjwa wake ambao walikuwa wakipatiwa matibabu ya IVF kuona ikiwa chanjo inaleta tofauti yoyote katika fursa walizo nazo za kupata ujauzito salama.
Kati ya watu 143 katika utafiti wa Dkt. Morris, waliopata chanjo, ambao hawajachanjwa na wanawake waliopata maambukizi hapo awali walikuwa na uwezekano wa kuwa na upandikizaji wa kiinitete na mimba iendelee kudumu.
Utafiti ni mdogo, lakini unachangia pakubwa ushahidi mwingine - na ikiwa dai hilo lilikuwa la kweli, ungetarajia hiyo itajitokeza hata katika utafiti wa waina hii.
Dkt. Morris alisema kuwa watu wanaoeneza hofu hii, hawajaelezea kwanini wanaamini kingamwili zinazozalishwa kutokana na chanjo hiyo zinaweza kudhuru uzazi lakini kingamwili zile zile kutoka kwa maambukizi ya asili hazingeweza.
Tatizo ni kwamba, wakati wanasayansi wanakimbilia kutoa ushahidi wa kuwahakikishia watu, hadi kufikia wakati wanaweza kuripoti matokeo yao kwa watu mitandaoni huwa wameshahamia kwenye kufanya jambo jingine."
Virusi vya corona: rais samia suluhu na changamoto ya corona na chanjo - bbc news swahili,"Chanzo cha picha, Ikulu ya Rais Tanzania
Mojawapo ya taarifa kubwa zinazoendelea kugonga sana vichwa vya habari kuhusu Tanzania tokea Machi 2020 ni kuhusu maambukizi ya  Corona (Covid-19) janga lililoikumba dunia kwa jumla. Chanzo cha kumulikwa taifa hilo la Afrika Mashariki ni msimamo wa aliyekuwa Rais wake John Pombe Joseph Maguful .
Magufuli aliripotiwa sana kwa staili yake ya uongozi kuanzia ahadi ya kupambana na rushwa ambapo alipongezwa na  wengi , hadi ukandamizaji wa demokrasia na haki za binaadamu ambapo alikosolewa vikali.
Msimamo wa awali wa Rais Magufuli kuhusu Corona, ulitafautiana kabisa na wa viongozi wengine duniani. Magufuli alikataa kabisa kwamba kuna Covid-19 nchini mwake na hatimaye kusisitiza kuwa sala na maombi yameinusuru nchi hiyo na akapiga marufuku kuchapishwa ripoti kuhusu idadi ya mambukizi au vifo vilivyotokana na  ugonjwa huo. Akisisitiza,"" Kila mtu atakufa, iwe ni kwa maradhi haya au malaria au ugonjwa mwengine.""
Lakini kinyume na msimamo wake, taasisi kadhaa za umma zikiwemo shule zilionya juu ya kusambaa kwa virusi.Viongozi kadhaa wa kanisa wakajitokeza kuwa mstari wa mbele kuutahadharisha umma kuhusu janga la Corona.
Viongozi wa baadhi ya vyama vya kisiasa kikiwemo chama kikuu cha upinzani CHADEMA, nao wakapaza sauti kumkosoa Rais Magufuli, huku katika mitandao ya kijamii kukionekana picha za vifo vya wagonjwa  wa Covid katika maeneo kadhaa ya Tanzania.
Msimamo wa Tanzania chini ya Magufuli ulitafautiana na ule wa nchi tatu jirani na wanachama ndugu wa Jumuiya ya Afrika Mashariki, Kenya, Uganda na Rwanda  ambazo zote katika hatua za awali zilichukua uamuzi wa kufunga shughuli  na hafla zote za mikusanyiko, ikiwa ni pamoja na kutangaza  amri ya kutotoaka nje usiku hadi saa 12 asubuhi.
Hatua za haraka za  serikali za mataifa hayo  ikiwemo kutoa taarifa kuhusu idadi ya maambukizi na vifo zilisaidia kwa kiwango kikubwa kupunguza  kiwango cha athari za Corona. Ni Burundi pekee, mwanachama mwengine wa Jumuiya ya Afrika Mashariki, iliokataa hapo awali kwamba kulikuwa na Corona nchini humo, lakini baadae ikakiri kuwepo na kuanza kutoa taarfa juu y aidadi ya  mambukizi na idadi ya waliofariki. Rais Magufuli alifariki dunia Machi 17, 2021 na Juni 8, Rais Burundi Pierre Nkurunzizanaye akaaga dunia..
Taarifa ya serikali ya Tanzania ilisema kifo cha Magufuli kilitokana na matatizo ya moyo  yaliomsumbua muda mrefu na serikali ya Burundi alielezea sababu ya kifo cha Nkurunziza kuwa mshtuko wa moyo. Lakini baadhi ya duru  zikiwemo zile za Habari zilieleza kuwa  vifo vya viongozi hao vilisababishwa na maambukizi ya Covid-19. Mapema mwezi Februari  aliyekuwa Makamu wa kwanza wa Rais wa Zanzibar Seif Shariff Hamadi alitangaza  ameambukizwa Covid-19 na akafariki tarehe 17 ya mwezi huo huo, akimtangulia Rais Magufuli.
Tanzania ilibadili msimamo baada ya  Makamu wa Rais Samia Suluhu Hassan kushika  hatamu za kuliongoza taifa hilo akiwa mrithi wa Magufuli. Rais Samia Suluhu pia alizungumza kwa wazi juu ya kitisho cha Corona na kuutanabahisha umma  akisema kila mtu anapaswa kuchukua tahadhari. Akizungumza katika hafla moja,  alikuwa na ujumbe kwa wanaokataa kuwepo kwa Corona  na kusema,"" Wanaokataa  kuwa haupo janga hili halijawafika wao au familia zao. Akionyesha mfano  Rais Samia Suluhu akaanza kuovaa barakao, Msimamo huo mpya ulitafautiana na ule wa mtangulizi wake ambapo wakati wake si yeye binafsi wala mawziri wa serikali  waliothubutu  kufanya hivyo. Hivi sasa hata waliokuwa wale waliokuwa wakipiga debe kwa kusema Corona imekwisha Tanzania wanaonekana wakivaa barakoa.
Miongoni mwao ni Waziri wa afya  Dorothy Gwajima  aliyewataka watu kutumia  dawa za asili na  hata kuonyesha kinywaji alichodai kinazuwia maambukizi ya Corona.
Mwengine ni Profesa  Palamagamba Kabudi, aliyesafiri kwenda Madagascar kupokea shehena ya  kinywaji  kilichopewa jina Covid Organic (CVO) ambacho Rais wa Madagascar alidai ni tiba dhidi ya Corona. Kabudi aliitisha mkutano na waandishi habari na kutoa maelezo juu ya kinywaji hicho, huku akinywa kuonesha mfano.
Kabudi alibadilishwa wizara kuwa  katiba mabadiliko ya baraza la mawaziri ya Rais Suluhu Machi 2021 na sasa ni Waziri wa masuala ya Katiba na Sheria.
Changamoto kubwa baada ya Rais Samia Suluhu kutambua ukubwa wa janga la Corona ugonjwa, imekuwa ni chanjo na kwanza kabisa alilazimika kurejesha ushirikiano na Shirika la Afya Dunia-WHO. Wakati Jamii ikigawika kuhusu suala zima la chanjo, aliunda kamati maalum ya wataalamu kutathmini ikiwa chanjo ni salama. Kamati hiyo iliwasilisha ripoti yake na kueleza kwamba chanjo ni salama na kuonya juu ya kitisho cha wimbi la tatu Corona.
Rais Samia Suluhu alizindua rasmi akampeni ya chanjo akiwa wa kwanza kuchanjwa mwezi Julai. Tanzania alianza kupokea chanjo ikiwemo ile ya mara moja  ya Johnson Johnson iliotolewa na Marekani na Covax kupitia mpango wa chanjo wa Umoja wa Mataifa.
Kuanza kutolewa kwa chanjo, kumeizindua pia serikali ya Zanzibar yenye mamlaka yake ya ndani.  Miezi michache iliopita Zanzibar  ambayo sasa ni maarufu kwa utalii ilielekea kuweka mbele tamaa ya tija za kiuchumi kuliko afya, iliporuhusu wimbi kubwa la watalii kutoka Urusi kuingia visiwani humo bila kuwepo utaratibu maalum  na wa vitendo kuhusu Covid-19.
Tokea Julai Zanzibar imezindua zoezi la chanjo ya Cinovac kutoka China.Wiki iliopita aziri wa afya  Nassor Mazrui akatangaza utoaji kadi maalum kwa waliochanjwa  wakitozwa ada ya Shilingi 20,000.
Ingawa mwitikio wa chanjo Tanzania  kwa jumla ni mkubwa, bado kuna baadhi wanaolibeza zoezi hilo na kwa kutoa matamshi yanayopinga matumizi ya chanjo kuwa si salama. Kwa upande mwengine, tamko la serikali kuwa chanjo ni hiyari, linahofiwa linaweza kudhoofisha mafanikio ya kukabiliana na  Covid-19, kwa watu kudharau. Matokeo yake yatakuwa ni kuwa na matatizo katika kupunguza  maambukizi.
Katika kile kilichoonekana kuwa ni Rais  Samia Suluhu kukabiliwa na upinzani hata miongoni mwa viongozi kutoka chama chake tawala, Chama cha Mapinduzi-CCM, chama hicho kilitoa taarifa kuwaonya wenye kutafautiana na Rais na Mwenyekiti wao kuhusu Corona.
Waliotokeza wazi hadharni  kuwa na msimamo tofauti ni wabunge wawili, Askofu Josephat Gwajima (mbunge wa kuchaguliwa) na Humpfrey Polepole Katibu Mwenezi wa zamani wa CCM na sasa  mbunge wa kuteuliwa. Wakati Chama  hicho kikitishia kuwachukulia hatua , Askofu Gwajima ameendelea kuwashawaishi waumini wa  Kanisa lake kwamba chanjo ni hatari kwa maisha yao na kusisitiza ataendelea na msimamo wake kuipinga.
Wadadisi wana wasiwasi kwamba lile tamko la serikali kwamba kuchanja ni hiyari, linafifisha juhudi za kufanikisha zoezi hilo kwa haraka. Sababu kubwa ni kuwa bado kuna watu  ambao wanaoamini na kushawishika na msimamo  ule ule aliokuwa nao Rais Magufuli wakati wa uhai wake kuhusu Corona. Taarifa za hivi karibuni zimeashiria kuongezeka kwa mambukizi na vifo hata  mikoani nje ya jiji la Dar-es-salaam, wakiwemo watu mashuhuri  katika duru za kibiashara.
Mwamko juu ya umuhimu wa chanjo unaendelea, lakini vyombo vya habari kupitia wizara ya habari , taasisi na asasi za kijamii vinawajibu wa kuimarisha kampeni ya kuuzindua umma  kwamba janga la Corona bado lipo na kwamba chanjo ni muhimu  katika kujinusuru, sambamba na hatua nyengine kama kunawa mikono kila wakati, kuvaa barakoa na kuepuka mikusanyiko mikubwa ya watu, ili kukabiliana vyema na wimbi hili la tatu la Covid-19 ambayo imepewa msamiati mpya wa Kiswahili wa UVIKO-19."
Je ni kweli kwamba kuvua mpira wakati wa tendo la ndoa bila ridhaa ni ubakaji? - bbc news swahili,"Chanzo cha picha, Getty Images
Miaka miwili iliyopita, Gemma (sio jina lake halisi) alifanya ngono na mwanaume ambaye baadaye alivua mpira wa kiume bila yeye kujua au kuridhia.
Stealthing --inamaanisha 'kuiba', lakini katika kesi hii linamaanisha kuvuliwa  kwa kondomu bila makubaliano - pamoja na ubakaji chini ya sheria ya Uingereza.
Hata hivyo, hadi sasa kesi moja tu ya  aina hii ilishinda mahakamani, na hiyo ilikuwa mwaka 2019.""Sikujua chochote kuhusu 'kuiba'  hadi iliponikuta,"" Gemma aliiambia BBC Radio 1 Newsbeat.
""Niligundua tu kile alichokuwa amekifanya baada ya kutokea, na nilihisi kufadhaika sana.
""Mara moja nilikunywa kidonge cha kuzuia mimba , lakini wakati mwezi uliofuata sikupata hedhi, mara moja nikachukua kipimo cha ujauzito.""
Gemma alisema wakati kipimo kilipoonesha kuwa alikuwa mjamzito alipatwa na mshtuko.
'Alisema gharama ya kutoa mimba ni pauni 50'
Chanzo cha picha, Thinkstock
""Nilikuwa na hasira, nikihemkwa na kuchanganyikiwa. Nilimtumia ujumbe mtu huyo lakini hakufikiria ni jambo kubwa na akasema kuwa utoaji wa gharama unagharimu karibu pauni 50 tu - lakini tukio hili lilibadilisha maisha yangu.
""Mwishowe niliamua kuumaliza ujauzito huu, lakini ilikuwa uamuzi mgumu sana - najilaumu, kwa sababu nilikuwa nikitaka mtoto, lakini haya hayakuwa mazingira sahihi.""
Gemma aliripoti polisi, lakini kesi yake haikufuatiliwa.
""Nilienda kwa polisi kwa sababu nilibakwa na kwa sababu nilipata ujauzito kwa sababu hiyo.""
Alisema polisi baadaye walizungumza na mtu huyo lakini hakukuwa na ushahidi wa kutosha na kwa sababu ya hii ""maneno yangu yalikuwa tofauti na mtu huyo, na akakana.""
Suala kama hilo lilizungumziwa mwaka jana katika safu ya maigizo ya BBC One, iliyoitwa 'I May Destroy You' .
Katika sehemu ya nne, mhusika mkuu wa safu hiyo, Arabella, anajamiiana na mtu anayevua kondomu bila yeye kujua.
Kama wanawake wengine wengi, Arabella hakugundua kuwa hii ilikuwa aina ya ubakaji hadi aliposikia ikijadiliwa kwenye makala.
'Tunazungumzia ubakaji '
Msemaji wa shirika la kupambana na ubakaji Rape Crisis alisema matukio hayo yamekuwa mambo ya kawaida siku hizi.
""Ni ngumu kubainisha sababu, iwe ni kwa sababu inatokea mara nyingi au kwa sababu watu wanaanza kufahamu suala hili na wanazungumza juu yake wazi zaidi,"" alisema Katie Russel wa shirika hilo.
Alisema pia matumizi ya neno 'kuiba' haikusaidia.
""Kifungu hiki ni kipya, na wakati mwingine kuunda istilahi mpya inaweza kusaidia watu kugundua ni nini, lakini kwa upande mwingine, inaweza pia kupotosha.
""Neno hili linaonekana kupungua na kusafisha tabia, kwa sababu mwisho wa siku tunazungumzia ubakaji.
""Tunapaswa kuwa wazi kuwa hii ni tendo lisilo la makubaliano la kutolewa kwa kondomu, na hili sio tukio ambalo huwezi kuadhibiwa - ni mbaya sana na inaweza kuwa na athari mbaya, shida za kiafya na kifo, kwa wengine.""
Hakuna idadi kamili ya kesi hizi kutoka kwenye taasisi hii au polisi wa Uingereza, kwa sababu kuripoti kwa kesi hii huenda katika eneo la ubakaji. Lakini polisi wa Uingereza waliwasihi waathirika waripoti tukio hili kwao.
Edem Barbara Ntumy alikiri kwamba tukio kama hilo limemtokea.
""Nilikuwa na uhusiano wa kawaida na mtu, na wakati wa kujamiiana aliondoa kondomu bila idhini yangu. Nilimkemea wakati huo, lakini alikanusha na kuwa mkali, kwa hivyo niliamua kuacha kuzungumza naye,"" anaiambia BBC Newsbeat.
""Sikuyaripoti polisi kwa sababu sikufikiria nitapata matokeo ninayotaka.
Chanzo cha picha, EDEM BARBARA NTUMY
""Natambua kesi za ubakaji zinachukua muda mrefu kuchunguzwa, na vifaa vyako vyote vitachukuliwa na itachukua muda mrefu zaidi kumaliza kesi. Sitaki kupitia hiyo.""
Katika kipindi cha miaka mitano iliyopita, idadi ya matukio ya ubakaji yaliyoripotiwa nchini Uingereza yameongezeka, lakini idadi ya kesi zinazoenda mahakamani ni nusu tu.Katika taarifa iliyoandikwa, Mwendesha Mashtaka wa Umma alisema, ""Tumeazimia kuongeza idadi ya kesi za ubakaji mahakamani.
Waathiriwa wachache sana wanapata haki, na tunafanya bidii kuibadilisha hali hiyo.""Edem kwa sasa anafanya kazi inayohusu masuala ya afya ya ngono, na alitaka kutafuta njia nyingine ya kufungua kesi ya aina hiyo ambayo haikuhusisha mfumo wa haki ya jinai.
""Nadhani hii hufanyika mara nyingi sana, na inapaswa kuwa na njia ya waathiriwa kuripoti, bila kuhitaji uchunguzi wa polisi,"" alisema.
""Nimekubali tukio hilo. Kilichonitia wasiwasi zaidi wakati huo ni ikiwa ningepata ugonjwa wa zinaa, kwa sababu tulikuwa na uhusiano wa kawaida, sio uhusiano wa kutiliwa maanani.""
""Ninajisikia hasira sana, kwa sababu ikiwa una uhusiano wa kawaida basi ni muhimu sana kuheshimu mipaka ya mwenzi wako wa ngono, haswa ikiwa unafanya ngono na watu wengine.""
Chanzo cha picha, KATE PARKER
Kate Parker ni wakili na Mkurugenzi wa Mradi wa School Consensual, ambayo inafundisha vijana juu ya idhini. Alisema wengi walishangaa kupata aina hii ya ubakaji katika sheria ya Uingereza.
""Kwa sababu katika kesi ya kuibiwa, mmoja wa wahusika amekubali kufanya ngono kwa kutumia kondomu, kwa hivyo ukiondoa kondomu, si kwamba walikubaliana hivyo  - na huu ni ukiukaji.""
Alisema pia hii inafungua mjadala mpana juu ya kuheshimu mipaka, na inapaswa kufundishwa katika mtaala.
""Hivi sasa, elimu ya ngono inafundishwa katika shule [za Uingereza], lakini masomo juu ya idhini sio lazima. Lakini nadhani ridhaa ni muhimu sana katika elimu ya ngono na vijana hawafundishwi vya kutosha.""
""Kuibia kunaweza kuharibu maisha ya mtu""
Kwa Gemma, kuiba kulikuwa kumeharibu maisha yake.
""Ilinibidi kuhama baada ya tukio hilo, kwa sababu kukaa katika jengo moja kuendelea kunikumbusha juu ya kile kilichotokea, nilihitaji tiba ili kuimaliza.""
""Kuibia kunaweza kuharibu maisha ya mtu na tunahitaji kuwaambia watu zaidi juu ya hii."""
Je ilikuwaje mwanamke huyu akaomba kukusanywa kwa mbegu za kiume za mume wake? - bbc news swahili,"Chanzo cha picha, EPA
Hospitali ya Vadodara- Sterling Hospital imetunza mbegu za kiume za wagonjwa wanaoumwa   Covid-19  kufuatia amri ya Mahakama ya juu zaidi ya  Gujarat  nchini India .
Mahakama ilitoa agizo hili kutokana na ombi lililowasilishwa na mke wa mgonjwa huyu.  Hatahivyo, baada ya kutunza mbegu za kiume za mgonjwa, alifariki dunia siku ya Alhamisi.
Awali, wakili wa mwanamke huyo, Nilay H Patel aliiambia BBC kwamba ""hali ya afya ya mume wa mwanamke huyo inaendelea kuzorota kutokana na Covid-19 na mwanamke huyo alitaka mbegu za kiume za bwana yake zihifadhiwe. Mwanamke  huyo alitoa ombi hilo akiwa hospitalini.
Hospitali ilisema  idhini ya mwanaume ni muhimu kwa ajili ya kutekeleza hilo. Lakini tatizo lilikuwa ni kwamba mume wake hakuwa katika hali ya kumpatia idhini mke wake. Katika hali hii, mwanamke huyo alikuwa tayari amegonga kwenye mlango wa mahakama.
Kulingana na wakili Nilay Patel, mume na mke huyo walikuwa wameoana kwa karibu miezi minane na waliishi nchini Canada. Kutokana na afya mbaya ya baba yake mtu huyu, wote mama na mke  ilibidi wakae Vadodara kutoka  Canada, ambako watu hawa walipata maambukizi ya Covid. Umri wa mwanaume huyo ulikuwa ni miaka 30.
Chanzo cha picha, EPA
Mkurugenzi wa eneo lilipo hospitali ya Sterling Hospital, Anil Nambiar aliiambia BBC  kwamba wagonjwa hawa wa corona walikuwa wamefika katika hospitali hiyo takriban siku 45 ziilizopita.
Alisema , ""Hivi karibuni viungo vyao vingi vya mwili vilikuwa havifanyi kazi.
''Tulikuwa tumeifahamisha familia ya mgonjwa kuhusu hili. Uwezekano wa kupona kwa mgonjwa ni mdogo sana.Baada ya hayo mke wa mgonjwa alituuliza iwepo tunaweza kuchukua mbegu za mgonjwa za kiume? Wakati swali hili lilipofika mbele yetu, timu ya madaktari iliangalia iwapo upasuaji huu unawezekana na iwapo ni sahihi  kisheria''.
Chanzo cha picha, ANIL NAMBIAR
Alielezea kuwa hilo litakuwa ni kosa kufanya hivyo bila idhini ya mgonjwa.
Baada ya kujadiliana, tulifikia uamuzi kwamba mbegu za kiume zinaweza kutolewa kutoka kwa mwili wa mgonjwa kwa kutumia upasuaji unaoitwa TESE, lakini sasa swali lilikuwa ni kwa vipi  itakavyoruhusiwa, baada ya mwanamke huyu kwenda mahakamani na mahakama kuruhusu hilo kufanyika kwa muda wa dakika chache na hatujachelewesha utoaji wa mbegu za uzazi na kumaliza mchakato wa kuzihifadhi.
Sasa inategemea ni lini mwanamke huyo atataka kufanyiwa uzazi wa kusaidiwa kwa kukutanisha mayai yake ya uzazi na mbegu za mume  au  IVF.
Kwa njia ya teknolojia ya IVF, yai la uzazi la mwanamke na mbegu za uzazi za mwanaume huchanganywa ndani ya chupa maalum(test tube) kwenye maabara.   .Kiini tete kinachoundwa baada ya mchakato huu huingizwa ndani ya mfuko wa uzazi wa mama ili kuwezesha ukuaji wa mtoto.
Chanzo cha picha, Getty Images"
Virusi vya corona: fahamu dhana nne potofu dhidi ya chanjo za corona tanzania - bbc news swahili,"Chanzo cha picha, Reuters
Chanjo za corona kwa ajili ya raia wa Tanzania zinaanza kutolewa leo kwa watu wa makundi maalumu wakiongozwa na Rais wa nchi hiyo Samia Suluhu Hassan.
Hii ni hatua muhimu katika mapambano dhidi ya virusi hivyo ambavyo kama ilivyo katika nchi nyengine vimeathiri maisha ya watu kwa kiwango kikubwa.
Kama ilivyo katika maeneo mengine duniani, mwanzo wa mchakato wa chanjo Tanzania umekumwa na taarifa nyingi za upotoshaji. Toka siku ya Jumamosi ya Julai 24 ambapo chanjo hizo ziliingia Tanzania kutoka Marekanikupitia  mpango wa  Covax, taarifa potofu zimekuwa zikishika kasi mitandaoni kama moto wa nyika.
Wananchi wengi wamekuwa wakitoa maoni mitandaoni kulingana na taarifa za kipotoshaji zilizotapakaa. Baadhi wanakariri maneno ya rais aliyepita wa nchi hiyo hayati John Magufulia ambaye msimamowake wa mashaka juu ya chanjo hizo aliuweka wazi kabla ya kifo chake mapema mwaka huu.
Hizi ni dhana nne potofu ambazo zimekuwa zikiorodheshwa kwa wingi zaidi:
Watu wengi wamekuwa wakisema kuwa chanjo za corona si za kawaida na hivyo wanamashaka na ufanisi wake kwa kuwa zimewahi kuingizwa katika matumizi bila kufuata utaratibu wa kawaida wa kisayansi.
Chanzo cha picha, Getty Images
Utaratibu unaokusudiwa hapa ni ule uliozoeleka ambao huchukua miaka ya majaribio kuanzia kwa Wanyama na binadamu na kisha ubora na ufanisi wake kuchunguzwa kwa kina.
Kwa utaratibu huo wa kawaida, huchukua baina ya miaka mitano mpaka 10.
Lakini hoja hii kwa mujjibu wa Shirika la Afya Duniani (WHO) haina mashiko. Shirika hilo ndilo lenye dhamana ya kusimamia masuala yote ya kiafya duniani ikiwemo kupasisha ufanisi wad awa na chanjo.
Wataalamu wa WHO wanasema kwamba chanjjo zote zilizopitishwa za corona kufikia sasa ni salama kwa matumizi ya binadamu na zimefanyiwa utafiti na uchunguzi wa kutosha wa kisayansi.
""Ushirikiano wa kisayansi wa hali ya juu ambao haukuwahi kushuhudiwa hapo kabla umewezesha utafiti, utengenezwaji na upitishwaji wa chanjjo katika kipindi kifupi Zaidi kilichovunja rekodi - yote hayo yalifanyika kwa kasi ili kukidhi mahitaji makubwa na ya haraka ya ulimwengu huku hatua zote za usalama na ubora zikifuatwa,"" inaeleza taarifa ya WHO kuhusu hoja ya uharakishwaji wa chanjo.
WHO pamoja na vyombo vingine vya kikanda na baadhi ya mataifa wanaendelea kusimamia na kuchunguza matumizi ya chanjo hizo na kutatua changamoto zote zinazojitokeza ili kuhakikisha usalama wa watumiaji unalindwa.
Baadhi ya watu mitandaoni n ahata waliohojiwa na BBC wanadai kuwa hawaumwi ama hawajawahi kupata corona hivyo hawana haja ya kuchanja.
Jambo la kwanza muhimu hapa kuelewa ni kuwa, si kila anayepata corona huonesha dalili, ama hupata madhara makubwa ambayo yanaweza kusabishwa kulazwa. Lakini, hata ikiwa hautaonesha dalili ama kupata madhara makubwa bado unaweza kumuambukiza mtu mwengine ambaye anaweza kudhurika na virusi hivyo na hata kupoteza maisha.
Chanzo cha picha, State Department/Twitter
Hivyo, ni muhimu kwa watu kuchanjwa kwa wingi ili kujilinda na kuwalinda wengine na maambukizi.
Jambo la pili ni kuwa, kwa mujibu wa mwongozo wa WHO watu wanaotakiwa kuchanjwa ni wale ambao ni wazima wa afya na si wagonjwa.
Hivyo, endapo utabainika kuwa na maambukizi ya corona itakupasa usubiri mpaka pale dalili za ugonjwa huo ziondoke ama kupungua kabisa.
""Madaktari ndiyo wanaweza kushauri endapo mtu hatakiwi kupewa aina Fulani ya chanjo endapo ana historia ya mzio mkali (severe allergy) kutokana na viambata vilivyotumika kutengeneza chanjo husika,"" inaelekeza WHO.
Dhana nyengine potofu dhidi ya chanjo inayozungumwa nchini Tanzania na sehemu nyengine ulimwenguni ni kuwa chanjo za corona zina madhara makubwa kwa watumiaji wake.
Kuna wanaosema kuwa zinasababisha vifo, zinavuruga hedhi, zinaharibu nguvu za uzazi kwa wanaume na wanawake na zina shambulia mfumo wa vinasaba na hivyo zinawafanya watu kuwa 'mazombi'.
Hizo zote ni dhana potofu zilizosambazwa na wakataa chanjo duniani, kwa mujibu wa taarifa za WHO na watafiti wengine wa kisayansi ni kuwa madhara makubwa ambayo yanaweza kumpata mtu ni endapo atatumia chanjo ambayo ana mzio (allergy) nayo. Hivyo WHO inashauri madaktari kuwapa taarifa sahihi watu kabla ya kuchoma chanjo ikiwemo kuwakataza kama zinaweza kuwadhuru, kama ilivyoelezwa hapo juu.
Madhara mengine ambayo yameripotiwa japo kwa uchache sana ni ya watu kuganda dam una kupoteza Maisha baada ya kupatiwa chanjo. Kutokana na madhara hayo, chanjo kama AstraZeneca na Johnson & Johnson zilizuiliwa kwa muda katika baadhi ya sehemu duniani lakini baada ya muda zikaruhusiwa kuendelea kutumika.
Kufikia juma la kwanza la mwezi Aprili mwaka huu, watu takriban milioni 25 barani Ulaya walikuwa wameshachomwa chanjo ya Johnson & Johnson (ambayo ndiyo iliyoingia Tanzania) na kati yao ni 83 tu ndio waliopatwa na tatizo la kuganda kwa damu.
Kutokana na takwimu hizo, mamlaka ya ukaguzi wad awa ya Umoja wa Ulaya EMA ikatoa msimamo wake kuwa chanjo hizo ni salama na tatizo la kuganda damu ni la nadra sana.
Ndiyo, ni kweli kuwa kuna uwezekano wa kupata maambukizi ya corona hata ukishapata chanjo.
Hili ni suala ambalo linatumika kama hoja kubwa ya upotoshaji katika nchi za magharibi na sasa baadhi ya watu Afrika na hata Tanzania wanaitumia kuogopesha wengine ama kupinga kabisa chanjo za corona wakisema hazina ufanisi.
Lakini kuna uhalisia wa tofauti kabisa juu ya jambo hili. WHO inaeleza kuwa japo ufanisi wa chanjo zilizopo unatofautiana, hakuna ambayo inatoa kinga kwa asilimia 100.
Chanzo cha picha, Reuters
""Kutokana na uhalisia huo, kutakuwa na asilimia ndogo ya watu ambao wamechanjwa lakini watapata maambukizi ya corona,"" inaeleza WHO.
Hata hivyo, tofuati na wale wasiochanjwa, wanaopata corona baada ya kuchanjwa hupata dalili za wastani zisizo na madhara makubwa ya kusababishwa kulazwa ama kupoteza maisha.
Hivi sasa nchini Marekani mamlaka za afya zinaripoti kuhusu ""janga la corona la watu wasiochanjwa.""
Hivi karibuni mganga mkuu wa Marekani, Vivek Murthy, alibainisha kwamba asilimia 99.5 ya vifo vitokanavyo na corona nchini humo ni vya watu ambao hawajachanjwa.
Hivyo, kupinga chanjo kwa hojja hii ama yoyote ile ni kuhatarisha maisha na kufanya harakati za kulidhibiti janga la corona kuendelea kuchelewa."
Jinsi wanawake wa mexico wanavyotumiwa kingono na wafanyabiashara ya madawa ya kulevya mexico - bbc news swahili,"Chanzo cha picha, Getty Images
Jimbo la magharibi mwa Mexico la  Sinaloa ni makao ya magenge hatari na sugu ya wauzaji wa mihadarati nchini humo. Pesa inayopatikana kutokana  na mihadarati imeacha chapa yake  kwenye mahusiano baina ya wafanyabiashara wa mihadarati na wanawake vijana-na kuchochea kiu ya  kufanyiwa upasuaji wa kubadilisha muonekano  wa maumbile.
Kwenye dawati lake la kliniki katika mji mkuu wa jimbo hilo uitwao Culiacan, Dokta  Rafaela Martinez Terrazas huketi kila siku kupokea wateja wanawake wanaotaka kufanyiwa upasuaji unaohusiana na kile kinachofahamika kama ""narco-aesthetic"".
""Kiuno chembamba … nyonga pana na makalio makubwa … Na kama ni upasuaji wa matiti  wote hutaka yawe makubwa,"" anasema Martinez.
Mwanamke mwenye umbile hili la 'namba nane' mara nyingi  hufahamika kama 'buchona' nchini Mexico - hususani kama anajua kuvaa mavazi na vipuri vya kuvutia  kuvutia na vya bei kali vilivyotengenezwa na nembo maarufu za mavazi na vipodozi, mwenye mpenzi ambaye ni mlanguzi wa mihadarati.
""Wastani wa miaka ya wagonjwa wangu ninaowahudumia  ni kati ya miaka 30 na 40. Lakini mara kwa mara wanawake vijana zaidi huja-hata walio chini ya umri wa miaka 18,"" anasema daktari.
""Huwa wanashindana wao kwa wao-ni nani -mwenye umbile bora kuliko mwingine -au mwenye kiuono chembamba zaidi .""
Chanzo cha picha, Ulises Escamilla
Wanawake na wasichana wadogo wanaweza kuja kwa ushauri wa kimatibabu na mama zao au marafiki zao. Wengine huja na mwanaume, au hata peke yao.
""Mara kwa mara huja na wapenzi wao wa kiume ambao huwalipia garama ya upasuaji. Na kuna wanaume mbali mbali ambao hunipigia simu na  kuniambia , 'Habari, daktari- Nitakutumia msichana umfanyie upasuaji wa kubadili umbo lake .'
""Mwanaume mmoja alinipigia simu, akasema , 'Mmoja wa wasichana wangu anakuja kukuona. Sasa daktari, unajua kile ninachokipenda. Usimsikie anachokisema- Ni mimi ninayekulipa ,'"" Martinez anasema.
""Nilimwambia aelewane na mpenzi wake kwanza, kwasababu  wakati mgonjwa anpokuwa katika chumba cha upasuaji, ni yeye atakayefanya maamuzi.""
Chanzo cha picha, Getty Images
Mwanaume huyu amewapeleka wanawake wapatao 30 kwa dokta Rafaela Martinez  wakafanyiwe upasuaji. Kwa takriban dola 6,500 (£4,700) kwa ajili ya upasuaji wa nyonga na kiuno ,upasuaji huwa ni ghali. Mara kwa mara malipo huwa ni ya pesa taslimu.
""Bila shaka, katika upasuaji wa aina hii pesa hutoka kwa wauzaji na wasafirishaji  wa madawa ya kulevya ,"" Martinez anasema. ""Nilikuwa nafikiri awali kwamba, ' ninachofanya sio kizuri. Sio kwamba sasa nimebadili mawazo yangu, lakini sifikirii ten asana kabla ya kumfanyia mtu upasuaji . Hii ni kwasababu uchumi hapa katika  jiji la   Sinaloa - migahawa, baa, hospitali-vyote vinategemea wauzaji wa dawa za kulevya .""
Dokta Martinez huwa anajaribu kuwatia moyo na kuwapa ushauri wanawake ambao upasuaji wao umegharamiwa na wapenzi wao.
""Ninamuuliza mgonjwa kama yuko SAWA juu ya upasuaji ambao mpenzi wake anataka aufanye . Wakati mwingine wanasema  , 'Niko sawa tu, vyovyote anavyotaka'.
''Na ninawaelezea kwamba baada ya muda, hatakuwa mpenzi wake wa kiume tena, lakinji miili yao itabakia kuwa yao kwa maisha yao yaliyobaki hapa duniani. Kwahiyo lazima wachague kile wanachotaka-sio nini mpenzi wake wa kiume anataka .""
Katika chumba chake cha matibabu, daktari huona ushahidi  wa aina fulani ya kandarasi, mara nyingi huwa kati ya wanawake na wanaume.  Haya ni mahusiano ya kibinafsi  yanayoandaliwa katika mji wa  Sinaloa  -baadhi wanaweza kusema yanayotumiwa na -wauzaji wa madawa ya kulevya.
""Kwa wauzaji wa madawa ya kulevya al maarufu nchini Mexico - narco  ni muhimu sana kuwa na mwanamke mrembo kando yake … Ni kama ni lazima kwa kila mfanyabiashara wa dawa za kulevya ,"" anasema  Pedro (sio jina lake halisi), muuzaji  sugu wa dawa za kulevya .
Pedro ni mwanaume wa miraba minne, kwa muonekano anaweza kukadiriwa kuwa na umri wa miaka 30 na ushee , ambaye hataki kutambulika. Anajieleza binafsi kama mkufunzi wa kibinafsi, na alijiunga na mitandao ya wauzaji wa mihadarati katika mji wa Sinaloa.
""Wanaume huwa wanashindana baina yao kwa ajili ya mwanamke. Mke wako ni mtu ambaye atakuwa nyumbani akiwatunza watoto. Mwanamke mwingine uliyenaye zaidi ni ni kama vikombe vya  maonyesho.""
Emma Coronel Aispuro, mke wa mkuu wa mtandao wa wafanyabiashara ya mihadarati wa  Sinaloa , Joaquín ""El Chapo"" Guzmán, alikiri mashitaka mwezi Juni mjni   Washington DC  kwa kushiriki uuzaji wa mihadarati na mashitaka mengine mbali mbali. Aliripotiwa kukutana na  Guzmán akiwa msichana mwenye umri wa balehe katika mashindano ya urembo katika mji wa Durango, Mexico, mwaka 2007, na kukubali kuolewa naye siku ile ile.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
'Na kuna kitu fulani cha msingi zaidi wanachokitaka'
""Wanaume hutawaliwa na tamaa - kwa makalio makubwa na matiti. Ni tamaa zaidi ya chochote,"" anasema.
Pedro amewahi kulipia upasuaji wa kubadili maumbo ya wanawake wawili.
""Labda mtu unayemfahamu anakwambia , 'Mpenzi wangu anataka matiti yangu yatengenezwe, au makalio, au pua yake iundwe anavyotak.' Na kama mwanaume alivutiwa naye, basi anakuwa mdhamni wake (sponsor) au  baba wa ubatizo,"" anasema.Mpango unakamilika.
""Kwahiyo mwanamke anaweza kusema , 'SAWA, mwili wangu ni wako kwa miezi sita kama utalipia garama ya upasuaji ,'"" anasema Pedro.
Na kandarasi au mikataba isiyo rasmi inaweza kuwa sio ya upasuaji tu, anasema.
""Mara nyingi kama mwanamke sio binti wa mtu fulani mwenye uwezo, huwa wanatafuta mpenzi wa kiume ambaye anaweza kuwasaidia ,""anasema. ""Kwahiyo makubaliano yanaweza kuwa kwa ajili ya vitu kama gari, pesa au bidhaa za anasa.""
Wakati wanawake wengi katika jimbo la Sinaloa hupitia kipindi cha kutaka kuwa wapenzi wa wauzaji wa madawa ya kulevya,  Gabriela  ambaye amekuwa mpenzi wao  anasema, anataka sasa kuwa na mwanaume wa aina tofauti    - ""mtu ambaye ana akili, mfanyakazi, ambaye anaheshima "".
Lakini aina hizo za wanaume ni nadra sana kupatikana katika  jimbo la  Sinaloa.
""Ni kawaida sana kwa mwanaume kuwa na wanawake watatu au wanne rasmi pamoja na marafiki wengine wengi wa kike. Ni sehemu ya utamaduni ,""anasema  Gabriela.
""Na kile ambacho nimekiona kwa muda mrefu, wanaume wamekuwa ni watu wasiokuwa na aibu. Wanawake hufungwa macho na tamaa ya udhamini ya usaidizi wa kifedha - macho ambayo hayaoni, moyo ambao hauna hisia ,""
Chanzo cha picha, Ulises Escamilla
Utamaduni wa wauza  mihadarati umeendeleza fikra kwamba wanawake ni mali   ""inayomilikiwa "" na wanaume, anasema  Maria Teresa Guerra, wakili ambaye kuwatetea wanawake katika Sinaloa.
Na hii inaongeza hatari ya unyanyasaji na mauaji  dhidi ya wanawake, anaamini iwe kwa ghasia kutoka kwa mpenzi muuzaji wa madawa ya kulevya au hata kutoka kwa maadui wa mpenzi wake."
"Vita dhidi ya corona: tanzania imepokea dozi 1,058,400 za chanjo ya johnson & johnson kutoka marekani - bbc news swahili","Chanzo cha picha, US State Dept/Twitter
Tanzania hatimaye imejiunga na mataifa yanayotumia mpango wa kukabiliana na maambukizi ya Corona wa Shirika la Afya duniani WHO Covax ili kukabiliana na janga hilo.
Hatua hiyo inajiri baada ya taifa hilo kupokea dozi za chanjo milioni moja kutoka kwa taifa la Marekani chini ya mpango wa Covax.
Dozi hizo zipatazo 1,058,400 ni za chanjo aina  ya Johnson & Johnson .
Chanjo hizo zitatumika na mahujaji, wafanyakazi wa afya, wale wa huduma za hoteli, wafanyakazi wa balozi  na wagonjwa wa corona.
Katika ukursasa wake wa twitter Ubalozi wa Marekani nchini humo umesema kwamba umeikabidhi serikali ya Tanzania dozi hizo kupitia mpango wa Covax kwa ushirikiano wa Umoja wa Afrika AU .
Umeongezea kusema kuwa mpango huo ni mfano wa ushirikiano bora wa miaka 60 kati ya mataifa hayo mawili.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Balozi wa Marekani nchini humo ,Donald J Wright amesema kwamba wanasambaza chanjo hizo ili kuokoa Maisha na kuongoza ulimwengu katika harakati za kuangamiza ugonjwa huo.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 2
Haipatikani tena
Marekani imesema kwamba hatua hiyo ni miongoni mwa mpango wa kusambaza dozi milioni 25 za chanjo katika mataifa ya Afrika.
Taarifa rasmi kutoka kwa katibu wa kudumu katika wizara ya Afya nchini Tanzania ilionukuliwa na gazeti la the Citizen nchini humo, ilisema kwamba serikali ilikuwa inatarajia kuwasili kwa aina nne za chanjo ambazo zingewasili katika kipindi cha miezi mitatu hadi minne ijayo.
Chanzo cha picha, State Department/Twitter
Taarifa hiyo iliotolewa wiki iliopita ilisema kwamba chanjo hiyo itaanza kupatiwa watu walio hatarini kukabiliwa na maambukizi, wafanyakazi wa afya, mahujaji , wafanyakazi muhimuna wasafiri wa mara kwa mara huku chanjo nyengine zikitarajiwa mwezi Disemba mwaka huu.
Hatahivyo kuanzia tarehe sita mwezi Julai 2021 kulingana na chombo cha habari cha The Citizen, kisiwa cha Zanzibar tayari kilikuwa kimeanza kutoa dozi ya chanjo hiyo kwa wafanyakazi wa Afya na wale walio katika hatari ya maambukizi.
Kulingana na wizara ya afya kiswani humo chanjo iliokuwa ikipewa wafanyakazi hao wa Afya ilikuwa ikifadhiliwa na serikali ya Zanzibar.
Taifa hilo la Afrika Mashariki limekuwa katika harakati ya kujiunga na mipango ya Corona barani Afrika tangu kifo cha aliyekuwa kiongozi wake John Pombe Magufuli ambaye amekuwa akipinga uwepo wa ugonjwa huo na tiba ya chanjo.
Hatahivyo tangu alipochukua mamlaka rais mpya Samia Suluhu Hassan ameonesha ishara kwamba amekuwa akiupa kipau mbele ugonjwa huo.
Taifa hilo ni miongoni mwa mataifa manne ya Afrika ambayo hayajaaanzisha mpango wa kitaifa kutoa chanjo kwa raia, kulingana na Kituo cha udhibiti na uzuiaji wa magonjwa Africa ACDC."
Jinsi upasuaji wa kurekebisha maumbile ya mwili unavyoshamiri uchina licha ya kuwa hatari - bbc news swahili,"Chanzo cha picha, Getty Images
Sawa na vijana wa rika yake  Ruxin mwenye umri wa miaka 23 huangalia  mitandao ya  kijamii  ya moja kwa moja kila siku, lakini anaangalia mkitu maalum-  ''updates'' ama taarifa za hivi karibuni kabisa za upasuaji wa kubadilisha au kurekebisha maumbile ya mwili.
Ruxin anapanga kufanyiwa upasuaji utakaompa muonekano wa  ""kope mbili"" ambapo upasuaji  huo utamuongezea kope, akiwa na matumaini kwamba utayafanya macho yake kuonekana makubwa zaidi.
Mkaaji huyu wa Guangzhou mara kwa mara amekuwa akitumia app ya Gengmei kumsaka mpasuaji bora zaidi .
""Kuna kliniki nyingi sana hapa mjini,  lakini ninataka kuhakisha ninakwenda kwenye kliniki bora zaidi. Ni uso wangu tunaouzungumzia hapa unajua ,"" aliiambia BBC.
Gengmei, neno linalomaanisha  ""mzuri zaidi"" katika Lugha ya Kichina, ni moja ya majukwaa kadhaa ya mitandao ya kijamii nchini Uchina yaliyotengwa kwa ajili ya upasuaji wa kurekebisha na kubadili maumbile asili ya mwili, ambapo watumiaji wao huacha taarifa za upasuaji huo, ukiwemo upasuaji wa midomo na pua.
Matokeo ya utafutaji wa taarifa yanaweza kuchujwa kulingana na sehemu husika ya mwili, matibabu, na kliniki, miongoni mwa mengine.
Chanzo cha picha, Gengmei/So-young
Tangu kuanzishwa kwake mwaka 2013, wametumiaji wa  Gengmei wameongezeka kutoka watu milioni 1 hadi milioni 36. Zaidi ya nusu yao ni vijana wa kike wenye umri wa miaka ishirini na ushee.  Sawa na Gengmei, ukumbi wa mtandao wa upasuaji wa   So-Young  umeshuhudia wimbi la watumiaji wake wa mara kwa mara likiendelea kuongezeka kutoka , milioni 1.4 mwaka 2018 hadi milioni 8.4 leo hii.
Umaarufu wa kurasa hizo unaelezea ni kwa kiwango gani  mitazamo juu ya upasuaji wa kubadilisha au kurekebisha maumbile asilia ya mwili nchini Uchina, ambayo kwa sasa inafanya upasuaji zaidi kuliko nchi nyingine yoyote duniani baada ya Marekani.
Kulingana na ripoti ya Deloitte, soko la Uchina la bidhaa za kubadilisha sura na muonekano  limeongezeka kwa  karibu mara tatu kwa thamani katika kipindi cha miaka minne kutoka yuan bilioni 177  ($27.3bn; £19.7bn) katika mwaka 2019 - ukuaji wa mwaka wa  28.7%, juu ya viwango vya dunia vya ukuaji wa  8.2%.
Kama hii itaendelea, Uchina inaweza kuwa soko kubwa zaidi duniani la upasuaji wa kubadilisha maumbile asili ya  mwili katikati ya karne, kulingana na gazeti la  The Global Times.
Huku upasuaji maarufu ukiwa ni ule wa kutengeneza   ""kope mbili""  na taya lenye muundo wa herufi  V, upasuaji mpya unaibuka na kuvuma na kufifia, huku wa hivi karibuni zaidi ukiwa ni ule unaoufanya muonekano wa pua na wenye masikio yenye ncha , kulingana na ripoti.
Wajumbe wa Kizazi cha Z au Gen Z - wale waliozaliwa baada ya mwaka  1996 - hawaoni haya juu ya kufanyiwa upasuaji  licha ya kwamba mada hiyo katika miaka ya nyuma ilikuwa ni mwiko.
Ruxin, anayefanya kazi katika duka la fasheni, anasema kwamba marafiki zake wa kike   ""huzungumzia wazi juu ya kufanyiwa upasuaji wa kubadilisha maumbile na muonekano wao "".
""Hatakama watu hawatangazi kibiashara kwamba wamefanyiwa marekebisho fulani ya muonekano wao, hawakani unapowauliza .""
Chanzo cha picha, Weibo/Gao Liu
Alisema kuwa atahitaji kufanyiwa upasuaji zaidi kurekebisha pua lake, lakini madhara yake tayari yamekwisha mgarimu zaidi ya yuan zaidi ya  400,000 yuan katika mikataba ya filamu.
Wakati huo huo, kuhudhuria kwake kliniki kuliahirishwa kwa miezi sita, na hospitali ilitozwa faini ya yuan    49,000.
Watumiaji wengi wa mtandao wanasema adhabu haikuwa kali vya kutosha.
""Hii ni adhabu ya kumuadhibu mtu?"" mmoja wa watumiaji wamtandao aliandika huku alitaka sekta ya upasuaji huo idhibitiwe.
Mwezi uliopita, tume ya afya nchini Uchina ilitangaza kampeni inayolenga watoaji wa huduma ya upasuaji wa kubadili viungo ambao hawana vibali nchini humo, pamoja na kufanya uchunguzi wa malalamiko ya wateja .
Kwanini wanahatarisha maisha yao?
Watu wengi nchini Uchina wanajali na kuupatia umuhimu mkubwa muonekano wao na kiu ya "" warembo"" huufanya upasuaji wa kubadili muonekana wa viungo vya mwili kuwa kitu kinachozungumziwa zaidi kwenye mitandao ya kijamii na cha kisasa  , wataalamu waliiambia BBC.
Hatahivyo kushamiri kwa upasuaji wa kubadilisha maumbile ya mwili unakuja na athari zake.
Kwa mujibu wa ripoti ya Global Times, Uchina  ilikuwa na zaidi ya kliniki zaidi ya  60,000 zisizokuwa na vibali za kurekebisha maumbile katika mwaka  2019.
Kliniki hizo zilihusika na ''matukio ya kimatibabu'' zaidi ya  40,000  kila mwaka, wastani wa operesheni za kubadilisha muonekano wa mwili 110 hufanyika kila siku, ripoti iliongeza.
Katika visa vya watu mashuhuri zaidi, mchezaji filamu Gao Liu alishirikisha umma picha  online za upasuaji aliofanyiwa uliomsababishia kovu katika sehemu ya mbele ya pua, ikimaanisha kuwa nyama ya pua imekukufa.
Chanzo cha picha, Getty Images
Dkt  Brenda Alegre,profesa wa masomo ya usawa wa jinsia katika Chuo kikuu cha    Hong Kong, alisema kwamba  ""kufanana na  muonekano huo  kunaufanya uwe wa kupendwa zaidi , sio tu kwa mapenzi, bali hata kwa ajira"".
Nchini Uchina, waombaji wa kazi mara nyingi hutakiwa kuwasilisha picha zao kwa waajiri watarajiwa . Baadhi ya matangazo ya kazi huelezea muonekano wa kipekee  ,hususan kwa wanawake, hata kama hawahitajiki kufanya kazi .
Ripoti ya Shirika la Kimataifa la haki za binadamu - Human Rights Watch ya mwaka 2018 ilielezea kuhusu matangazo ya kazi za watu wenye muonekano wa kijinsia ikitoa mifano  ikiwa ni pamoja na mtu lazima aonekane   ""wakupendeza"" katika mauzo ya nguo , na lingine  lililomtafuta  mtoa mafunzo ya  ""mrembo na anayejua fasheni"" .
Na wakati mitandao ukiwa ndio maeneo ya fursa zote za kazi   - na yote inazingatia muonekano wa mtu-wataalamu wanasema kuna juhudi mpya za watu kufanyia kazi muonekano , zaidi ya nyakati zilizopita.
""Kwa kiwango fulani urembo unaweza kuwapatia watu fursa za kazi-kwa mfano kuna malipo ya fedha katika utangazaji wa moja kwa moja wa video  na ubunifu wa  maudhui mtandaponi ,"" makanu rais wa App ya Gengmei   Wang Jun aliiambia BBC.
Gengmei anasema  App yake inafanya kazi na wenye vibali pekee kwenye jukwa lake.
'Mzuri zaidi hadi mbaya zaidi'
Utamaduni wa magazeti makubwa ya uchina huwa pia yanakuwa na ukatili wakati mwingine. Mara kwa mara machapisho ya habari huwakosoa watu maarufu kwa muonekano wao wa maumbile yao asilia.
Mapema mwaka huu, kituo cha usanii wa picha cha Shanghai kilinadi maonyesho ambayo yaliorodhesha picha za wanawake kuanzia ''warembo zaidi hadi wabaya zaidi''
Lu Yufan, mpiga picha mwenye makao yake Beijing ambaye  anaandika kitabu kuhusu upasuaji wa kubadilisha muonekano , aliiambia BBC kwamba alipokuwa anakua, watu mara kwa mara walikuwa wakweli juu ya muonekano wake.
Wazazi wake walimwambia kuwa anafanana na msanii wa TV - ""si kwa upande wa  urembo bali kwa ucheshi wake "", tanakumbuka mwanamke huyo mwenye umri wa miaka 29.
""Wakati nilipokuwa shule ya sekondari, wavulana waliorodhesha majina ya wasichana waliokuwa wabaya zaidi na wazuri zaidi kwa sura darasani kwetu . Waliniambia mimi nashikilia namba 5.""
Chanzo cha picha, Lu Yufan
Bi Lu, ambaye alitembelea kliniki 30 za upasuaji wa kubadili muonekano kama sehemu ya mradi wake wa kuandika kitabu, aliongeza kuwa madaktari hawakusita kumwambia ni jinsi gani uso wake unaweza   ""kuboreshwa"".
""Walikuwa washawishi kiasi kwamba nilishindwa kusema hapana, isipokuwa sikuwa na pesa za kufanyiwa upasuaji ,"" alisema.
Kwa  Ruxin, utengenezaji wa kope ni nafuu, unagarimu dola 300 na  1,200.
Lakini ni hatua ya kwanza tu.
""Kama hii itakwenda vyema, huenda nikafanya zaidi. Ni nani asiyetaka kuwa mrembo zaidi ?"""
'msimamo wangu kuhusu corona haujabadilika' - bbc news swahili,"Waziri wa afya wa Tanzania  Dorothy Gwajima amesema kwamba msimamo wake kuhusu janga la corona haujawahi kubadilika .
Hii ni baada ya waziri huyo kupokea shutuma hasa mitandaoni kwamba awali katika utawala uliopita alikuwa na msimamo tofauti na wa sasa kuhusu hatari ya virusi hivyo na sasa anaonekana kuunga mkono juhudi za rais Samia Suluhu kutumia mbinu zinazotumiwa na nchi nyingine kupambana na janga hilo.
Gwajima amesema  matumizi ya nyungu ni tiba ya asili ambayo iliwasaidia wengi na bado itatumika lakini sasa panafaa kuwa na tahadhari zaidi kwasababu ya aina mbalimbali ya virusi vya Corona"
Jinsi msongo wa mawazo unavyosababisha mvi na jinsi ya kuzuia hali hiyo - bbc news swahili,"Kadri umri wa mwanadamu unavyosonga kuongezeka, ni kawaida kwa nywele kubadili rangi na kuwa za kijivu au nyeupe.
Watu wengi hugundua kwamba mvi huanza kuota mapema miongoni mwa watu wanaofanya kazi zilizo na shinikizo sana kama vile miongoni mwa marais, maafisa wakuu watendaji na hata maafisa wakuu wa fedha.
Mpaka sasa hakuna ushahidi wa kutosha kuthibitisha kwamba msongo wa mawazo humfanya mtu kuota kwa mvi mapema.
Lakini wataalamu wanasema hali ya kuota mvi mapema kunaweza kudhibitiwa.
Kulingana na utafiti mpya wa Chuo Kikuu cha Columbia uliochapishwa katika jarida la eLife: wakati chanzo cha mafadhaiko kinapoondolewa, nywele zinaweza kurudi kwenye rangi yake ya kawaida.
Kwa miongo kadhaa tumejaribu kuelewa husiano uliopo kati ya msongo wa mawazo na kuota kwa mvi, na huu ndio utafiti wa kwanza ambao unaonyesha uhusiano wazi kati ya mfadhaiko wa kisaikolojia na nywele nyeupe"" anasema Martin Picard, mtaalamu wamasuala ya kisaikolojia kutoka Chuo Kikuu cha Vagellos na mtafiti mweza katika uchunguzi huo.
Chanzo cha picha, Getty Images
Kwa kawaida, watu wa asili ya kizungu huanza kuota mvi wakiwa katika awamu yao ya mwisho ya miaka ya thelathini.
Wale wenye asili ya kihindi huanza kushuhudia hali hii mwanzoni mwa umri wa miaka ya 40, huku Waafrika wakianza kuota mvi kati kati ya miaka ya 40.
Vifuko vidogo vya vinyweleo vilivyo na seli maalum za rangi huzingira nywele. Seli hizi za rangi zinaitwa melanini. Melanini huipa ngozi na nywele zako rangi. Muda unavyozidi kusonga, vinyweleo hivi vya nywele hupoteza rangi na kusababisha mvi.
Nini kinachosababisha mvi kuota mapema?
Hitilafu ya Jeni
Kwa baadhi ya watu suala la nywele kubadili rangi huwa la kiukoo. Ikiwa wazazi au babu zako walikumbwa na tatizo hili, basi kuna uwezekano mkubwa kwamba wewe pia utashuhudia haya. Kwa bahati mbaya, hakuna jambo ambalo laweza kufanywa kuepuka.
Chanzo cha picha, ELIZABETH OHENE
Upungufu wa virutubisho vya vitamini
Ukosefu wa virutubisho vya kutosha vya vitamin B12 mwilini pia waweza sababisha ngozi na nywele kubadili rangi. Aidha, upungufu huu waweza kusababisha hali ya upungufu wa damu mwilini (ambapo seli za damu hazina himoglobini ya kutosha, kiungo muhimu kinachobeba oksijeni mwilini).
Masuala ya homoni
Iwapo tezi dundumio (thyroid gland) haifanyi kazi ipasavyo, huenda uwezo wa mwili wako kuzalisha melanini ukapungua, na hivyo kusababisha nywele zako kubadili rangi mapema. Tezi dundumio ni kikoromeo kidogo kinachopatikana katika sehemu ya mbele ya shingo lako.
Maradhi yanayotokana na mwitiko wa kinga usio wa kawaida
Katika hali hii, mfumo wa kinga mwilini hushambulia seli zake. Kuna aina mbili katika kitengo hiki; alopecia areata na vitiligo ambazo zaweza sababisha nywele kubadili rangi mapema.
Mhusika akiwa na vitiligo, mfumo wa kinga mwilini hushambulia seli zinazozalisha melanini mwilini. Hii husababisha kuchipuka kwa madoa meupe kwenye ngozi na kuota kwa mvi mapema.
Ikiwa unakabiliwa na ugonjwa wa alopecia areata, nywele hutoweka ghafla na kuota tena na ni hapa ndipo mhusika anagundua kwamba nywele nyeupe zimechipuka.
Uvutaji sigara
Uvutaji sigara una madhara mengi ikiwa ni pamoja na saratani, maradhi ya moyo na mapafu. Aidha, uvutaji sigara unaweza kuhusishwa na kuota kwa mvi.
Rangi za kemikali na bidhaa zingine za nywele
Bidhaa za nywele zilizoundwa kwa kemikali ya 'hydrogen peroxide' zimeonekana kuwa na madhara kwa nywele na zaweza kusababisha kuota kwa mvi.
Sababu zinazopelelezwa
Kuna utafiti unaohusisha tatizo la nywele kubadili rangi mapema na wembamba wa mifupa (osteopenia) na maradhi ya moyo, lakini upelelezi zaidi unahitajika hapa."
Je wajua ukomo wa hedhi pia huathiri ubongo? - bbc news swahili,"Chanzo cha picha, Getty Images
Mwanzoni mwa taaluma yake, Daktari Gayatri Devi, ambaye ni mtaalamu wa neva katika hospitali ya Lenox Hill mjini New York, na wenzake walikosea: wakampatia tiba ya ugonjwa wa Alzheimer mwanamke aliyekuwa anakabiliwa na changamoto za kiafya zinazotokana na ukomo wa hedhi.
Baada ya msururu wa matibabu (ya mwisho ikijumuisha ya vichocheo au oestrojeni), afya ya mwanamke huyo iliimarika, na hapo ndipo Dkt Devi aligundua dalili za awali- kama vile kupoteza kumbukumbu, kuchanganyikiwa - kunaweza kusababishwa na kitu kingine.
Kupungua kwa uwezo wa utambuzi wa mgonjwa kumehusishwa moja kwa moja na kunapungua ghafla kwa viwango vya homoni ya oestrojeni, hali ambayo hujitokeza miaka ya kuelekea ukomo wa hedhi (kitaalamu ni mwaka mmoja baada ya hedhi ya mwisho).
Ufahamu huo ulimfanya Dkt Devi, kufanya utafiti kuhusu moja ya dalili za ukomo wa hedhi ambao haijulikani: tando na mifungamano kwenye ubongo unaosababisha ukungu kwenye ubongo kiingereza (brain fog).
Cha kushangaza ni kwamba wanawake wengi wanakabiliwa na hali hii lakini hawajui inasababishwa na nini.
""Wanawake wengi wanaokaribia kufika ukomo wa hedhi [kipindi kinachodumu kwa karibu miaka saba]- wanaanza kukosa uwezo wa kupata kumbumbu kama vile kukumbuka mambo yaliyofanyika hivi karibuni na kutatizika kwa lugha, au kufanya majukumu kadhaa kwa wakati mmoja,"" Dkt Devi aliiambia BBC.
""Huenda wakajipata wanatatizika katika ufasaha wa maneno, kitu ambacho wanawake ni wazuri sana,"" anasema.
Chanzo cha picha, Getty Images
""Huenda wakajipata wanatatizika kwa ufasaha wa maneno, kitu ambacho wanawake ni wazuri sana,"" anasema.
Inaathiri aina ya kumbukumbu tunayotumia kwa mfano unapoenda dukani na kusahau ulikuwa unataka kununua nini, anasema Profesa Pauline Maki, Mhadhiri wa saikolojia katika Chuo Kikuu cha Illinois, Chicago huko Marekani.
Inaathiri uwezo wetu wa kusimulia hadithi, kushiriki kwenye mazungumzo mikutanoni. Na baadaye kukumbuka kilichojadiliwa, aliongeza.
""Katika tafiti zetu tuligugundua, wanawake wengi wanakabiliwa na hali hii huku asilimia 10 kati ya wale walioshiriki utafiti wakishindwa kukumbuka mambo ambayo wanatarajiwa kujua katika umri wao, anasema Prof Maki.
""Lakini changamoto hiyo sio kubwa sana kiasi cha kuwafanya washindwe kutekeleza majukumu yao kazini, japo wataona tofauti.""
Kulingana na Dkt Devi, ""karibu asilimia 60 ya wanawake wanaokaribia kufika ukomo wa hedhi na wale ambao tayari wamefika ukomo wa uzazi wanakabiliwa na tatizo la utambuzi, lakini hili linaweza kuthibitishwa kupitia uchunguzi wa kimatibabu.
Chanzo cha picha, Getty Images
Moja ya masuala muhimu ni kwamba ubongo una vipokezi vya estrogeni na nyingi ziko kwenye eneo la hippocumpus -kiungo kidogo cha ubongo ambacho ni muhimu kwa ajili ya kutunza kumbukumbu.
""Wakatii viwango vya vichocheo vya oestrogen vinaposhuka ghafla, baadhi ya shughuli za hippocampus zinaathiriwa,"" Dkt Devi anaeleza.
Uchunguzi ambao washiriki waliokuwa mayai/ovari [ambazo zilikuwa na tezi nyingi za estrojeni] zilitolewa, walionesha kuwa  uwezo wa utambuzi wao kuimarika mara tatu mara walipopewa virutubisho vya estrojeni, anasema Prof Maki.
Lakini sio wanawake wanaokaribia ukomo wa hedhi wanakabiliwa na ukungu wa ubongo - kwanini?
Hiii ni kwa sababu athari za  kupanda au kushuka kwa vichocheo vya estrojeni zinatofautiana kutoka mwanamke mmoja hadi mwingine.
""Lakini sio kupungua kwa vichocheo hivyo pekee kunasababisha hali hiyo. Kuna vitu vingine vya kuzingatia kama vile, kupotea kwa usingizi,"" anasema Rebecca Thurston, Mhadhiri wa Saikolojia katika Chuo Kikuu cha Pittsburgh.
""Wakati wa mabadiliko ya kuelekea ukomo wa hedhi, hadi asilimia 60 ya wanawake wanalalamikia ukosefu wa usingizi- hali ambayo inahusishwa na kumbukumbu , anasema mtafiti huyo.
Ukosefu wa usingizi unavuruga mfumo wa kumbukumbu katika ubongo, sawa na inavyofanya hisia ya ghafla ya joto kali ambayo inaenea mwili mzima, na kusababisha uwekundo wa ngozi na joto jingi.
Kando na kukosa usingizi (baadhi ya wanawake wameripoti kuamka usiku na kubadilisha nguo za kulala baada kulowa jasho), hali ambayo ni tatizo la kivyake.
""Tulikuwa tukifikiria joto hilo ni daliliza ukomo wa hedhi ambayo wanawake wanaweza kuvumilia lakini utafiti umebaini kuwa  inaweza kuwa tishio kwa moyo na akili, kwani inaathiri uhusiano kati ya hippocampus  na mabadiliko katika kumbukumbu,"" Prof Thurston anasema.
Ndio, inaweza kuwa hivyo.
Pia upungufu wa oestrogen unaweza kuathiri ngozi, inamfanya mwanamke ahisi ngozi ni kavu na kuhisi kama wadudu wanatembea ndani ya ngozi.
Kubadilika kwa hisia kutokana na msongo wa mawazo kabla ya kufika ukomo wa hedhi pia kunaathiri kumbukumbu.
Ikiwa hali hii inawaathiri watu wanawake wengi, kwa nini haijulikani?
Inaonekana kuna ukusefu wa ufahamu, kwanikukoma kwa hedhi bado ni suala ambalo ni mwiko katika tamaduni nyingi.
""Tatizo ni kwamba hali hii imekuwa ikiwakabili wanawake kwa miaka mingi, na huenda hawana habari ikiwa inatokana na dalili za awali kuelekea ukomo wa hedhi.
Dalili za ukomo wa hedhi ni zipi?
Chanzo: Huduma ya afya ya kitaifa Uingereza
Chanzo cha picha, Getty Images
Wataalamu wanasema kuwa kuna namna nyingi na taarifa nyingi za kusaidia wanawake kuishi na mabadiliko ya kimwili na kihisia yanayosababishwa na ukomo wa hedhi.
Tiba ya kuweka vichocheo mbadala ni tiba nzuri inayoweza kupatikana kuondokana na dalili za ukomo wa hedhi.
Na ukomo wa hedhi ni sababu moja wapo kuwafanya wanawake waishi maisha mazuri ya afya kwa:"
Namna 'masaji' ya mwili kutumia kisu inavyopendwa taiwan - bbc news swahili,"Chanzo cha picha, Louise Watt
Nikiwa nimelala uso ukiwa umeegemea meza maalumu ya kukanda, nilisubiri kwa hofu. Mtaalamu wa kuchua kwa kutumia kisu, Elsa, kwa bashasha alikuwa ameshika visu viwili. Hii ni kwasababu wakati mwendo wa kukata unatarajiwa katika kuukanda mwili, katika hii, visu hufanya mithili ya ukataji.
Elsa alianza kwa kutumia mikono yake kuukanda mwili wangu. Kisha visu baridi, vya chuma vilianza kupita, juu ya mgongo wangu, mikono na kichwa changu. Nisingejua kuwa visu vilikuwa kazini kama haikuwa sauti ya visu vilivyokuwa vinagongana mara kwa mara.
Wakati kukata kulimalizika, lazima ningekuwa nimelala. cha kushangaza, watu wengi husinzia wanakandwa na visu kwa dakika 70.
Ingawa inaonekana kuwa hatari, daoliao, ambayo hutafsiriwa kama ""masaji ya kisu"" au ""tiba ya kisu"", inaaminika kuwa na nguvu za uponyaji wa mwili na kihemko na ni aina ya dawa ya Wachina ambayo inadhaniwa kuwa na zaidi ya miaka 2,000. Wataalamu wanasema ilifanywa kwanza na watawa katika China ya zamani. Ilienea hadi Japan katika Enzi ya Tang zaidi ya miaka 1,000 iliyopita na kwa Taiwan kufuatia Vita vya wenyewe kwa wenyewe vya China miaka ya 1940.
Kukanda kwa kwa namna hiyo ni ngumu kuona leo nchini China na Japan, imeibuka tena nchini Taiwan katika miaka ya hivi karibuni kwani watu wameitafuta kutibu mifadhaiko ya maisha ya kisasa.
Kituo cha elimu ya sanaa ya kale ya kuchua kwa kisu Dao Liao I-Jing huko Taipei kimewafundisha watendaji kwa karibu miongo minne. Wana matawi 36 huko Taiwan, 15 ambayo yamefunguliwa katika miaka mitano iliyopita. Wamefundisha pia watu kutoka ulimwenguni kote, kutoka Japan hadi Hong Kong, Ufaransa hadi Canada.
Leo, watu hutafuta visu vya wataalam kusaidia kupunguza magonjwa ya mwili, kuboresha hali ya usingizi na kukabiliana na uchungu wa kuachwa.
Chanzo cha picha, Louise Watt
Wataalamu wana sheria fulani za kufuata. Kwa mfano, ikiwa wako na mhemko mbaya, hawapaswi kuwakanda watu kwa kutumia kisu  ""watahamishia  hasira mbaya kwa mteja,"" kulingana na Hsiao. Kwa hali yoyote, kutumia visu wakati wa hali hiyo sio jambo zuri.
Ili kujiweka sawa , watendaji wote hula vyakula vitokanavyo na mbogamboga, matunda na karanga . Hsiao na jeshi lake la wataalam pia huamka mapema kila asubuhi na kufanya mazoezi ya viungo na pia kwa kutumia visu kwa dakika 30.
Ni kazi nyingi kwa wataalamu - lakini pia kwa wateja. Kabla ya kunikanda, Elsa aliniambia nifanye mazoezi ya kuchuchumaa kwa dakika 10 tukiwa pamoja, wote wawili tukishikilia ""vijiti"" vya mbao mikononi mwetu.
Hsiao anasema wazazi hupeleka watoto kucheza na vijiti kupunguza misongo ya mawazo inayotokana na shule.
Hsiao alisema hakuhitaji kumshawishi mtu yeyote juu ya ufanisi wa tiba ya kisu, kwani watu wataamini hata hivyo ikiwa utawatibu magonjwa yao. ""Watakwenda kwenye maduka mengi au [kujaribu] tiba tofauti ... na baada ya [uzoefu] wao watapata bora zaidi,"" alisema.
Kwangu, kuchua kwa kisu ilikuwa uzoefu badala ya kuchua kawaida tu. Niliondoka nikitafakari . Lakini bila shaka nilikuwa nimepumzika. Nililala mapema, nikalala hadi asubuhi iliyofuata wakati kengele yangu ilipolia kuniamsha, na kisha nikalala kwa saa kadhaa nyingine."
Diverticular: fahamu maradhi hatari ya utumbo yaliomlazimu papa francis kufanyiwa upasuaji - bbc news swahili,"Chanzo cha picha, Getty Images
Kiongozi wa kanisa katoliki duniani papa Francis alifanyiwa upasuaji siku ya Jumupili katika hospitali ya Gemeli mjini Rome ili kurekebisha tatizo katika utumbo wake .
Kulingana na taarifa ya kanisa la Vatican, kiongozi huyo wa dini mwenye umri wa miaka 84 alifanyiwa upasuaji uliofaulu.
''Papa Francis anaendelea kujiuguza vyema kufuatia upasuaiji huo uliofanywa baada ya  kudungwa sindano ya kulala'' , alisema msemaji wa Vatican Matteo Bruni.
Ugonjwa wa kufura kwa utumbo  ni maradhi ya mfumo wa kusaga chakula tumboni ambao unahusishwa na kufura kwa vifuko ambavyo husababishwa na kuzeeka katika kuta za utumbo mdogo  kulingana na Shirika la huduma za afya ya umma nchini Uingereza NHS katika ukurasa wake.
Watu wengi walio na maradhi hayo ya Diverticula hawana dalili na wanaweza kugundua ugonjwa huo wanapofanyiwa uchunguzi kupitia  skani kwa sababu nyengine.
Hali hiyo isio na dalili huitwa Diverticulosis.
Iwapo diverticula ina dalili , kama maumivu tumboni , huitwa maradhi ya diverticular.
Lakini kunapokuwa na uvimbe  ama maambukizi, na kusababisha maumivu zaidi maradhi hayo huitwa Diverticulitis.
Stenosis  ni hatua ya utumbo kuwa mwembamba hatua ambayo huenda ikasababisha diverticulitis.
Dalili zinazojulikana sana ni maumivu makali katika eneo la kushoto la tumbo, ambayo huongezeka wakati mtu anapokula lakini hupungua kwa kutoa hewa chafu  mwilini au kwenda haja kubwa.
Haja ngumu au kuharisha ni baadhi ya dalili nyengine pia. Hatahivyo sio kawaida kupata damu katika kinyesi.
Haijulikani ni kwanini watu huugua ugonjwa huu lakini unaonekana kuhusishwa na umri , chakula , maisha mtu anayoishi na jeni.
Umri ni miongoni mwa sababu hatari zinazosababisha maradhi ya diverticular.
Watu wachache walio chini ya umri wa miaka 40 huugua maradhi haya.
Maradhi haya huanza kuwaathiri wagonjwa kuanzia umri wa miaka 60 na wengi ya wazee walio na umri wa miaka 80 na zaidi , kulingana na shirika la huduma ya afya ya umma nchini Uingereza NHS.
Hii ni kwasababu kuta za utumbo mkubwa hudhoofika kutokana na  umri hususan katika Sigmoid - eneo la chini la tumbo.
Shinikizo la kupitisha haja kubwa - linaweza kusababisha diverticula.
Ukosefu wa chakula chenye nyuzi pia uhusishwa na maradhi haya.
Sababu nyengine zinazosababisha hatari ni pamoja na mtu kuongeza uzani, kuvuta sigara, kuwa na historia ya haja ngumu na matumizi ya muda mrefu ya dawa za kuondoa maimuvi kama vile Aspirin.
Chanzo cha picha, AFP
Hii ndio mara ya kwanza Papa Francis kulazwa hospitalini tangu uteuzi wake 2013.
Jumapili iliopita Papa francis alikuwa katika hali yake ya kawaida  wakati akitoa  baraka zake za kila wiki katika kanisa la mtakatifu Peter na kutangaza kwamba alikuwa na ziara ya kuelekea Slovakia na Hungary mnamo mwezi Septemba.
Akiwa mzaliwa wa eneo la Buenos Aires , Argentina 1966, Papa francis alipoteza upande mmoja wa pafu lake la kulia akiwa na umri wa miaka 21.
Pia aliugua tatizo la nyonga na sciatica ambayo hueneza maumivu mgongoni  na miguuni.
Mwaka 2014, alilazimika kukatiza hafla nyingi kutokana na tatizo la tumbo , iliripotiwa."
Covid-19: nini kimebadilika tanzania tangu kifo cha magufuli? - bbc news swahili,"Rais Samia Suluhu alichukua hatamu za uongozi Tanzania takriban miezi mitatu iliyopita kutoka kwa John Magufuli, aliyefahamika sana kwa kutilia shaka mambo mengi kuhusu corona.
Rais Magufuli alifariki dunia mwezi Machi kutokana na matatizo ya moyo, na kifo chake kilitoa fursa ya kuwepo mtazamo mpya katika vita dhidi ya Covid-19.
Je, Tanzania imebadilika kwa kiasi gani tangu kuondoka kwa Magufuli?
Rais Samia amesema nini kuhusu Covid?
Kuna tofauti ya wazi katika msimamo kuhusu vita dhidi ya virusi vya corona chini ya Rais Samia katika baadhi ya mambo.
Amekiri kwamba virusi hivyo vipo na vinasambaa. Na amewahimiza Watanzania kuchukua tahadhari ikiwa ni pamoja na kunawa mikono kwa maji tiririka, kutumia barakoa na kutokaribiana.
Chanzo cha picha, Getty Images
Hii ni tofauti sana na mtangulizi wake.
Juni 2020, baada ya taifa hilo kupitia wimbi la kwanza la maambukizi, Bw Magufuli alitangaza kuwa taifa hilo lilikuwa limevishinda virusi vya corona.
Alitangaza baadaye kuwa taifa hilo halikuwa na wagonjwa wa corona.
Pia, alipuuzilia mbali uvaaji wa barakoa na kutilia shaka chanjo zilizokuwa zimeanza kutumika kukabiliana na Covid-19. Serikali yake haikuonyesha mpango wowote wa kununua au kuruhusu matumizi ya chanjo za corona kutoka nje.
""Ninaamini... kwamba corona imeangamizwa na Mungu,"" alisema.
Alihimiza maombi, kufanya mazoezi, kujifukiza na tiba nyingine za asili.
Chanzo cha picha, Getty Images
Kuhusu kujifukiza na matumizi ya tiba za asili, Rais Samia hajakuwa na msimamo wa wazi kama Bw Magufuli lakini amesema hana tatizo na matumizi ya njia hizo.
Amesema watu hawafai kuzuiwa kujifukiza, akisema amesoma pahala fulani kwani njia hiyo inaweza kusaidia katika awamu za kwanza za maambukizi, kabla ya virusi kuingia ndani sana mwilini.
Alisema sio haki kubeza kabisa na kuzikataa tiba za asili.
""Kama vinafanya kazi wacha watu watumie tu. Hatuwezi kubeza kabisa na kusema hapana tiba asili na tiba mbadala, hapana,"" aliwaambia wahariri majuzi.
""Kama tunahisi kufukiza nyungu kunakusaidia, nenda kafanye hivyo. Kama tunahisi sijui kumeza dawa gani kunakusaidia, kafanye.""
Lakini anaeleza kuwa wanasayansi wanafaa kusaidia katika kuchunguza tiba asili mbalimbali zinazopendekezwa, na zinazofaa wasaidia kuzivumisha.
Shadrack Mwaibambe, kiongozi wa Chama cha Madaktari Tanzania, anasema si vyema kwa serikali kuwa inazungumzia mambo ya kujifukiza ""kwa sababu tumeamua kuifuata sayansi.""
Bado hakuna ushahidi wowote kwamba kujifukiza kunaweza kutibu au kumkinga mtu dhidi ya Covid-19.
Rais amechukua hatua gani?
Alipochukua uongozi, Rais Samia aliunda kamati ya ushauri kuhusu Covid-19 ambayo iliwasilisha mapendekezo yake katikati mwa mwezi Mei.
Iliishauri serikali kutambua uwezo wa virusi hivyo Tanzania hadharani, kutangaza takwimu kuhusu Covid-19 kwa umma na kuziwasilisha pia kwa Shirika la Afya Duniani (WHO).
Aidha, iliishauri serikali kujiunga na mpango wa kiamataifa wa kutoa chanjo unaoungwa mkono na Umoja wa Mataifa wa Covax.
Siku za mwanzo baada ya kuchukua uongozi, Rais Samia mwenyewe alikuwa akitokea kadharani bila barakoa.
Alivalia barakoa katika safari zake nje ya nchi Uganda na Kenya, lakini alikuwa akirejea Tanzania bila kuvalia barakoa.
Lakini siku za karibuni, amekuwa akivalia sana barakoa na kuwahimiza Watanzania kuvalia barakoa pia.
Idara za serikali pia zimekuwa zikiwahimiza raia kuvaa barakoa.
Na sasa kumetolewa mwongozo mpya kuhusu kufunguliwa kwa shule na taasisi nyingine za mafunzo, ambapo ni pamoja na kuvaliwa kwa barakoa, watu kutokaribiana, kuwepo vituo vya watu kunawa mikono na pia kuwepo kwa vitakasa mikono.
Hali nyanjani imebadilika?
Bw Mwaibambe, kiongozi wa chama cha madaktari, anasema kuwepo kwa utashi wa kisiasa kumebadilisha sana mambo kuhusu juhudi za kukabiliana na virusi vya corona.
Utashi huo umewaruhusu madaktari kufanya kazi kwa uhuru zaidi, kuwapa wagonjwa vipimo na majibu sahihi na kuwatibu bila wasiwasi kwa kuadhibiwa na serikali.
Wataalamu sasa wanachangia sera ya serikali, hatua ambayo anasema ni ya muhimu sana.
Awali, madaktari walikuwa hawawezi kumwambia mgonjwa ana corona na walitumia semi kama matatizo ya kupumua au nimonia isiyo ya kawaida katika kuuelezea ugonjwa.
Chini ya Rais Magufuli, Tanzania ilikuwa moja tu ya mataifa machache Afrika ambayo yalikuwa hayajajiunga na Covax.
Lakini taifa hilo sasa limesema lilijitokeza kujumuishwa kabla ya siku ya mwisho 15 Juni.
""Kwa hivyo tukaharakisha tukasema na sisi tumo, mengine ya kuagiza na chanjo ipi na nini yatafuata, lakini tumeharakisha kusema na sisi tumo,"" Rais Samia alisema.
Mapema Juni, alikuwa ameyaruhusu mashirika ya kimataifa na mabalozi kuingiza chanjo Tanzania kwa ajili ya wafanyakazi wao.
Umoja wa Afrika umesema pia kwamba taifa hilo linashiriki mpango wa pamoja wa kununua chanjo kupitia umoja huo.
Lakini ni muhimu kusema kwamba upo wakati ambapo Rais Samia ameonekana kuunga mkono wasiwasi kuhusu chanjo, akisema Tanzania itafanya uamuzi wake huru kuhusu suala hilo.
Akihutubia Baraza la Iddi katikati mwa Mei, alisema alifahamu kuwa walikuwa wametoa angalizo kuhusu suala la chanjo, na akasema serikali yake haitapokea ""kila kitu tunacholetewa ama kuambiwa. La hasha!""
""Kwa hiyo, hata suala la chanjo nalo tutajiridhisha kabla ya kuamua kutumia au la.""
Na takwimu kuhusu wagonjwa wa corona je?
Hakujakuwa na dalili zozote za kutolewa kwa takwimu za mara kwa mara za Covid-19 kwa umma, kama ilivyokuwa mapendekezo ya kamati iliyoundwa na rais.
Mapema janga lilipoanza mwaka jana, Tanzania ilikuwa ikichapisha takwimu hizo lakini hilo likasitishwa mwezi Mei 2020.
WHO imekuwa ikiihimiza serikali kuwasilisha takwimu hizo.
""Tunaendelea kuihimiza nchi hiyo kutoa data kwa WHO mara kwa mara kama yafanyavyo mataifa mengine wanachama,"" anasema Dkt Matshidiso Moeti, mkurugenzi mkuu wa WHO kanda ya Afrika.
Kiongozi wa upinzani Zitto Kabwe pia ameihimiza serikali kuweka wazi takwimu kuhusu visa vya maambukizi ya Covid-19 na vifo.
Chanzo cha picha, Getty Images
Rais Samia mwenyewe alikuwa hajatoa takwimu zozote hadi mwezi uliopita.
Katika hafla na wahariri jijini Dar es Salaam, alitangaza takwimu za wagonjwa wa corona.
""Tanzania tuna wagonjwa katika hili wimbi la tatu...nadhani kuna wagonjwa kama 100 na, kati yao si chini ya wagonjwa 70 na wamo kwenye matibabu ya gesi wengine wako kwenye matibabu ya kawaida,"" alisema.
Lakini hakujakuwa na takwimu nyingine zilizotolewa kuhusu walio na virusi hivyo, waliolazwa hospitali au waliofariki.
Wizara ya Afya ya Tanzania haijajibu maswali yetu kuhusu kwa nini takwimu hazitolewi hadharani mara kwa mara."
Je unafahamu nini kuhusu afya ya akili? - bbc news swahili,"Je, unafahamu nini kuhusu afya ya akili? Unatambua kwamba mtu anaweza kuwa na matatizo ya afya yake ya akili? Unafahamu dalili za tatizo hilo na namna ya ya kupata msaada? Kung'amua majibu ya maswali hayo sikiliza makala haya ya Tuyajenge:"
Joto kali canada: kwanini joto kali linaweza kuua? - bbc news swahili,"Chanzo cha picha, Getty Images
Joto kali ambalo halijawahi kushuhudiwa hapo awali, sasa hivi limefikia nyuzi joto 50 huko Canada na sehemu zingine za kaskazini mashariki mwa Marekani.
Hali hii inasababishwa na hewa ya joto kali yenye shinikizo la juu ambayo imeanzia California hadi maeneo ya Aktiki.
Vifo 130 vya ghafla vimerekodiwa huko Vancouver peke yake tangu mwezi Februari huku joto kali zaidi likibainiwa kama chanzo.
Lakini vipi unaweza kupunguza joto kali ni hatua gani unazoweza kuchukua kukabiliana na hali hii?
James Gallagher, mwanahabari wa BBC anayeangazia masuala ya sayansi na Afya amejibu maswali yafuatayo.
Ama kiwe kipindi cha baridi au joto kali, miili yetu hung'ang'ana kuwa na kiwango cha joto stahiki takriban nyuzi joto 37.5.
Nyuzi joto kiwango hicho ndio miili yetu imezoea kutekeleza shughuli zake.
Lakini, wakati zebaki inaongezeka, mwili unatakiwa kujitahidi zaidi kudumisha kiwango cha joto stahiki.
Kisha, inafungua mishipa ya damu karibu na ngozi kuachia joto linalokuwa jasho.
Wakati jasho linapojifukiza, kiwango cha joto kinaanza kupungua kwa kiasi kikubwa kwenye ngozi.
Chanzo cha picha, Getty Images
Joto linaweka shinikiza ndani ya mwili na kusababisha joto kuongezeka, huku mwanadamu naye akiendelea kupata msongo.
Kufungua mishipa ya damu kunafanya shinikizo la damu kupungua na kufanya moyo kuwa na kazi ya ziada na kupiga kwa haraka ili kusukuma damu kwenye mwili mzima.
Hili linaweza kusababisha dalili kama vile harara kwa kujikuna au kufura miguu wakati mishipa ya damu inavuja maji.
Lakini ikiwa shinikizo hilo litapungua sana, damu haitafika katika viungo kunako hitajika damu na kuongeza hatari ya kupata mshutuko wa moyo.
Wakati huo huo, kutoa jasho kunafanya mtu kupoteza maji mengi mwilini na chumvi na muhimu zaidi, kunasababisha madaliko kati yake na mwili.
Na hili, pamoja na shinikizo la chini la damu, kunaweza kusababisha uchovu unaotokana na joto dalili zake zikiwa ni kama ifuatavyo:
Chanzo cha picha, Getty Images
Ikiwa wanaweza kupata maeneo ya kutuliza joto kali ndani ya kipindi cha nusu saa, basi uchovu unaotokana na joto kali unakuwa hauna tena nguvu.
Ushauri kutoka wizara ya afya ya Uingereza ni kwamba:
Mpeleke maeneo ya kutuliza joto.
Alale chini na kuweka miguu yake juu kidogo.
Mpe maji mengi ya kunywa; vinywaji vya kuongeza maji mwilini pia anaweza kutumia.
Jitahidi kumtuliza ngozi: mnyunyizie au mpake maji ya baridi na apate hewa.
Vifaa vya kutoa baridi katika maeneo ya kwapa au kwenye shingo pia kunasidia.
Hata hivyo, ikiwa mtu huyo atashindwa kurejea kuwa sawa ndani ya kipindi cha dakika 30, kitakachofuata ni kuzirai kutokana na joto kali.
Hapo mtu anahitaji kupata matibabu haraka sana.
Watu wanaozirai kwasababu ya joto kali wanaweza kuacha kutoa jasho hata kama wana joto kweli. Joto lao la mwili linaweza hata kupita nyuzijoto 40 za selsiasi.
Chanzo cha picha, Reuters
Watu wenye afya njema wanastahili kukabiliana na hali ya joto kali lakini kuna wale walio katika hatari zaidi.
Watu wazee au wale ambao wameugua kwa muda mrefu kama vile ugonjwa wa moyo, huenda wakawa na wakati mgumu kukabiliana na msongo unatokana na joto kali mwilini.
Ugonjwa wa kisukari aina ya 1 na 2, huenda kukasababisha mwili kukosa maji kwa haraka na athari ya magonjwa mengine kunaweza kuhitilafiana na mishipa ya damu na uwezo wa kutoa jasho.
Pia ni muhimu kuweza kutambua kwamba mwili wako una kiwango cha juu cha joto na kuchukua hatua.
Hili ni jambo ambalo huwa tunalichukulia kama mzaha. Hata hivyo, watoto na wale wachanga, wale wasioweza kutembea mwendo mrefu kutoka sehemu moja hadi nyingine wanaweza kuwa katika hatari.
Pia, magonjwa wa ubongo kama vile dementia huenda kukafanya mtu asijue kuwa amepata tatizo hili au kushindwa kufanya chochote.
Pia, wasiokuwa na makazi huenda wakawa katika hatari ya kumwilikwa na jua zaidi na wale wanaoishi katika maeneo ya juu au ghorofa ya juu pia nao wapo katika hatari ya kukumbwa na joto kali zaidi.
Chanzo cha picha, NATHAN HOWARD / GETTY IMAGES
Kuhakikisha mwili umepata kitu cha kutuliza joto na kuongeza maji ni muhimu kukabiliana na hali hii.
Ndio.
Kila mwaka maelfu ya vifo hutokana na kiwango cha juu cha joto.
Wengi wao watapata mshtuko wa moyo na kiharusi kunakosababishwa na juhudi za kuhakikisha joto la mwili liko sawa.
Vifo vingi vinatokewa nyuzi joto ikipita 25-26.
Hatahivyo, ushahidi unaonesha kuwa vifo kusababishwa na joto kali msimu wa kuchipua au mapema msimu wa joto wala sio kilele cha msimu huo.
Ushahidi mwingine kutokana na hali kama hizi zilizotangulia, pia unaonesha kuwa kuongezeka kwa idadi ya vifo hutokea haraka sana ndani ya saa 24 ya kipindi cha joto kali.
Chanzo cha picha, Getty Images
Ushauri ni rahisi kabisa: Hakikisha upo sehemu yenye baridi.
Hakikisha unakunywa maji ya kutosha au maziwa. Chai na kahawa pia sio mbaya lakini kuwa mwangalifu na kiwango cha pombe unachokunywa kwasababu kunaweza kuongeza hatari ya kukosa maji mwilini."
Virusi vya conona: tunachokifahamu kuhusu kirusi kipya kinachotishia dunia - bbc news swahili,"Chanzo cha picha, Reuters
Kirusi cha Delta kwa sasa ndicho kinachozungumziwa zaidi ulimwenguni, na wataalamu wengi wana wasiwasi juu ya kushika kasi kwa wimbi la tatu la maambukizi ya ugonjwa wa virusi vya corona Covid 19.
Kirusi cha Delta kiligunduliwa mwishoni mwa mwaka jana  kilisababisha mlipuko mkubwa wa corona mwanzoni mwa mwaka huu nchini humo. Sasa nchi hiyo imebaini kirusi kipya ambacho kinatokana na Delta ambacho kimepewa jina la Delta Plus.
Kirusi hicho kipya ""kimeitia nchi hiyo wasiwasi,"" ingawa kulingana na wataalamu inawezekana kuwa bado ni mapema mno kuanza kuwa na uwoga.
Mabadiliko ya kirusi hicho ambacho kilikuwa ""kinachofuatiliwa"" na kuwa ""kinachotia wasiwasi"" kutokana na ushahidi kwamba kinafikia moja ya vigezo kadhaa: kinaweza kusambaa kwa haraka, kinasababisha hali ya mgonjwa kuwa mbaya zaidi, kupunguza ufanisi wa dawa na chanjo na kadhalika.
Wizara ya Afya nchini India imesema kuwa tafiti kadhaa zimeonesha kwamba kirusi cha delta plus ambacho pia kinafahamika kama AY.1, kinasambaa kwa haraka sana, kina athiri mapafu kwa urahisi na pia ni vigumu kutibika kwa dawa zilizopo.
Wizara ya Afya imesema kuwa kirusi delta plus mara ya kwanza kilibainika nchini humo mnamo mwezi Aprili kwa karibu watu 40 kutoka maeneo sita katika majimbo matatu ya Maharashtra, Kerala na Madhya Pradesh.
Takriban vipimo 16 vya virusi hivyo vilibainika huko Maharashtra, moja ya majimbo yaliyoathirika vibaya na janga la virusi vya corona.
Kirusi cha delta plus pia kimebainika katika nchi 9 (Marekani, Uingereza, Ureno, Switzerland, Japani, Poland, Nepal, Urusi na China). Kirusi cha awali chaDelta kimeshatibitishwa kusambaa katika nchi 80.
Chanzo cha picha, Getty Images
Virusi hubadilika kila wakati lakini mabadiliko mengine hufanya magonjwa kuwa ya kuambukiza zaidi au hata kuwa tishio na mabadiliko haya huonekana kukithiri.
Na hasa katika hili, mtaalamu wa magonjwa ya virusi amehoji ikiwa kimebainishwa kama chenye kutia wasiwasi,"" na kusema kuwa bado hakuna data inayothibitisha kwamba kirusi hicho kina ambukiza zaidi au kinafanya mtu kuwa mgonjwa zaidi kikilinganishwa na virusi vingine.
""Bado hakuna taarifa zozote kuunga mkono madai ya kwamba kirusi hiki ni chenye kutia wasiwasi,"" amesema Gagandeep Kang, mtaalam wa magonjwa ya virusi na mwanamke wa kwanza kutoka India kuchaguliwa katika taasisi ya wataalamu ya Kifalme ya London.
""Unahitaji taarifa za kibaolojia na za hospitali kufikia hitimisho kama kweli ni kirusi kibaya na kwa kiasi gani.""
Chanzo cha picha, Getty Images
""Unahitajika kufanya utafiti kwa mamia ya wagonjwa wenye hali kutokana na kirusi hichi na kubaini ikiwa wako katika hatari ya kuwa wagonja zaidi ikilinganishwa na virusi vilivyotangulia,"" Kang amesema.
Kirusi cha delta plus kina mabadiliko mengine yale yanayofahamika kama K417N katika protini ya virusi vya corona, ambayo imepatikana kwa virusi vya beta na Gamma, mara ya kwanza kubainika ni Afrika Kusini na Brazil mtawalia.
Hata kwa vipimo 166 vya virusi vya delta, ""hatuna sababu kubwa ya kutufanya tuamini kwamba ni hatari zaidi kuliko kirusi cha delta halisi.''
""Pia kirusi cha delta plus kina mabadiliko kidogo katika maambukizi na kusambaa miongoni mwa watu wengine ambao awali waliwahi kuwa na maambukizi wenye kinga dhaifu au ambayo haijakamilika inayotokana na chanjo,"" Kamil ameiambia BBC.
Chanzo cha picha, Getty Images
Anurag Agarwal, mkurugenzi wa taasisi ya chembe za urithi huko New Delhi, moja ya maabara 28 nchini India ilisema kuwa ""familia yote ya virusi vya delta ni vyenye kutia wasiwasi"", kwahiyo, hakukuwa na ubaya wowote kubaini kirusi cha delta plus kuwa miongoni mwa kundi hilo.
""Hatuna kinachoonesha kuwa kirusi cha delta plus kinastahili kusababisha wasiwasi au taharuki katika afya ya umma. Tunakifuatilia kwa makini na kuimarisha hatua zote za afya,"" amesema.
Kamil ameongeza kuwa serikali ya India ""ingechukua hatua sasa hivi badala ya kusibiri kama ilivyokuwa kwa kirusi delta.""
Na wanasayansi wengi wamekiri kuwa kushindwa kuchukua hatua stahiki kama majaribio ya kutosha ya kirusi hicho ambacho kilisababisha wimbi la pili la virusi vya corona nchini India mnamo mwezi Aprili na Mei kunaweza kuwa na athari kubwa.
""Sio kwamba nina wasiwasi sana. Lakini ni sawa kufuatilia kirusi hicho kwa karibu mno."""
Virusi vya corona tanzania: tanzania kuna wagonjwa zaidi ya 100 wa wimbi jipya la corona - bbc news swahili,"Chanzo cha picha, EPA
Rais wa Tanzania Samia Suluhu Hassan amesema nchi hiyo ina zaidi ya wagonjwa 100 wa wimbi la tatu la ugonjwa wa virusi vya corona.
Akizungumza na wahariri wa vyombo vya habari leo Jumatatu Juni 28, Rais Samia amesema kuwa kwa mujibu wa takwimu za hivi karibuni wagonjwa takribani sabini kwa sasa ""wapo kwenye matibabu ya msaada wa oksijeni.""
Hii ni mara ya kwanza kwa Tanzania kutoa takwimu za mwenendo wa ugonjwa wa corona kwa mara ya kwanza toka mwezi Mei mwaka jana. Kutokutoa takwimu za corona ilikuwa ni moja ya mambo ambayo Tanzania ilikosolewa vikali na mashirika ya ndani na ya kimataifa yakiongozwa na Shirika la Afya Duniani (WHO).
Rais Samia amesisitiza kuwa wimbi la tatu la corona ambalo linaendelea kusumbua mataifa mbalimbali duniani limeingia pia Tanzania na kuwataka wananchi kuchukua hatua za tahadhari kama inavyoshauriwa na wataalamu.
""...Ukiangalia (wagonjwa) si wengi, lakini inabidi tufanye jitihada za kujikinga ili wasiongezeke...inabidi tuchukue hadhari zote kama tulivyofanya katika wimbi la kwanza,"" amesisitiza rais Samia.
Kwa mujibu wa Rais Samia, tayari Tanzania imeshatuma maombi ya kujiunga na mpango wa uagizaji wa chanjo kwa nchi zenye uchumi mdogo wa COVAX.
Kujiunga na mpango huo wa uagizwaji wa chanjo ulikuwa ni moja ya mapendekezo yaliyotolewa na kamati aliyoiunda siku chache baada ya kuingia madarakani.
Chanzo cha picha, Getty Images
"" Ilibidi tutume maombi ya kujiunga na COVAX kabla ya Juni 15 ili tuweze kupata chanjo kufikia mwaka 2022... kwa waliochelewa kutuma maombi mpaka tarehe hiyo maana yake wataingizwa kwenye mpango huo kufikia mwaka 2023. Kwa hiyo tuliona kwanza tujiunge na mpango,"" ameeleza Rais Samia.
Mkuu wa WHO kwa Kanda ya Afrika Dkt Matshidiso Moeti hivi karibuni aliwaambia wanahabari kuwa chanjo zinaweza kuingia Tanzania ndani ya wiki kadhaa baada ya nchi hiyo kujiunga rasmi na mpango wa COVAX. WHO ni moja ya waratibu wakuu wa mpango huo.
Rais Samia pia ameeleza kuwa hivi karibuni uongozi wa juu wa Tanzania umekubaliana kupitia kikao cha baraza la mawaziri kuwa chanjo itakuwa ya hiyari.
""Tutaenda na ulimwengu unavyotaka, tuchanje watu wetu, atakayetaka achanjwe, asiyetaka sawa. Hakuna atakayelazimishwa.""
Rais huyo pia amesema kuna mashirika ya kimataifa na nchi kadhaa ambazo zimejitolea kuipa Tanzania msaada wa chanjo.
""Huu hautakua msaada tu wa kupokea, lazima wataalamu wetu wazikague chanjo hizo na kutushauri kabla ya kuzipokea,"" amesisitiza rais Samia.
Katika mkutano huo na wahariri liliibuka pia suala la mikutano ya hadhara ya vymama vya siasa mabyo ilipigwa marufuku miaka mitano iliyopita na mtangulizi wake hayati Rais John Magufuli pamoja na mchakato wa katiba mpya.
Kuhusu lini atashughulikia masuala hayo, Rais Samia ametaka apewe muda kwanza kushughulikia masuala ya uchumi.
""Naomba nipeni muda kwanza nisimamishe nchi kiuchumi, tuite wawekezaji wawekeze, ajira zipatikane, halafu tutashughulikia masuala mengine,"" amesema na kuongeza: ""Tutashughulikia katiba, tutashughulikia mikutano ya hadhara, wakati ukifika.""
Hata hivyo amesema sasa vyama vya siasa vipo huru kufanya mikutano na watu wao, mikutano ya ndani, kamati kuu zinakaa, Halmashauri kuu za vyama vya siasa pia zinakutana. Sambamba na hilo wameruhusu pia wabunge kwenye maeneo yao kufanya mikutano ya hadhara.
''Uchumi wetu ni suala la maana zaidi kuliko mengine, sisemi kwamba katiba si ya maana, lakini ninaomba nipeni mud, niisimamishe Tanzania kiuchumi kwanza halafu tutatazama na mengine,"" alifafanua Rais Samia."
Siku 100 za rais samia suluhu: kibarua kilichopo mbele serikali ya kudhibiti corona - bbc news swahili,"Chanzo cha picha, Ikulu, Tanzania
Ripoti iliyozinduliwa na kamati maalum ya Rais wa Tanzania Samia Suluhu Hassan kuhusu COVID-19, bila shaka imeiweka nchi hiyo katika ramani ya dunia kuhusu maswala ya usalama wa afya ulimwenguni. Hata hivyo, kwa kuzingatia hali ilivyo kwa sasa nchini humo, serikali inakabiliwa na jukumu zito la kutekeleza kikamilifu mapendekezo ya wanasayansi.
Changamoto iliyowazi kwa sasa ni kuwepo kwa mkanganyiko mkubwa kijamii na kisaikolojia uliochagizwa na utata wa mbinu zilizotumika dhidi janga la COVID-19 wakati wa utawala wa hayati Rais John Magufuli. Tofauti na ilivyo sasa, ukweli uko kwenye rekodi kwamba utawala uliopita haukuwa wazi kuhusu kuwepo kwa janga nchini licha ya viongozi wa dini na wanaharakati kupaza sauti juu ya uwepo wa maambukizi na vifo.
Kukana uwepo wa janga kwa muda mrefu au kupuuza athari zake kumeathiri mitazamo ya jamii kwa kiasi kikubwa. Pia kumezalisha tatizo la ziada katika jitihada za mamlaka za afya nchini humo kwenye kutekeleza mapendekezo ya wanasayansi kuhusu kujilinda dhidi ya tishio la wimbi la tatu la  COVID-19. Kunahitajika hatua za haraka ili kukabiliana na hali hii, kabla hata ya kutekeleza hatua nyingine zaidi, mathalani kuanzisha huduma za chanjo.
Mapendekezo ya kamati kwa serikali yamekuja wakati ambapo mamlaka za afya tayari zilikuwa zimetoa tahadhari juu ya janga hilo na ikiwa safari za ndege kwenda India zimesimamishwa na hatua zaidi za ukaguzi katika viwanja vya ndege zikiwa zimeongezwa. Pia, uamuzi wa rais kuongoza kwa mfano kwa kuvaa barakoa hadharani umeongeza ari katika kupambana dhidi na uwezekano wa janga kutokea tana nchini humo.
Inavyoonekana, viongozi waandamizi katika serikali ya Rais Samia wameiga mfano na kuanza kuvaa barakoa, tofauti na ilivyokuwa siku za nyuma. Hata hivyo, hii ni ishara tu kwamba walau kuna utashi wa kisiasa katika kukabiliana na janga hilo.
Kazi iliyopo mbele ni kuishawishi jamii ambayo mitazamo yake na mazoea yao juu ya hatua za kujikinga, kama kuvaa barakoa na  fikra zao juu ya chanjo viliathiriwa na mitazamo na maamuzi ya utawala uliopita wa hayati Rais Magufuli pamoja na sababu nyingine.
Upinzani au uasi katika sayansi?
Kwa muda murefu katika utawala uliopita, sayansi na imani hasi juu ya COVID-19 vilipata nafasi kubwa nchini Tanzania bila kudhibitiwa. Jamii kutoelewa mienendo ya wanasayansi pia kumeongeza mkanganyiko. Vipande vya video au sauti vimesambaa sana katika mitandao ya kijamii vikinukuu watafiti au watu wenye ushahidi hasi juu ya chanjo ya COVID-19 na mambo mengine kadhaa.
Chanzo cha picha, EPA
Ni muhimu kufahamu kwamba katika kutafiti ukweli kuhusu COVID-19 ni kawaida kabisa kuwepo kwa mawazo kinzani miongoni mwa wanasayansi. Hii ni kwa sababu sayansi hutegemea maafikiano baina ya wanasayansi. Lakini wapo baadhi ya wanasayansi ambao huamua kwenda kinyume na ushahidi wa kisayansi uliokubaliwa kwa ujumla. Kwa mfano, hadi leo hii wapo wanasayansi wasioamini kwamba kirusi cha HIV ndicho husababisha UKIMWI. Hawa huitwa wanasayansi waasi au kwa kiingereza; science dissidents. Mawazo yao ni muhimu kuyaheshimu tu.
Mara nyingi, wanasayansi waasi huwa na ushahidi hafifu kuhusu kile wanachokitetea na kwa maana hiyo hukosa fursa au vigezo vya vya kuchapisha maandiko yao katika majarida ya kisayansi. Mwishowe huamua kuwasilisha ushahidi wao kupitia mitandao ya kijamii na baadhi ya vyombo vya habari. Jamii inaweza kuwaamini watu hawa nakujikuta katika mkanganyiko mkubwa. Jambo hili lina madhara makubwa katika afya ya jamii kama mamlaka za za afya hazitoi elimu sahihi kuhusu sayansi iliyo sahihi na iliyokubaliwa au kuthibitishwa kwa ujumla.
Afua za kisayansi dhidi ya COVID-19 ziliingiliwa na mitazamo ya kisiasa na kidini nchini Tanzania tangu Aprili 8 mwaka jana (2020) wakati viongozi mashuhuri serikalini na viongozi kadhaa wa dini na wanasiasa walipoanza kupenyeza maoni ambayo ni kinyume na makubaliano ya jumla ya kitafiti juu ya sayansi ya COVID -19.
Nimefuatilia kwa ukaribu majadiliano ya umma kwenyevyombo vya habari na mitandao yakijamii nchini Tanzania. Pia, mimefanya mahojiano na watu wa kawaida. Nilichobaini nikwamba yale maoni ya wanasiasa kuhusu COVID-19, mfano ""Korona ni shetani ""au"" ""ni vita ya kiuchumi, ""au ""Chanjo si salama"" bado fikra hizi ziko hai na huenda zikawa zimekita mizizi katika jamii.
Chanzo cha picha, Getty Images
Kwa miezi mingi iliyopita tangu mwaka jana, wanasayansi wa Tanzania hawakuwa na nafasi ya kutosha kuelimisha jamii juu ya sayansi yenye uthibitisho kuhusu kirusi cha korona na ugonjwa. Umma uliachwa katika mkanganyiko, huku serikali ikitoa taarifa za kutatanisha kuhusu kuwepo au kutokuwepo kwa virusi nchini humo. Kwa sasa, taifa limegawanyika sana katika wanaounga mkono au wanaopinga ukweli wa kisayansi kuhusu njia za kuzuia COVID-19, pamoja na chanjo.
Ni rahisi kwa nadharia zenye utata kupenya kwa urahisi katika jamii iliyogawanyika. Hii inatokea hata katika nchi zingine. Lakini pia, kulingana na takwimu za Wizara ya Afyan chini Tanzania, asilimia kati ya 70 hadi 80 ya watu huamini katika uponyaji wa jadi au tiba asili.
Hiyo inaweza pia kudokeza ni kwa nini zaidi ya miaka 10 iliyopita, wagonjwa kadhaa waliripotiwa kukimbia hospitali na wengine walikataa dawa zao za kisasa wakati maelfu walipomiminika nyumbani kwa mchungaji mstaafu Ambilikile Mwasapile au Babu wa Lolidondo ambaye alidai Mungu alimpa maono juu ya dawa ya asili ambayo ""huponya"" saratani, ugonjwa wa sukari na shinikizo la juu la damu.
Kwa hali ilivvyo hivi sasa, endapo ukifanywa utafiti leo kwa kufuatilia maoni ya watu, mitazamo na mienendo yao juu ya hatua za kinga kama vile kuvaa barakoa na matumizi ya chanjo nchini Tanzania, matokeo yanaweza kuonesha jinsi mitazamo hasi ilivyokita mizizi.
Na hii ndiyo hatua inayopaswa kuchukuliwa kwa uzito mkubwa hivi sasa. Kutokana na mitazamo mbalimbali hasi kuhusu mbinu za kisayansi za kujikinga na COVID-19, hatari itokanayo na ugonjwa huu inaweza kuwa inachukuliwa kwa wepesi sana.
Katika hali kama hiyo, utekelezaji wa afua za mapema dhidi ya tishio la wimbi la tatu, kama ilivyopendekezwa na kamati ya Rais, utakuwa na kibarua kigumu hapo mbeleni. Yawezekana kabisa watu wakawa wanafikiri kwamba nilazima kuonekane ongezeko la vifo katika jamii ndipo waanze kuchukua tahadhari. Maamuzi kama haya yanagharama yake.
Kwa bahati mbaya, wakati ongezeko la vifo linaanza kuonekana katika jamii, maambukizo kawaida huwa yamefikia katika hatua ambayo ni vigumu kukabiliana nayo. Wimbi la pili lilipokuwa katika kilele chake katikati ya mwezi wa Februari, ndipo watu walipoanza kuchukua tahadhari. Hali kama hiyo, ni hatari.
Chanzo cha picha, AFP
Hatua ya hivi karibuni ya Rais Samia kuonekana akichukua tahadhari kwa kuvaa barakoa na kushawishi viongozi wote wa umma kufanya hivyo ni hatua nzuri katika mwelekeo sahihi. Inatuma ujumbe mzuri ambao unaweza kuleta mabadiliko katika tabia miongoni mwa jamii. Lakini je, inatosha?
Kabla ya kitu kingine chochote, ni muhimu kampeni thabiti ya elimu kwa umma izinduliwe ili kuondoa mkanganyiko na imani potofu zilizojikitika katika jamii juu yaCOVID-19 na chanjo.
Kinachoweza kuokoa umma kwa sasa ni ujumbe wa elimu kwa umma ambao sio lazima upingane na imani zilizojikita miongoni mwa umma na siyo lazima kuhubiri kwamba sayansi ya chanjo ya COVID-19 inafaa, bali kusisitiza juu yalengo la kulinda maisha na kuepuka athari zitokanazo na ugonjwa, hasa pale unaposambaa zaidi nchini bila hatua thabiti kuchukuliwa.
Syriacus Buguzi ni daktari na mwandishi wa habari za sayansi."
Ni nini kinachosababisha shida ya mkojo kwa wanaume na jinsi ya kuitibu - bbc news swahili,"Chanzo cha picha, iStock
Katika miaka ya hivi karibuni, huduma ya afya inayolenga kudumisha hali nzuri ya afya ya uzazi imekuwa maarufu. Lakini suala hili sana sana linahusu afya ya wanawake wakati wa uja uzito, baada ya kujifungua na kuzeeka.
Ukweli ni kwamba wanaume pia wanahitaji kuyapatia umuhimu masuala yanayohusiana na afya ya uzazi.
Kabla ya kuangazia shida ya mkojo kwa wanaume husababishwa na nini, ni vyema kufahamu kuwa wao pia wanatakiwa kuwa na afya katika mfumo wao mzima wa uzazi ambao unahusisha ubongo, mfumo wa hewa na mishipa ya mfumo mzuri wa uzungukaji wa damu.
Viungo vya uzazi vya mwanaume vimegawanyika katika sehemu kuu mbili ambazo ni viungo vya uzazi vya ndani na vya nje.
Viungo vya ndani vinahusisha mirija ya mbegu za kiume, tezi dume, ubongo, mfumo wa hewa na uzungukaji wa damu pamoja na afya ya mishipa ya damu.
Viungo vya nje ni kama uume na mfuko wa korodani.
Lakini je kinachosababisha shida ya mkojo kwa wanaume ni nini?
Chanzo cha picha, Getty Images
Maumivu ya korodani hutokea endapo zitaumizwa kwa kuumia au maambukizi.
Maambukizi haya yanaweza kuwa makali na ya muda mfupi, yanakuwa makali kwa muda fulani halafu yanapoa yenyewe au kwa dawa baadaye yanarudi tena yakiwa makali sana kama mwanzo.
Tatizo hili huhitaji upasuaji wa dharura.
Wakati mwingine tatizo hili hutokea kwa korodani kuwa na tabia ya kupanda au kushuka, ikishuka mgonjwa hupata nafuu, hali huendelea vivyohivyo kwa vipindi fulani. Hali hii inapotokea mgonjwa hutapika na kukosa nguvu.
Maambuziki ya korodani huambatana na maambukizi katika mkojo au 'UTI' na homa.
Uvimbe kama jipu la korodani ni mbaya kwani korodani inakuwa kama inaoza. Uvimbe huwa kama busha au jipu kubwa lakini ndani yake hakuna maji wala usaha.
Ni tatizo ambalo linaweza kumuathiri mwanaume yeyote na lisiposhughulikiwa mapema linaweza kumfanya mgonjwa kupoteza uwezo wa kuzaa.
Kulingana na madaktari bingwa wa magonjwa ya uzazi, maambukizi ya njia ya mkojo husababishwa na vimelea au bakteria hatari ambao huzidi uwezo wa kinga ya mwili katika mfumo wa mkojo.  Maambukizi haya yanaweza kuathiri figo, kibofu cha mkojo  na mirija inayopita katikakati ya viungo hivyo.
Tafiti mbalimbali zinaonesha kuwa UTI ni mojawapo ya aina za maambikizi yanayowakumba watu wengi zaidi duniani na watu takriban milioni 8.1 hutembelea hospitali au kliniki kila mwaka kuwaona madaktari kutokana na maradhi haya.
Maambukizi ya mkojo yanaweza kugawanywa katika aina mbili  ya  njia ya juu ya mkojo  na  ya njia ya chini. Njia ya juu inajumuisha  figo na mrija unaopeleka mkojo katika kibofu cha mkojo (ureter), na njia ya chini ya mkojo yenye kibofu cha mkojo na mrija unaoelekea sehemu ya nyonga.
Kwa wengi maambukizi ya njia ya mkojo husababishwa na bakteria aina  E. coli, ambayo kwa kawaida hupatikana katika mfumo wa mmeng'enyo wa chakula.
Dalili za maambulizi ya UTI zinategemea una umri gani, jinsia na ni sehemu gani imeathiriwa ya njia ya mkojo.
Madaktari  bingwa wanashauri ni vyema kwa mtu kufanyiwa  vipimo  vya maabara vya mkojo na damu kabla ya kupewa dawa za kutibu UTI ili kubaini ni aina gani ya bakteria wanaosababisha maambukizi uliyonayo.
Chanzo cha picha, Getty Images
Ukosefu wa mkojo kwa wanaume hufanyika wakati ubongo hautumii ishara sahihi kwa kibofu cha mkojo. Mara nyingi, sphincters haifinya kwa nguvu ya kutosha.
Misuli ya kibofu cha mkojo inaweza kuambukizwa sana. Uharibifu wa misuli ya sphincter au mishipa inayodhibiti misuli inaweza kusababisha shida hii.
Nini husababisha hali hii?
Kupata matibabu haraka bado ni muhimu kwani kibofu huelekea kukuza kumbukumbu ya utendaji. Hii inamaanisha, kwa muda mrefu haifanyi kazi vizuri, ni ngumu kuifundisha kurudi kufanya kazi jinsi inavyopaswa.
Chanzo cha picha, iStock
Mkojo usioweza kudhibitiwa kwa wanaume ni hali ambayo kwa asilimia 11 hadi 34 husababishwa na uzee. Wanaume wadogo pia wanaweza kukabiliwa na hali hii.
Hii ni hali ambayo pia huwaathiri wanawake lakini tofauti ni kwamba wanaume wana uwezekano mdogo wa kuzungumza na madaktari wao.
Hali hii inaweza kuzuiliwa kupitia tiba asilia kabla ya kufanyiwa upasuaji. Tiba hiyo inajumuisha kuongeza ufahamu na kuimarisha misuli ya maeneo ya kibofu cha mkojo ili kuzuia uvujaji.
Yote haya yanaweza kufikiwa ndani ya wiki tatu kabla ya kufanyiwa upasuaji, kwa kuimarisha hali ya mwili wa mgonjwa mara baada ya kuja kutafuta huduma ya matibabu. Kuna uwezekano mdogo wa kutokea kwa madhara.
Na hata yakitokea , hayatakuwa mabaya vile.
Licha ya hatua hizi za kinga, kuna uwezekano wa misuli kuathiriwa kwa njia moja au nyingine.
Aina hii ya tiba hujumuisha kukandwa kwa kutumia mikono au mashini, mazoezi ya viungo na kadhalika.
Mbinu zote zilizotajwa zinaweza kufanya kazi na tiba zinatofautiana kutoka kwa mgonjwa mmoja hadi mwingine.
Mwisho, ni muhimu kufanya jambo la kawaida kujadili hali ya afya kwa wanaume.
Kuzungumza wazi wazi kuhusu changamoto ya kiafya inasaidia kuvunja mzunguko wa kutoelewa. Kitu cha msingi, nikuangazia miiko na itikadi zinazochangia upotoshaji wa habari na kuzua hisia za hofu, uchungu, wasiwasi, hatia.
Wanaume wanaokabiliwa na changamoto za kiafya zinazohusiana na tatizo la mkojo, wanastahili kuwasiliana daktari au mtaalamu wa magonjwa kupata suluhisho."
Mfahamu bilionea kijana asiye na ofisi wala makazi ya kudumu - bbc swahili,
Kashfa ya damu: shule ya uingereza ambapo wanafunzi 72 walifariki kwa kuongezewa damu yenye virusi vya ukimwi - bbc news swahili,"Chanzo cha picha, Ade Goodyear
""Tumepoteza marafiki wengi na inasikitisha sana ,""alisema Richard Warwick, mwanafunzi wa zamani wa aliyesomea shule hiyo miaka ya  1970 na ambaye baadaye alipatikana na virusi vya HIV.
Richard anasema alikuwa na bahati kwa sababu tofauti na na baadhi ya wanafunzi wenzake, yeye bado yuko hai.
Uchunguzi wa umma wiki hii utasikia kutoka kwa wanafunzi, wazazi na wafanyakazi wa zamani wa shule ya kibinafsi ya Uingereza iliyojipata katika tukio baya zaidi la janga ya tiba katika historia ya  Shirika la Huduma ya Kitaifa ya Afya (NHS) nchini humo.
Kuanzia mwaka 1974 hadi  1987, zaidi ya watoto 120 walipewa tiba ya haemophilia katika Chuo cha Treloar, shule ya kibinafsi ya watoto waliyo na ulemavu katika kaunti ya Hampshire, Kusini mwa England.
Ijapokuwa ilikuwa ikiendesha huduma zake katika eneo la shule hiyo, kituo hicho cha kitaalamu kilikuwa kikiendeshwa na NHS na ilikuwa na mafisa wake wa tiba.
Karibu watu 72 walifariki baada ya kupewa dawa iliyochanganyika na na virusi vya HIV na homa ya ini.
""Iliwasababishia wavulana hao wasiwasi na hasira nyingi,"" mkuu wa zamani wa shule, Alec Macpherson, mmoja wa mashahidi anayekaribia kujibu maswali, aliiambia BBC kabla ya kufika mbele ya jopo la uchunguzi wa umma.
""Iliwaghadhabisha sana - walijiuliza mbona hili lilitufika, kwanini ilinitokea mimi, kwanini nimepata ugonjwa huu hatari?""
Kuagiza damu kutoka nje
Karibu watu 5,000 wanasadikiwa kuambukizwa katika sakata la damu iliyochanganyika na virusi katika maeneo tofauti nchini Uingereza, wakati huo ilisambaa zaidi ya Chuo cha Treloar - baadhi ya watu wanakadiria idadi hiyo huenda ikawa juu, karibu wagonjwa 30,000 waliathiriwa.
Karibu watu 3,000 wamefariki.
Baada ya miaka kadhaa ya kampeni na shinikizo, uchunguzi wa umma umekuwa ukipokea ushahidi kutoka kwa watu walioathiriwa na kashfa hiyo tangu mwaka 2019.
Haemophilia nini?
Ni hali ya  maumbile  isiyokuwa ya kawaida ambayo hufanya damu kutoganda vizuri. Inaathiri zaidi wanaume.
Watu walio na shida hii ya damu hutoa kiwango kidogo cha proteni muhimu inayoziba damu inayojulikana kama Factor VIII na IX.
Lakini, yote haya yalianzaje?
Katikati ya miaka ya 1970, tiba mpya ya haemophilia, inayojulikana kama Factor VIII / IX, ilipatikana kwa mara ya kwanza. Iliwapatia nafasi wale walio na aina mbaya ya haemophilia kuishi bila hatari ya kutokwa na damu.
NHS haikuwa na uwezo wa kutafuta plasma ya damu ya binadamu iliyotumiwa kutengeneza dawa hiyo kwa hivyo iliingizwa kutoka nje ya nchi, hasa Marekani.
Sehemu kubwa ya plasma hiyo ilipatikana kutoka wa kwa wachangiaji  kama vile wafungwa  na watumiaji wa dawa za kulevya, ambao waliuza damu yao. Kundi hili la watu liko katika hatari kubwa ya kuwa na virusi vinavyotokana na damu.
Hatari ya kuchafuliwa kwa damu iliongezeka zaidi kwasababu tiba ya Factor VIII ilipatikana kutokana na damu kutoka kwa hadi wachangiaji  40,000 na kuichanganya.
Wakati  huo, HIV haikuwa imegunduliwa lakini uelewa kuhusu homa ya ini ulikuwa bado ni mdogo. Nchini Uingereza,uchunguzi wa damu ulianza mnamo 1991.
Damu hizo ambazo hazikuchunguzwa zilikuwa zimechafuliwa na virusi vya hepatitis A, B, C  na baadaye HIV, ambayo ilichangia maelfu ya watu waliokuwa na  haemophilia kupata maambukizi maeneo tofauti nchini Uingereza.
Ade Goodyear alijiunga na Treloar mwaka 1980 akiwa na miaka 10. Anaelezea maisha shuleni hapo kuwa ""mazuri"", waalimu waliyojitolea kwa kazi, wauguzi na marafiki wazuri.
Sawa na wavulana wengine shuleni, alipewa Factor VIII kusaidia kudhibiti kutokwa na damu nyingi.
""Nilipodungwa sindano ya kwanza, Nilipata homa ya ini na kutengwa kwa wiki mbili,"" alisema.
Mwaka 1985 alipelekwa katika ofisi moja ndogo lililokuwa na kundi la wavulana kufahamishwa amepatikana na virusi vya HIV - wakati huo ndio virusi hivyo visivyojulikana na ambavyo havina dawa viligunduliwa.
""Daktari aliyekuwa na hamaki aliniangalia na kuniambia, unao na huja... Kufikia saa saba na dakika hamsini nilikuwa nimerejea katika chumba hicho. Sikupata hata muda wa kupumzika,"" alisema.
""Rafiki yangu alichukua chungu cha maua na kukigongesha kwenye ukuta wa kituo hicho cha haemophilia. Ilikuwa msimu mzuri wa joto siku hiyo nakumbuka nikijiuliza, nitaoanamisimu mingapi ya jua kama hiyo?""
Ndugu wawili wa Ade walifariki baada ya kupata toba ya Factor VIII - Jason kutokana na Ukimwi mwaka 1997, na Gary mwaa 2015 kutokana na matatizo yanayohusiana na hepatitis C.
Kwa wanafunzi kama Ade na Richard ilimaanisha kuishi na unyanyapaa uliohusishwa na ugojwa huo ambao watu walikuwa na ufahamu mdogo kuuhusu.
Wafunzi walifuatwa na waandishi wa habari nje ya lango la shule na kuulizwa kwa sauti ya juu kuhusu hali yao ya HIV.
Ni watu 32 kati ya 122 walikuwa na haemophilia na ambao walisomea shule hiyo kati ya mwaka 1974 hadi 1987 bado wako hai mpaka sasa. Wengi wao walifariki kutokana na HIV au homa virusi vya homa ya ini.
Familia zinataka kujua kwanini hazikufahamishwa  mapema kuhusu hatari inayohusiana na tiba ya Factor VIII na kwanini ilichukua miaka kadhaa kujua dawa hiyo ilitumika kuua virusi  na uchafu uliingi akwenye damu kimakosa.
Wanafunzi wa zamani watatoa ushahidi mbele ya jopo la uchunguzi, baadhi yao watafanya hivyo kisiri pamaoja na wazazi wa watoto waliopoteza maisha yao.
""Kilichofanyika katika shule hii bado kinatuumiza hadi wa leo,"" alisema Stephen Nicholls, mwanafunzi wa zamani wa aliyeambukizwa homa ya ina aina ya C baada ya kupata tiba hiyo maalum.
""Hatutawahi kusahau kisa cha Treloar na kumbukumbu ya kile kilichofanyika hapa."""
Christian erikson: jinsi kifaa hiki atakachoweka mchezaji huyo kinavyofanya kazi - bbc news swahili,"Chanzo cha picha, Getty Images
Moyo wa mchezaji wa Denmark Christian Eriksen uliwacha kupiga kwa muda wakati wa mechi ya kombe la Euro wiki iliopita.
Eriksen alilazwa hospitalini kwa dharura ambapo alithibitishwa kwamba hali yake ni shwari katika mazingira aliokuwa.
Madaktari walithibitisha kwamba Eriksen mwenye umri wa miaka 29 alipata mshtuko wa moyo na kuamua kwamba atawekewa kifaa kitakachokuwa kikisaidia moyo kupiga.
Hatua hiyo ni muhimu kutokana na usumbufu unaotokana na moyo kukosa kusukuma damu inavyohitajika , kama inavyoelezewa na daktari wa timu ya Denmark Morten Boesen.
Kifaa hicho kinachopandikizwa mwilini kwa jina cardioverter defibrillator , ni betri ndogo inayovaliwa kifuani kuchunguza jinsi moyo unavyosukuma damu ili kubaini iwapo moyo hausukumi damu unavyohitajika.
Defibrillator ya aina hiyo hutoa msukumo wa umeme  kupitia waya moja ama zaidi zilizounganishwa na moyo , ili kurekebisha mapigo ya moyo yasio ya kawaida , ilielezea kliniki ya Mayo katika tovuti yake `nchini Marekani.
Wagonjwa wanaohitaji kifaa hicho ni kwasababu mapigo ya moyo yao ni ya haraka ama wanakabiliwa na  mapigo yasio ya kawaida  hali inayozuia moyo kusukuma damu ya kutosha katika maeneo mengine ya mwili.
Mbali na kuusaidia moyo kuendelea kusukuma damu pia huchunguza moyo na kuupa `nguvu unapohitaji kusukuma damu .
Inafaa kujulikana kwamba kifaa hicho cha Defibrillator sio sawa na pacemaker , kifaa chengine kinachopandikizwa mwilini ili kusaidia kuthibiti mapigo ya moyo yasio ya kawaida.
''Christian alikubali suluhu hiyo na pia mpango huo ulithibitishwa na wataalam kitaifa na kimataifa  ambao walipendekeza apatiwe tiba hiyo'', aliongezera Dkt Boesen.
Eriksen- mchezaji wa zamani wa Tottenham Hotspurs ambaye kwa sasa anaichezea Inter Milan , alianguka  na kuzirai muda mfupi kabla ya kipidi cha mapumziko katika mechi kati ya Denmark  na Finland na alilazimika kufufuliwa na kifaa cha defibrillator.
Daktari wa Ujerumani Jens Kleinfiled , aliyemtibu uwanjani , aliambia chombo cha habari cha Funkie kwamba"" takriban sekunde 30 baadaye  alifungua macho  na nikaweza kuzungumza naye..""
""Ulikuwa ni wakati uliojawa na hisia , kwasababu katika dharura kama hizo katika maisha ya kila siku fursa ya mtu kupona ni chache'', aliongezea.
Chanzo cha picha, Reuters
Kleinefeld  alisema kwamba wakati huo alimuuliza Eriksen , je umerudi kwetu?''
""Ndio nimerudi niko nanyi tena'', alijibu Eriksen . Nina miaka 29 pekee.""
""Ni wakati huo ndiposa nikagundua kwamba ubongo wake haukuharibika,"" alisema Dr. Kleinefeld.
Beki wa Ajax  na Uholanzi Daley Blind pia alikutwa na tatizo la moyo mwezi Disemba 2019.
Lakini hatua hiyo haikumlazimu kuwacha uchezaji wake wa kulipwa  na alirudi uwanjani mwezi Februari 2020 baada ya kupandikizwa mwilini kifaa cha defibrillator.
Mchezaji huyo mwenye umri wa miaka 31 ni miongoni mwa wachezaji wa timu ya taifa ya Uholanzi  katika michuano ya Euro 2020 na alishiriki katika mechi yake ya kwanza, ambayo iliishia 3-2 dhidi ya Ukraine.
Hatahivyo, mchezaji wa mpira wa kriketi James Taylor alimaliza  uchezaji wake na tatizo la moyo 2016.
Chanzo cha picha, Getty Images
Alilazimika kupandikizwa  kifaa cha Defibrillator na kuambia BBC Sport kile ambacho Eriksen anatarajia.
''Ni defibrillator kilichopo ndani yangu'' , Taylor alielezea.
Kile ninachoweza kuelezea ni kwamba ni nusu ya simu ya kawaida na ni kizito kiasi. Kina nyaya mbili ambazo zimeunganishwa chini ya moyo.
""Mara ya kwanza nilikuwa na wasiwasi kuwekwa kifaa hicho lakini baada ya kuelewa kuhusu hali yangu na jinsi kitakavyonisaidia , kimekuwa rafiki yangu mkubwa'' , alisema.
''Niliamua kukiweka katika misuli yangu ya kifuani , hivyobasi siwezi kukiona, lakini unaweza kuona waya kifuani mwangu, ukitaka'', alisema.
Kitu muhimu , naweza kusema  ni kuzungumza na watu unaowaamini na pia kuzungumza na watu ambao wamekuwa na uzoefu kama huo ili kujifunza na kuelewa hali , kwasababu hakuna anayejua zaidi'', alisema."
Uganda lockdown: rais museveni atangaza masharti zaidi kuzuia kusambaa kwa corona - bbc news swahili,"Chanzo cha picha, Reuters
Rais wa Uganda Yoweri Museveni ametangaza msururu wa masharti mapya ya kupambana na ongezeko la visa vya virusi vya Corona nchini humo. Hatua hizo zilianza  kutekelezwa saa kumi  jioni (EAT)  jana tarehe tarehe 18 Juni.
Kwenye hotuba iliyopeperushwa kupitia  runinga Ijumaa usiku, Museveni alitangaza kuwa usafiri wote wa kibinafsi na wa umma nchini umepigwa marufuku kwa siku 42 zijazo isipokuwa kwa  huduma muhimu na mizigo.
Uwanja wa ndege wa Kimataifa wa Entebbe na vivuko vingine vya mpaka wa ardhi hata hivyo vitabaki  wazi kwa watalii na wale wanaorejea lakini mamlaka zimepewa  jukumu la kuhakikisha kuwa hakuna kesi chanya au aina mpya za covid zinazoingia nchini humo .
Amri ya kutotoka nje imesongeshwa  kutoka saa tatu usiku  hadi saa moja usiku na itadumu hadi saa kumi na moja unusu alfajiri .Waendeshaji pikipiki, wanaojulikana kama Boda Boda wanaruhusiwa kubeba bidhaa tu.
Kazi zote zinazozingatiwa sio za lazima, shule na taasisi za kujifunzia, sehemu za ibada, na hafla za michezo pia zimefungwa kwa siku 42 zijazo.
Vituo vya biashara na maeneo ya biashara pia yamefungwa na wachuuzi wa soko wakiruhusiwa kulala kwenye vibanda vyao.
Chanzo cha picha, Getty Images
Masharti ya sasa ni sawa na ya mwezi Machi  mwaka jana wakati nchi  nzima ilipofungwa kabisa .
Museveni alisema hatua hizo ni muhimu kukomesha maambukizi ya sasa ya kijamii  na kupeuka kuulemea kabisa mfumo wa utoaji wa huduma za afya.
Katika siku kumi na mbili zilizopita tu, nchi  hiyo ilirekodi visa 15 800 na vifo 190 vinavotokana ana Corona .
Rais alionya kuwa kwa kiwango cha sasa cha maambukizo, mahitaji ya oksijeni katika vituo vya afya yangeongezeka mara 9 na nchi haiwezi kukabiliana na hali kama hiyo .
Rais pia ameamuru kwamba  wahudumu wa baa na vilabu vya usiku ambao  wanapatikana wakipuuza sheria za kufungwa  wapokonywe leseni za kuhudumu
Baa na  sehemu za burudani  zilifungwa  rasmi Machi 2020, lakini zingine zimekuwa zikifanya kazi kinyume cha sheria. Wale watakaopatikana wakihudumia wateja sasa watakamatwa na kutakiwa kulipa  faini kubwa.
Idara za serikali zitakuwa na asilimia 10 tu ya wafanyikazi wao wanaofanya kazi kutoka ofisini.
Tangu mwishoni mwa Mei wakati nchi iliingia wimbi lake la pili,visa vya  Corona vimekuwa vikiongezeka haraka. Katika mji mkuu Kampala, zaidi ya visa 15,300 vimerikodiwa katika siku ishirini na moja zilizopita na jumla ya  visa 9000 hurekodiwa kila wiki nchi nzima.
Unaweza pia kusoma:
Huku kiwango cha maambukizo kikiwa asilimia  17, Rais Museveni anasema kwamba anahofia idadi halisi ya visa na vifo vya Coronavirus vinaweza kuwa kubwa zaidi, kwani watu wengine wanaweza kuugua na kufa katika jamii zao bila kutafuta huduma au hata katika vituo vidogo vya afya ambapo upimaji haupatikani .
Uganda ina zaidi ya vitanda 3700 kuvishughulikia visa vya  Covid-19 katika vituo vya afya vya umma na vya kibinafsi. 218 pekee ndivyo  vitanda vya wagonjwa mahututi.
Nchi  hiyo tayari inakabiliwa na uhaba wa oksijeni, na ikiwa visa  vitaendelea kuongezeka kwa kiwango hiki, mfumo wa afya una hatari ya kuzidiwa."
Christian eriksen kuwekewa kifaa maalumu cha moyo baada ya kuanguka uwanjani - bbc news swahili,"Chanzo cha picha, Getty Images
Mchezaji wa kimataifa wa Denmark Christian Eriksen anatarajiwa kuwekewa kifaa maalumu cha moyo, kufuatia kuanguka kwake uwanjani wakati wa mchezo wa Euro 2020.
Kiungo huyo mwenye umri wa miaka 29 alipata na mshtuko wa moyo na kudondoka uwanjani siku ya Jumamosi katika mchezo ambao Denmark ililala kwa bao 1-0 dhidi ya Finland huko Copenhagen on Saturday.
Daktari wa timu ya taifa ya Denmark, Morten Boesen, anasema kifaa hicho kinachojulikana kitaalamu kwa kifupi 'ICD', ni muhimu hasa wakati huu ambapo moyo wa mchezaji huyo una mipigo isio ya kawaida.
Mpaka sasa Eriksen yuko bado hosipyali akiendelea na tiba, ingawa mwenyewe anasema anaendelea vizuri kwa sasa.
Leo timu yake ya Denmark, inarejea uwanjani kucheza na Ubelgiji, ambapo Ubelgiji imesema itasimamiosha mchezo huo katika dakika ya 10, na kutumia dakika moja kupiga makofi kama sehemu ya kukumbuka na kumtakia heri Eriksen
Mlinzi wa Uhoplanzi, Daley Blind aliwahi kupata tatizo la moyo mwaka 2019 lakini alirejea uwanjani February 2020 baada ya kuwekewa kifaa hicho cha ICD. Nyota huyo mwenye umri wa miaka 31 yuko na timu yake hiyo ya taifa kwenye Euro 2020 , ambapo alicheza kwenye mchezo wa kufungua dimba, Uholanzi ikiizaba Ukrain 3-2.
Hata hivyo mchezaji wa zamani wa Kriketi wa England, James Taylor, 31, alilazimika kukatisha maisha yake ya kriketi, baada ya kuwekewa kifaa hicho,kufuatia matatizo ya moyo aliyoyapata mwaka 2016"
Jinsi wazo rahisi la mwanamke lilivyobadili maisha ya wanawake wenzake - bbc news swahili,"Baada ya kuchoshwa na kuwaona wanawake wakifariki kutokana na matatizo ya kujifungua, mwanamke wa Nigeria  alipanga mpango rahisi, lakini ulio bora zaidi ili kuleta tofauti kwa wanawake na kwa jamii yake nzima."
"Waridi wa bbc: everlyne, mwanamke anayehangaika na ugonjwa wa jasho kwa miaka 32 - bbc news swahili","Chanzo cha picha, Everlyne Juma
Kwa umbali, anaonekana kama mwanamke wa kawaida kwa umbo na urembo , ila anapokaribia unagundua kuwa ameloa  jasho karibu mwili mzima kuanzia  usoni, miguu na  kwapa zake . Ndio hali ya maisha yake ya kila siku.
Everlyne Juma , anaishi na ugonjwa wa kutokwa jasho jingi kupita kiasi katika mwili wake ujulikanao kwa lugha ya kitaalam kama (hyperhydrosis).
Everlyne anasema kuwa ni hali aliyozaliwa nayo, na alivyokuwa anaendelea kukua, familia yake iliona hali yake kama ni jambo tu la  kawaida. Kwani kuanzia baba mzazi na hata kaka zake walikuwa wanatokwa jasho jingi mwilini:
""Nilizaliwa Kaunti ya Kakamega ,Magharibi mwa Kenya, baada ya muda wazazi wangu walituhamisha hadi mtaa wa mabanda wa Kibera mjini Nairobi, nikiwa bado mdogo ...Suala la kutokwa na jasho kila dakika halikunisumbua' anasema Everlyne.
Akiwa shule ya msingi mtaa wa Kibera, aligundua kuwa kalamu yake kila wakati ilikuwa inateleza na kitabu chake kililoa kutokana na jasho lake lililoendelea kutiririka muda wote alipokuwa darasani.
Kando na haya ilikuwa changamoto kubwa kwake kuvaa viatu vya kawaida vya shule mara kadhaa alipojaribu, ilikuwa kama aliyevivaa viatu vilivyoloa maji, lakini lilikuwa ni jasho lake.
Chanzo cha picha, Everlyne Juma
Aliamua kuvalia  viatu vya wazi (sandals) patipati, changamoto ya viatu vya wazi kwake ilikuwa sio kubwa mno , lakini kilichomkera ni pale jasho lilipochanganyikana na mchanga.Hilo lilimlazimisha aoshe miguu yake kila anapowasili shuleni.
Baada ya Shule ya msingi, ilibidi aingie shule ya sekondari ya bweni. Hapo ndipo mambo yalianza kubadilika, kwa sababu alilazimika kuvaa viatu vya kawaida vya sare ya shule ambavyo vilikuwa vinafunga miguu.
Wazazi wake hawakuwa na uwezo wa kumnunulia viatu zaidi ya  jozi moja  na  ilibidi aishi na hali yake .
Baada ya mwezi mmoja katika shule ya sekondari tayari viatu vyake vilianza kutoa harufu mbaya.
Lakini anasema  alikuwa na mbinu tosha za kuwaficha wenzake wasijue uvundo uliomo ndani ya viatu vyake.
Hatahivyo haikuchukua muda tetesi zikaanza kusambaa kuwa alikuwa anatoka jasho jingi kama maji mwilini mwake.
""Wakati mmoja nakumbuka, ni wakati tulikuwa tunajitayarisha na mazoezi katika klabu ya utumbuizaji, pale sisi sote hatukuwa tumevaa viatu, kila zamu yangu ilipowadia niliponyanyua miguu nyayo zangu zilichora unyevunyevu, baadhi ya wenzangu pale walinong'onezana huyu ana nini anamwaga maji ovyo ovyo? Maneno hayo yaliniumiza sana, yalinifanya nichukue uamuzi  wa kuondoka katika klabu hiyo ya  burudani , ile siku ilikuwa ya kwanza na ya mwisho niliachia pale ... ""Anakumbuka Everlyne.
Baada ya hapo ndipo alipoanza kugundua kuwa haikuwa hali ya kawaida bali ilikuwa tatizo, kwa kuwa hata kuwasalimia watu kwa mikono, ilikuwa shida. Wakati mwingi mikono yake ilikuwa imeloa jasho jingi kupindukia.
Chanzo cha picha, Everlyne Juma
Chanzo cha picha, Everlyne Juma
Matukio kama haya yalimfanya kuamua kuacha kumsalimia mtu yeyote  kwa kumpa mkono.
""Nilielewa fika jinsi mila na desturi za waafrika zilivyo kuhusu umuhimu wa kumsalimia mtu kwa kumpa mkono, ilikuwa changamoto kubwa sana kwangu. Wengi walinioana kama binti asiye na nidhamu, wengi walinitazama tu kwa kunikejeli ""Anasema Everlyne
''Je, unadhani kuishi na hali ya kutoa jasho kila wakati ni rahisi?'',  Everlyne alijiuliza  na kuongeza kuwa ""Kila kukicha huwa ninapanga  jinsi nitakabiliana na hali hiyo pindi jasho likianza kutoka... hakuna saa maalum ambayo ninaweza kusema jasho litatoka . Jasho linaweza kutoka  asubuhi usiku au mchana na wakati mwingine hata mchana kutwa"", Everlyne anasema.
Hali ya wasi wasi na uoga alioyoishi nayo katika wakati akiwa shule ya msingi alienda nayo hadi alipojiunga na taasisi ya mafunzo ya mawasiliano , ila akiwa pale alihisi kana kwamba changamoto zingekuwepo wakati wa kuajiriwa, kulingana na mwanamke huyu kutamani kuwa mwanahabari ila kutokana na hali yake ya jasho alihisi kukata tamaa na hatimaye kuachana na ndoto hiyo.
Mahangaiko ya kupata ajira yalikuwepo, ila wakati mmoja  aliamua  kufanya kazi ya kuajiriwa kama mhudumu wa mapokezi. Kama ilivyo kawaida na urembo aliokuwa nao, alikutana na wanaume waliomuhitaji kuwa nao kwenye mahusiano. Ila wale wanaume walipomkaribia na kugundua hali yake walionekana kukata tamaa na wengine kumkimbia.
Lakini kama waswahili wasemavyo Mungu si Athuman, hatimaye alipata mume aliyempenda. Alikua ni mtu walifahamiana naye mtaani na hatimaye  waliamua kufunga pingu za maisha.
""Baba wa watoto wangu wawili na ambaye ni mume wangu hakuonekana kushtushwa na jasho langu yeye alisimama nami wakati wote wa uchumba wetu na hadi sasa miaka mingi baadaye  ndoa yetu ingali imara'' anasema Everlyne.
Chanzo cha picha, Everlyne Juma
Everlyne anasema kuwa amepata ujasiri wa kuzungumzia hali yake hii aliyoishi nayo kwa miaka 32 bila uoga na anajikubali alivyo, Ila hofu yake kuu imekuwa kwa bintiye mmoja ambaye pia tayari ameanza kuonyesha dalili za kuwa na tatizo hilo.
''Ninapomtazama binti wangu ninaona haja ya kujitokeza kwa umma kuzungumzia ugonjwa huu wa kutoa jasho jingi kila wakati , kwani nimepita changamoto nyingi hadi nilipo hivi  sasa . Ni katika harakati hizi mimi na baadhi ya Wakenya wanaoishi na hali hii tuliunda muungano wetu ambao ungetupa fursa ya kusaidiana na pia kupeana nguvu .'', anasema Everlyne .
Na je wataalam wa ngozi wanasema nini kuhusu hali hii
Jasho la kupindukia linalohusiana na hyperhidrosis kawaida hutokea  mikono, miguu, kwapani, na sehemu zilizonenepa zaidi za mwili kwa sababu ya viwango vyake vya tezi za jasho.
Hyperhidrosis inaweza kuwepo tangu kuzaliwa au inaweza kujitokeza baadaye maishani. Ila, mara nyingi hali ya mtu kutokwa na jasho kupita kiasi huwa inaanza wakati mtu anapofikia umri wa ujana.
Hali hiyo inaweza kuwa kwa sababu ya hali ya kiafya, au haina sababu dhahiri, wataalam pia wanaihusisha na mtu kurithi kutoka wa ukoo wake.
Dalili
Chanzo cha picha, Everlyne Juma
Watu walikuwa wakidhani kwamba hyperhidrosis ya msingi ilikuwa imeunganishwa na hali ya akili na joto la mgonjwa, kwamba hali hiyo ilikuwa ya kisaikolojia na iliathiri tu watu wenye msongo, wasiwasi, au woga.
Lakini , utafiti wa hivi karibuni umeonesha kuwa watu walio na hyperhidrosis  hawana tena hisia za wasiwasi, woga, au mafadhaiko  kuliko watu wengine wanapopatikana na vichocheo vivyo hivyo.
Uchunguzi pia umeonesha kuwa vinasaba fulani mwilini vinahusika katika kuchangia hali hiyo, na kuifanya iweze kuonekana kuwa inaweza kurithiwa. Wengi wa wagonjwa walio na hyperhidrosis ya msingi wana ndugu au mzazi aliye na hali hiyo, ama aliyewahi kuwa na hali hiyo.
Mabadiliko kadhaa katika shughuli za kila siku na mtindo wa maisha yanaweza kusaidia kuboresha dalili, ukifanya haya kunaweza kusaidia hilo:
Ikiwa hatua hizi hazina ufanisi na hazijakusaidia, yapo matibabu ya tatizo hili yanayoweza kukusaidia.
Waone madaktari au wataalam wa ngozi, hawa wanaweza kushauri na kupendekeza zaidi kuhusu matibabu yanayofaa kwa tatizo hili, kulingana na hali ya mgonjwa."
Love juakali:nililengwa na unyanyasaji mtandaoni kwasababu ya muonekano wangu - bbc news swahili,"Kwa baadhi ya nchi adhabu ya unyanyasaji wa mtandaoni huhusisha hadi  kifungo gerezani .
Heleina Herman ama maarufu Love Juakali, ni msichana  kutoka Tanzania  ambaye amepitia unyanyasaji wa mtandaoni kutokana na muenekano wake.
Ni unyanyasaji wa aina gani ambao amekutana nao? Mwandishi wa BBC Fatma Abdallah alikutana naye na haya ni mazungumzo yao."
Ni shupavu wa tiba ya kiasili na hata hospitali za umma zinamtegemea - bbc news swahili,"Huko Magharibi mwa Tanzania, katika eneo la Kagera linasifika kwa tiba asili katika kutibu magonjwa mbalimbali.
Na hata ukipata ajali na ukavunjika, tiba asili inahusika katika tiba ya haraka.
Florian Kamugisha,maarufu kwa jina la Dr.Kamu amefanikiwa kutibu mamia ya watu licha ya kutowahi kusoma hata darasa moja na hata kusomea udaktari lakini huitwa na hospital za umma kufanya matibabu .
Esther Namuhisa ametuandalia taarifa ifuatayo;
(Makala hii ni maelezo ya habari na sio ushauri au maelekezo ya kutegemewa kimatibabu.Iwapo utahitaji msaada wa matibabu ,mshauri daktari au mamlaka husika ya huduma za kitaalam)"
Rais samia suluhu hassan aruhusu balozi na taasisi kuingiza chanjo nchini humo - bbc news swahili,"Chanzo cha picha, Ikulu Tanzania
Raia wa Tanzania sasa watakuwa na fursa ya kupata chanjo ya corona nchini kufuatia hatua ya rais wa taifa hilo kuruhusu kuingizwa kwa tiba hizo.
Kulingana na taarifa iliotiwa saini na mkurugenzi wa mawasiliano ya rais Ikulu Gerison Msigwa, hatua hiyo inajiri baada ya rais Samia Suluhu Hassan kupokea mapendekezo ya kukabiliana na ugonjwa wa corona .
Rais Samia amesema kwamba balosi na taasisi za kimataifa zimeruhusiwa kuingiza chanjo nchini humo ili kuwachanja raia na watumishi wake ili kuendana na taratibu za nchi hizo mbali na kuondoa kadhia wanazopata katika utendaji kazi wao .
Chanzo cha picha, Ikulu Tanzania
Hatahivyo Rais Samia amesisitiza kwamba  chanjo hizo zitaletwa kwa utaratibu utakaoratibiwa na wizara ya Afya
Kamati ya wataalamu iliundwa kwa lengo la kuishauri serikali kuhusu mwelekeo wa kukabiliana na janga la corona  muda mfupi tu baada ya rais Samia kuchukua madaraka kutoka kwa mtangulizi wake hayati John Pombe Mgufuli
Katika mapendekezo hayo kamati imeishauri serikali kuhusu njia mbalimbali itakazotumia kupata fedha ndani ya bajeti ya serikali na wadau mbalimbali wa maendeleo yakiwemo mashirika ya kimataifa kwa ajili ya kugharamiakia vifaa, tiba mafunzo na chanjo.
Chanzo cha picha, Ikulu Tanzania
Kwa upande wake rais Samia ameipongeza kamati hiyo ikiongozwa na mwenyekiti wake Profesa Said Aboud kwa kazi nzuri na kumuagiza waziri wa Afya bi Dorothy Gwajima kuandaa andiko litakalowasilishwa kwa baraza la mawaziri kwa ajili ya kujadiliwa kabla ya serikali kufanya maamuzi kuhusu mapendekezo hayo."
"Hamis tale, asema harakati za kumpinga diamond kushinda tuzo za bet hazitafanikiwa - bbc swahili",
Homa ya h10n3: china yaripoti kisa cha kwanza cha homa ya ndege isio ya kawaida - bbc news swahili,"Chanzo cha picha, Getty Images
Raia mmoja wa China mwenye umri wa miaka 41 amethibitishwa kuwa na kisa cha kwanza cha maambukizi ya homa ya ndege isio ya kawaida.
Maafisa hawakutoa maelezo kuhusu jinsi mtu huyo alivyoambukizwa virusi hivyo  vya H10N3 ambavyo vinadaiwa kusambaa kwa urahisi miongoni mwa wanadamu.
Mkaazi huyo wa mkoa wa Jiansu, ambaye alipatikana na maradhi hayo wiki iliopita kwa sasa amepona na yuko tayari kutoka hospitalini.
Kuna homa nyingi za ndege na haijasikika kwamba watu wanofanya kazi ya kuku huambukizwa maradhi hayo. Ufuatiliaji wa waliokaribiana na mwathiriwa haukupata wagonjwa wengine.
Tume ya afya mjini Bejing NHC imesema siku ya Jumanne kwamba mkaazi huyo wa mji wa Zhenjiang alilazwa hospitali tarehe 28 mwezi Aprili na kupatikana na virusi vya H10N3 miezi mitatu baadaye.
""Hakuna hata kisa kimoja cha ugonjwa huo kilichoripotiwa duniani.  Kisa hiki ni cha maambukizi kutoka kwa ndege hadi kwa binadamu , na hatari ya kusambaa kwake ipo chini sana '', ilisema tume hiyo, kulingana na ripoti ya gazeti la Global Times.
Tume hiyo pia ilisema kwamba virusi hivyo haviwezi kuhatarisha maisha ya ndege na kwamba pia haviwezi kusambaa kwa haraka.
Shirika la Afya duniani WHO liliambia Reuters kwamba wakati huu hakuna ishara ya maambukizi ya kutoka binadamu mmoja hadi mwengine.
''Mradi homa ya ndege husambaa katika kuku omaambukizi ya hma hiyo miongoni mwa wanadamu hayatashangaza, hatua inayotuonesha kwamba tisho la mlipuko wa homa ya ndege ni endelevu'', imeelezea WHO.
Kwa sasa kuna mlipuko kati ya ndege wa homa ya H5N8 ambayo imesababisha mamia ya maelfu ya kuku kukatwa midomo katika nchi kadhaa za Ulaya
Mnamo mwezi Februari, Urusi iliripoti kisa cha kwanza cha homa hiyo miongoni mwa wanadamu.
Maambukizi ya binadamu sio mengi tangu mlipuko mkubwa wa virusi vya  vya H7N9 kuwaua takriban watu 300 mwaka 2016 na 2017."
Je ni aina gani za upasuaji wa urembo unazozifahamu miongoni mwa wanaume ? - bbc news swahili,"Chanzo cha picha, Getty Images
Shinikizo la kutaka kuwa na muonekano mzuri ni kubwa kwa wanaume kama ilivyo kwa wanawake wengi wakiishia kufanyiwa upasuaji wa urembo ili kulifikia hilo.
Hayo ni kwa mujibu wa shirika moja la wataalamu Uingereza wanaofanikisha urembo huo kwa wanaume.
Idadi ya wanaume wanaotafuta urembo kupitia njia za upasuaji inaongezeka na wataalamu wanasema ni jambo la kawaida maana ni mtindo unaoshudiwa kote duniani.
Nchini Kenya kwa mfano hamu ya kuwa na umbo dogo la mwili, rangi nyeupe ya ngozi au tabasamu la kuvutia ni jambo la kawaida kutokana na idadi ya wateja wanaotembelea kliniki za urembo huo mfano madaktari  wa meno kusafisha au kuchubua rangi ya meno yatakate zaidi.
aNa dhamira ni sawa kwa wote, sio tu Kenya lakini hata katika maenoe mengine Afrika, wanaume hutafuta urembo huo kupata muonekano mzuri na kuvutia zaidi.
Kuna wanaopendelea kubadilisha umbo lao, kuvutia wapenzi wapya, au kumtia gere mpenzi ulioachana naye.
Wengine ni kuiga mifano ya maisha ya nyota wa mataifa ya magharibi, kuiga mitindo na huenda likachukuliwa kuwa jambo lisilo na maana lakini kwa wateja kuna sababu kuu ya mtu kuamua kupitia kisu cha mpasuaji.
Na urembo huu huwafanya baadhi hata kusafiri kwenda nchi za nje kama Ulaya na hata bara Asia kufanyiwa upasuaji.
Katika utafiti wa BBC uliohusisha wanaume 2,000 na wanawake, waliulizwa ni sehemu ipi ya mwili waliopenda kuibadili - 34% ya wanaume wengi walisema tumbo lao na kifua.
Diren Kartel mkufunzi binafsi wa mazoezi ya mwili anasema hashangazwi na chaguo hilo kwa wanaume.
""Hata mimi nilipoanza kufanya mazoezi nilitaka kuwa na msuli tumboni uliokazana. Nilipokuwa kijana nilitaka kuwa na tumbo gumu lenye msuli, ndilo jambo ambalo kila mwanamume angependa kuwa nalo..""
Kufikia mwaka 2016, karibu watu 10 waliotaka kufanyiwa upasuaji wa urembo nchini Marekani walikua wanaume (9.3%), kwa mujibu wa utafiti wa hivi karibuni kutoka Chama cha Upasuaji wa Urembo nchini Marekani.
Nchini Uhispania, takwimu ya upasuaji wa urembo kwa wanaume ni karibu asilimia 12.2% kwa ujumla.
Huko Uingereza mwaka  2016 asilimia nane ya wanaume walifanyiwa upasuaji wa urembo, ijapokuwa kiwango cha upasuaji wa aina hiyo kilishuka kwa wanaume na mwaka 2016 baada ya kupanda mwaka 2015, kulingana na data kutoka Chama cha Wafanya Upasuaji wa Urembo nchini Uingereza.(BAAPS).
Kulingana na wataalamu wa upasuaji wa urembo kuna aina sita ya upasuaji unaowavutia wanaume:
Katika chi zingine kama, Uhispania na Uingereza, upasuaji wa aina hii hufanyiwa wanaume, ingawa kuna tofauti kidogo katika katika mpangilio maalum.
Kuongezeka kwa mtindo huo
Kwa mujibu wa Dkt. Ainhoa Placer Lainez,  mtaalamu wa upasuaji wa urembo, kiwango cha upasuaji wa aina hiyo kimeongezeka katika miaka ya hivi karibuni.
Kwa mtazamo wake, mtindo huo huenda ukaongezeka zaidi siku zijazo.
""Naamini wanaume wana unyenyekevu kidogo linapokuja suala kushauriana kuhusu urembo au kufanyiwa mataibabu yoyote au upasuaji"" alisemaka Dkt Placer.
Kupunguza ukubwa wa matiti ni moja ya upasuaji wa urembo unaopendwa miongoni mwa wanaume.
Mwaka  2016 ulikuwa nambari mbili nchini Marekani  na ya nne nchini Uhispania
Chanzo cha picha, AYO ADESINA
Upasuaji wa aina hii hufanywa kutibu ugonjwa wa gynecomastia, hali ya kukua kwa titi moja au au yote mawili kwanza wanaume.
Gynecomastia mara nyingi hutokana na unene kupita kiasi au homoni kutofanya kazi kwa usawa kutokana na mabadiliko ya asili ya homoni.
Baadhi ya magonjwa hutibiwa kwa kutumia steroids, ambazo huwa na athari kwa mwili kutokana na tibia za aina fulani kama vile saratani
Asilimia saba ya upasuaji wa aina hiyo mwaka 2016 ulihusisha vijana walio na umri wa chini ya miaka 19.
Kulingana na Dkt. Placer Lainez, upasuaji wa kupunguza ukubwa wa matiti kwa wanaume (gynecomastia)unaweza kufanyiwa watu wa rika  zote, lakini pia unaweza kufanyiwa watoto wadogo kwa idhini ya wazazi.
""Hii inafanyika wakati mgonjwa ameathiriwa vibaya katika jamii kutokana kutojiamini,"" alielezea  mpasuaji huyo.
Hata hivyo upasuaji wa urembo uliofanywa zaidi , kwa wanawake na wanaume ni liposuction."
Waridi wa bbc: urembo wangu unawafanya watu kutoamini kwamba nina virusi vya hiv - bbc news swahili,"Chanzo cha picha, Susan Metta
Susan Metta ni mwanamke wa miaka 40  kutoka nchini Kenya. Miaka minne iliyopita alipopashwa habari za kuwa alikuwa na virusi vinavyosababisha ugonjwa wa ukimwi,badala ya kukumbwa na simanzi huzuni na machungu, mwanadada huyu anasema kuwa alitabasamu tu na kumueleza muhudumu wa afya aliyekuwa naye kuwa ampatie dawa za kupunguza makali ya HIV yaani ARVS.
""Nakumbuka tarehe 16 Januari 2019 siku niliyojipatia nguvu kufika hospitalini kupimwa virusi vya ukimwi baada ya kuugua kwa karibu miezi sita. Kwa hiyo matokeo yalipoletwa mimi niliridhika kwani kati ya HIV na saratani mimi nilikuwa nahofia saratani zaidi,"" anasema Metta .
Mwanadada huyu anasema kuwa dalili alizokuwa nazo kabla ya kupimwa zilikuwa zinaashiria uwepo wa saratani kulingana na uzoefu na alichokielewa kuhusu maradhi hayo .
Susan Metta anapofikiria kuhusu safari yake ya kugundua kwamba alikuwa mwathiriwa wa HIV anashuku alipata maambukizi kati ya mwaka wa 2016-2017 .
Chanzo cha picha, Susan Metta
IIjapokuwa hana uhakika ni nani haswa aliyemuambukiza, amekiri kuwa kabla ya kukutana na mpenzi wake ambaye walikuwa wanaishi naye wakati huo nchini Kenya, alikuwa na mahusiano ya kiholela ya mapenzi, hali inayofanya kuwa vigumu kunyoosha kidole cha lawama kwa mwanamume mmoja.
Hata hivyo anasema kuwa kwa wakati huo alikuwa amekaa kwa muda na mpenzi waliyekuwa naye.
""Kati ya kipindi nilichopashwa taarifa kuwa nilikuwa nimeambukizwa virusi HIV na wakati ambao nashuku niliambukizwa huenda ilikuwa miaka kadhaa,'' alisema.
''Iwapo muathiriwa anakula vizuri na haishi maisha ya ulevi na msongo wa mawazo , virusi vya HIV huwa vinatulia ndani ya mwili .Kwa hio nadhani hicho ndicho kilinifanya kufahamu hali yangu kuchelewa,""anakumbuka Metta.
Chanzo cha picha, Susan Metta
Bi Metta anasema kuwa kati ya mwaka 2008 hadi mwaka wa 2018 alikuwa anafanya kazi za mikataba nchini Sudan Kusini , alikuwa na kazi nzuri ya kusimamia baadhi ya mikahawa mikubwa mjini Juba katika kipindi hicho .
Ila anasema kuwa kipindi hicho cha mwaka wa 2018 ndipo alianza kuhisi mabadiliko katika mwili wake.
""Mara nilikuwa nahisi ghafla nina homa , mara nahisi baridi au joto la kupindukia, lakini kwa kuwa nilikuwa nchi ya kigeni ambapo joto ni jingi nilidhania kuwa ni jambo la kawaida kuathiri mwili wangu""anaongezea
Juni 21, 2018 mwanadada huyu aliwasili  katika uwanja wa ndege wa mjini Juba Sudan Kusini kutumikia mkataba mwengine kama ilivyokuwa ada  yake.
Mwanamke huyu anasema kuwa alihudumu kama meneja na kusimamia utendakazi wa watu.
Anasema kwamba ni kazi aliyoifanya kwa ari kubwa.
Nyumbani Kenya alikuwa amemuacha mpenzi wake ambaye walikuwa wanaishi nyumba moja .
Chanzo cha picha, Susan Metta
Alifanya kazi yake mwezi Juni hadi mwezi Septemba wakati walipofutwa kazi ghafla na mikataba yao kufika kikomo bila notisi.
Anakumbuka kwamba wakati huo alizongwa na msongo wa mawazo uliomfanya kutumia pombe mara kwa mara kinyume na kawaida yake .
Dalili za mwili wake kuwa na ugonjwa zilianza pindi alipofika nchini Kenya , alihisi homa na kikohozi ambacho hakikuwa na tiba licha ya kunywa dawa kila wakati .
Vilevile uhusiano wake na mpenzi wake ulikuwa na misukosuko na ulikuwa unayumba mno.
""Nilipofika nyumbani, tulikuwa tunakosana mno na yule mpenzi wang , kwanza nilikuwa na mawazo kuhusu kusimamishwa kazi ghafla, pili nilikuwa nimezoa maisha ya kuwa na pesa zangu na sasa ilibidi nianze kuzoea maisha ya kupewa na huyu mtu. Hapo ndipo maisha yalianza kuwa changamoto kwa kiasi cha afya yangu kuanza kuathirika.""
Haikuchukua muda kwa Bi. Metta kuamua kuhama na kuanza maisha ya kuishi pekee kwani uhusiano wake na mpenziwe uliendelea kuwa na kero.
Alipoanza kuishi peke yake hapo ndipo afya yake ilidorora kwa kiasi kuwa ilikuwa wazi kwamba alikuwa na maradhi asiyoyaelewa .
Mwili wake ulianza kubadilika mno kwa mfano anasema kuwa kila siku aligundua kuwa alikuwa anapoteza uzito kwa kasi mno, vilevile muonekano wa rangi ya nywele zake ulianza kubadilika na kuwa na wekundu usio wa kawaida hali kadhalika wingi wa nywele zake ukawa unapungua.
""Jaribio langu la kutibu shida moja kwa mfano kuumwa na kichwa leo, kesho yake nilikuwa na tatizo la kuumwa na tumbo mbali na shida ya homa na joto kali mwilini. kwa hio iliwadia wakati nikaanza kushuku kuwa nilikuwa na gonjwa sugu .Hofu yangu kuu ilijiri nilipopata vidonda katika sehemu ya juu ya mdomo wangu,"" anakumbuka Metta
Januari 14, 2019 alielekea hospitalini akiwa na lengo la kupimwa iwapo alikuwa na virusi vya HIV, Iia alipofika hospitalini aliishiwa na nguvu na mhemko wa yale yaliokuwa mbele na kuamua kurudi nyumbani bila kufahamu ukweli kuhusu afya yake .
Ila siku mbili baadaye tarehe 16 mwaka 2019, Metta aliwaita dada zaake wawili kuandamana naye hospitalini ili kufanyiwa uchunguzi wa HIV .
Chanzo cha picha, Susan Metta
Kulingana na Metta dada zake walipomuuliza ni kwanini aliamua kufanyiwa uchunguzi wa virusi vya HIV, Jibu lake lilikuwa alichoka kuwa na dalili za magojwa madogo madogo mwilini mwake .
Alipimwa damu na baada ya muda wa saa tatu matokeo yake yalibaini alikuwa na virusi vinavyosababisha HIV.
""Nilipopewa matokeo yangu , cha ajabu ni  kuwa sikuwa na wasiwasi wala uwoga , nilikuwa nimejitayarisha kwa matokeo kama hayo kulingana na dalili nilizokuwa nazo ''.
Hatahivyo anasema kwamba dada zake waliangulia kilio huku yeye akiwa ametosheka na matokeo hayo,
''Nilifahamu kuwa  nitakuwa na dawa za kunisaidia kupigana na makali ya Ukimwi ""Metta anasema
""Baada ya kupata matokeo , niliamua kumpigia simu yule aliyekuwa mpenzi wangu wa mwisho ili nimpashe matokeo hayo , baada ya kupokea ujumbe huo hakuonyesha dalili za kushtuka, cha muhimu nikuwa alikubali kutembea nami katika safari hii, kwa ufupi mimi siwezi kusema kuwa ni yeye aliyenipatia HIV au la ""anasema mwanadada huyo.
Mwanadada huyu anasema kuwa changamoto ya kufahamu ni nani aliyemwambukiza inatokana na yeye kukiri kuwa , kabla ya kukutana na mpenziwe alikuwa katika mahusiano yaliokuwa hayana uangalifu hata kidogo..
Ananongezea kwamba kabla ya uhusiano huo alikuwa kwenye mahusiano mengine ambayo hakujua hali ya watu alioshiriki nao mapenzi .
Chanzo cha picha, Susan Metta
Anasema kwamba hali yake ya kutojali afya na maisha yake ilimtumbukiza katika hali hio .
""Samahani kusema kuwa pengine ni mimi nimeambukiza wengine na wala sio wale niliyokuwa nao , ninachosema ni kuwa tabia ya kutojali kuhusu afya ya mpenzi mwenzako kabla ya kushiriki ngono ndio inatoa nafasi ya kutofahamu kati ya watu uliokuwa nao ni nani aliyehusika. ""Metta anasema
Vile vile mwanadada huyu ambaye kwa sasa ni balozi wa kutetea na kuwakilisha maswala ya watu wanaoishi na HIV na Ukimwi nchini Kenya anasema kuwa :
""Watu waache kupima HIV au Ukimwi kwa macho, usimuone mtu amenona , ngozi nyororo ukadhania hana , huenda yeye ndiye aliyeathirika - Vile vile unapoelezwa una virusi vya HIV usikate tamaa anza matumizi ya dawa kila siku na huenda ukaishi maisha marefu yasio na bughudha"", Metta anasema
Susan Metta alianzisha vipindi vya mahojiano katika mtandao wa YOUTUBE kama njia mojawapo ya kuhamasisha jamii kuhusu , pandashuka za watu wanaoishi na virusi vya HIV,
Chanzo cha picha, Susan Metta
Katika mtandao wake utatazama na kusikia simulizi za waume na wanawake ambao wanaeleza changamoto na madhila mengi waliopitia kama waathiriwa.
Bi.Metta anasema kuwa mtandao huo umekuwa nguzo na tiba kwa wengi hasa kutokana na unyanyapaa mwingi unaotokana kwa baadhi ya watu katika jamii kuhusu watu kama yeye ."
Chanzo cha corona: kwanini marekani imeamua kuchunguza upya chanzo cha corona? - bbc news swahili,"Chanzo cha picha, EPA
China imepinga juhudi za Marekani kuchunguza zaidi iwapo Covid 19 ilitoka katika maabara moja ya China.
Rais wa Marekani Joe Biden amesema anatarajia matokeo kuhusu ripoti ya upelelezi wa chanzo cha virusi hivyo.
Wizara ya kigeni nchini China iliishutumu Marekani kwa kufanya siasa na kuirushia lawama.
Imepinga uhusiano wowote kati ya Covid 19 na maabara moja ya virusi katika mji wa China wa Wuhan.
Kwanini dhana ya kuvuja kwa virusi hivyo inachukuliwa kwa umuhimu mkubwa.
Covid-19 kwa mara ya kwanza ilibainika mjini Wuhan mwisho mwisho wa mwaka wa 2019 .
Tangu wakati huo , zaidi ya maambukizi milioni 168 yameathibitishwa duniani  huku takriban vifo milioni 3.5 vikiripotiwa.
Maafisa wa China walihusisha soko moja la vyakula vya baharini mjini Wuhan na maambukizi ya kwanza ya ugonjwa huo, na kuwafanya wanasayansi kuwa na dhana kwamba virusi hivyo mara ya kwanza viliingia kwa binadamu kutoka kwa Wanyama.
Shirika la Afya duniani WHO limesema kwamba hakuna uwezekano kwamba virusi hivyo vilisambaa kutokana na virusi vilivyovuja katika maabara , kufuatia ziara ya Wuhan mapema mwaka huu ili kuchunguza chanzo cha mlipuko wa virusi hivyo.
Chanzo cha picha, Reuters/EPA
Mtaalamu wa masuala ya virusi katika WHO Marion Koopmans , ambaye alikuwa miongoni mwa waliokuwa katika ziara hiyo , aliambia BBC kwamba iwapo utawala wa Marekani una habari yoyote  ni vyema kuitoa.
Lakini ripoti za vyombo vya habari vya Marekani  za hivi karibuni zinasema kwamba kuna ushahidi wa kutosha kwamba virusi hivyo huenda vilivuja kutoka kwa maabara ya China , pengine kwa bahati mbaya.
Katika taarifa siku ya Jumatano , rais Biden alisema kwamba aliomba ripoti kuhusu chanzo cha virusi hivyo  baada ya kuchukua madaraka , ikiwemo iwapo vilitoka kwa mnyama au kutoka kwa maabara "". Alipoipokea mwezi huu aliagiza ''ifuatiliwe zaidi''.
Security personnel keep watch outside the Wuhan Institute of Virology during the visit by the World Health Organization (WHO) team tasked with investigating the origins of the coronavirus disease (COVID-19), in Wuhan, Hubei province, China February 3, 2021.
Chanzo cha picha, Getty Images
Bwana Biden alisema kwamba  idadi kubwa ya majasusi , waliafikiana kuhusu dhana hizo mbili, lakini hawaamini kwamba kuna habari za kutosha kuona iwapo kati ya hizo mbili kuna moja ilio sahihi zaidi ya nyengine "".
Anasema kwamba amevitaka vitengo kadhaa kuimarisha juhudi zao za kukusanya na kutathmini  habari ambazo zinaweza kupata chanzo chake''.
Siku ya alhamisi , bwana Biden aliambia maripota kwamba alipanga kutoa ripoti hiyo, ''hadi iwapo kuna kitu sikijui''.
Waziri mkuu wa Canada Justin Trudeau baadaye aliunga mkono juhudi za Marekani na mataifa mengine za kutaka kuelewa zaidi chanzo cha virusi hivyo.
Siku ya Jumatano tangazo hilo liliwakasirisha maafisa wa China.
Msemaji wa wizara ya kigeni nchini China Zhao Lijian alisema kwamba inaonyesha kwamba Marekani  haijali kuhusu ukweli na haijali kuhusu tafiti za kisayansi  kuhusu chanzo cha virusi hivyo.
''Lengo lao ni kutumia mlipuko huu kutafuta njia za kutenga mataifa mengine, kufanya siasa na kurushiana lawama. Hawaheshimu sayansi na kufikiria kuhusu maisha yaliopotea mbali na juhudi za kukabiliana na maradhi hayo'', alisema
Msemaji huyo alisema kwamba ujasusi wa Marekani una 'historia chafu'  ya kusambaza habari.
Taarifa kutoka kwa ubalozi wa China nchini Marekani ambao haikuzungumzia moja kwa moja kuhusu agizo la bwana Biden  ilisema kwamba ''kampeni ya kuchafuliana jina na kurushiana lawama inarudi''.
Ni tuhuma kwamba huenda virusi vya corona vilivuja kwa bahati mbaya kutokana na kuwepo kwa maabara katika mji wa kati wa China wa Wuhan  ambapo maambuzki ya kwanza ya virusi hivyo yaliripotiwa.
Chanzo cha picha, Reuters
Wanaounga nadharia hiyo wanasema kwamba hilo lilitokana na maabara kubwa ya kufanya utafiti mjini humo.
Taasisi hiyo ya virusi mjini Wuhan imekuwa ikifanyia utafiti virusi vya popo kwa zaidi ya muongo mmoja sasa.
Maabara hiyo ipo kilomita chache kutoka kwa soko la Huanan ambapo maambukizi ya kwanza yalitokea.
Wale wanaounga mkono nadharia hiyo wanasema kwamba huenda vilivuja kutoka kituo hicho na kusambaa hadi katika soko.
Wengi wanasema kwamba huenda ni virusi vilivyopatikana kutoka kwa Wanyama pori badala kutengenezwa.
Nadharia hiyo yenye utata ilianza mapema wakati wa mlipuko huo  na kukuzwa na aliyekuwa wakati huo rais wa Marekani Donald Trump.
Wengine walipendekeza kwamba huenda virusi hivyo vilitengenezwa kama silaha ya kibaiolojia.
Huku wengi katika vyombo vya habari  na siasa wakipinga nadharia hiyo wakati huo, wengine walitaka uchunguzi zaidi kufanywa.
Hatahivyo wazo hilo lilizuka tena wiki hii.
Uchunguzi wa WHO ulitakiwa kupata ukweli lakini wataalamu wengi wanaamini ulitoa maswali mengi zaidi ya majibu.
Kundi moja la wanasayansi walioteuliwa na WHO lilikwenda Wuhan mapema mwaka huu ili kuchunguza chanzo cha mlipuko huo.
Baada ya kufanya uchunguzi kwa siku 12  , ikiwemo ziara ya kwenda katika maabara hiyo, wanasayansi hao walitamatisha kwamba nadharia hiyo ya kuvuja kwa virusi ilikuwa 'haiwezekani.
China imepinga madai kwamba virusi hivyo vilivuja kutoka kwa maabara huku ikidai kwamba huenda virusi hivyo viliingia nchini humo kutoka taifa jingine kupitia chakula.
Serikali ya China inadai kwamba utafiti mpya uliochapishwa na mmoja ya wanasayansi wake kutokana na sampuli zilizokusanywa kutoka kwa popo ulibaini aina nane ya corona zilizopatikana katika popo.
Gazeti hilo linasema kwamba virusi vya corona kutoka kwa pangolins  ndio tisho kubwa kwa afya ya binadamu zaidi ya vile vingine  kwa sasa."
Virusi vya corona: kwa nini rais wa marekani ameagiza majasusi wake kuchunguza chanzo cha corona? - bbc news swahili,"Chanzo cha picha, EPA
Rais wa Marekani  Joe Biden  ameagiza mashirika ya ujasusi ya nchi hiyo kuongeza nguvu katika kuchunguza chanzo cha Covid-19,  ikiwemo nadharia ya kuwa virusi hivyo vilitengenezwa maabara.
Bw Biden ameyataka mashirika yake ya kijasusi kukamilisha uchunguzi na kuripoti kwake ndani ya kipindi cha siku 90.
Covid-19 kwa mara ya kwanza iligundulika katika mji wa Uchina wa  Wuhan mwishoni mwa mwaka  2019.  Utata kuhusu asili ya virusi hivyo pado unaendelea kuongezeka.
Zaidi ya watu milioni  168 wamethibitishwa kupata maambukizi ya virusi hivyo kote duniani na takriban watu milioni 3.5 wameripotiwa kufa.
Maafisa walihusisha maambukizi ya kwanza ya virusi vya Covid na soko la vyakula vya baharini lililopo katika mji wa Wuhan, na wanasayansi waliamini kuwa virusi hivyo vilisambazwa mara ya kwanza kwa binadamu kutoka kwa wanyama.
Lakini taarifa za hivi karibuni za vyombo vya habari vya Marekani zinaonesha kuongezeka kwa  ushahidi kwamba virusi hivyo huenda viliibuka kutoka katika maabara nchini Uchina.
Beijing imelaani ripoti hizo na badala yake imesema kuwa huenda vilitokea katika maabara ya Marekani.
Kwa nini Biden anaitisha ripoti ya uchunguzi sasa?
Katika taarifa ya Ikulu ya White House ya siku ya Jumatano, Rais Bisen alisema alikuwa ameitaka  ripoti juu ya chanzo cha Covid-19 baada ya kuingia mamlakani, ""ikiwa ni pamoja iwapo viliibuka kutoka kwa binadamu aliyekutana na mnyama aliyeambukizwa au viliibuka kutoka kwenye maabara kwa bahati mbaya.""
Alipoipokea mwezi huu, alitaka apewe ripoti  ya ""ufuatiliaji wa ziada.""
""Hadi kufikia leo, mashirika ya ujasusi ya Marekani yameungana katika nadharia hizo mbili lakini hayajafikia hitimisho dhahiri la swali,"" Bw  Biden alisema.
Chanzo cha picha, Getty Images
Rais sasa anayataka mashirika ya ujasusi  ku""ongeza mara dufu juhudi zao kukusanya na kuchambua taarifa ambazo zinaweza kutuleta karibu na hitimisho dhahiri "", na kuripoti kwake katika kipindi cha siku 90.
Ametaka pia baraza la Congress ""kufahamishwa kikamilifu"" kuhusu kazi hiyo.
Alihitimisha kwa kusema kuwa Marekani  itaendelea "" kufanya kazi na washirika wenye mtazamo huo kote duniani kuishinikiza Uchina kushiriki kikamilifu , kwa uwazi , katika uchunguzi wa kimataifa  na kuwezesha upatikanaji wa data zote muhimu  na ushahidi.""
Lakini makala ya gazeti la Washington Post siku ya Jumatano iliushutumu utawala wa  Biden kwa kuzuia uchunguzi wa Congress kuhusu chanzo cha Covid-19, huku akiunga mkono Shirika la Afya Duniani (WHO).
Je Covid imetoka maabara ?
Mwezi  Machi mwaka huu, WHO ilitoa ripoti iliyoandikwa kwa ushirikiano na wanasayansi wa Uchina juu ya asili ya Covid-19, ikisema uwezekano kwamba ilianzia katika maabara ''ni jambo lisilowezekana kabisa''.  WHO ilikubali uchunguzi zaidi unahitajika.
Lakini maswali yameendelea kuwepo na ripoti za hivi karibuni kutoka vyanzo vya mashirika ya ujasusi ya Marekani  zinasema wajumbe watatu wa taasisi ya masuala ya virusi ya Wuhan walilazwa hospitalini mwezi Novemba mwaka 2019, wiki kadhaa kabla ya Uchina kukubali kisa  cha kwanza cha ugonjwa mpya katika jamii.
Anthony Fauci, mshauri mkuu wa tiba wa Rais Biden, anaamini kuwa virusi vya corona vilisambazwa kwa binadamu kutoka kwa wanyama, licha ya kwamba alikiri mwezi huu kwamba haamini tena kwamba covid-19 iliibuka kawaida.
Taarifa ya Bw Biden inakuja siku moja baa ya  Waziri wa Afya wa Marekani Xavier Becerra, kuitaka WHO  kuhakikisha  uchunguzi wa  ""uwazi"" juu ya chanzo cha virusi vya corona.
Taarifa ya Bw Biden inakuja siku moja baa ya  Waziri wa Marekani wa afya na huduma za kibinadamu , Xavier Becerra, kuitaka WHO  kuhakikisha  uchunguzi wa  ""uwazi"" juu ya chanzo cha virusi vya corona.
""Janga la  Covid-19 halikuiba mwaka wa maisha yetu tu, limeiba maisha ya mamilioni ya watu,"" Bw Becerra alisema katika hotuba yake kwa kikao cha afya cha dunia  kilichoandaliwa na WHO.
""Awamu ya pili ya uchunguzi wa  asili ya Covid izinduliwe kwa masharti ya uwazi, kwa misingi ya kisayansi, na kuwapatia wataalamu wa kimataifa uwezo wa kufikia chanzo cha virusi na siku za kwanza za mlipuko.""
Madai ya uvujaji wa virusi kutoka kwa maabara yalipuuziliwa mbali kwa kiasi kikubwa mwaka jana na kutajwa kama  dhana potofu ya njama, baada ya rais wa wakati huo Donald Trump kusema kuwa asili ya  Covid-19  ilikuwa ni katika taasisi ya virusi ya Wuhan.  Vyombo vingi vya habari vya Marekani vilielezea madai ya aina hiyo kama uongo au upotoshaji.
Jumanne, Bw Trump alitaka kutambuliwa na kusifiwa, na katika taarifa iliyotumwa barua pepe kwa gazeti la New York Post alisema ''Kwangu mimi ilikuwa ni wazi kuanzia mwanzo lakini nilikosolewa vibaya : ''Sasa wote wanasema: ''Alikuwa sahihi.''"
Salmonella: jinsi kuwabusu kuku kunavyoweza kueneza mlipuko wa bakteria - bbc news swahili,"Chanzo cha picha, Reuters
Kituo cha Marekani cha kudhibiti na kuzuia magonjwa (CDC) kimewataka watu waache kuwabusu kuku hai huku kukiwa na mlipuko wa bakteria aina ya  salmonella.
CDC pamoja na maafisa wa afya ya umma wanachunguza mlipuko wa baketeria aina ya  salmonella baada ya watu 163 kuripotiwa kuugua katika majimbo 43.
Maambukizi hayo yamekuwa yakihusishwa na watu wanaofuga kuku majumbani mwao.
""Msiwabusu au kuwakumbatia kuku, kwani hii inaweza kusambaza vimelea kwenye mdomo wako na kukufanya uugue,"" kimetahadharisha kituo hicho.
Ilionya kuwa kuku pamoja na bata, wanaweza kubeba vimelea wa salmonella hata kama wanaonekana kuwa wenye afya na wasafi, na vimelea hawa wanaweza kusambaa kwa urahisi katika maeneo wanamoishi na kuzunguka.
Maambukizi ya Salmonella yanaweza kusababisha kupanda kwa joto la mwili, kuhara, maumivu ya tumbo na kutapika. Watu wengi wanaopatwa na maambukizi haya hupona bila matibabu, lakini yakiwa makali yanaweza kusababisha kifo
Kulingana na CDC,  theluthi moja ya watu walioripotiwa kuugua katika mlipuko wa hivi karibuni wamekuwa ni watoto walio chini ya umri wa miaka mitano
Wagonjwa wapatao 343 wamepelekwa hospitalini tangu katikakati ya mwezi wa Februari, lakini hakuna kifo kilichosababishwa na maradhi hayo kufikia sasa.
Ushauri wa CDC pia unajumuisha kjnawa mikono baada ya kuwahudumia au kuwashika kuku, na kuzuia watoto kuwagusa ndege.
Inakadiriwa kuwa bakteria aina ya salmonella - ambao wanaweza kupatikana katika nyama mbichi au ambazo hazijaiva, mayai au bidhaa za chakula-huwapata watu wapatao milioni 1.35 nchini Marekani kila mwaka, na vifo 420.
CDC ambalo ni shirika la umma la Marekani lenye jukumu la kutoa ushauri wa kiafya na namna ya kujikinga na magonjwa ya mlipuko,  wiki iliyopita kwa mfano, lilibadili muongozo wake kuhusu barakoa, likisema watu ambao wamepata chanjo kamili dhidi ya Covid-19 hawahitajiki tena kuzivaa katika maeneo mengi."
Covid 19: mbwa wa kunusa kuimarisha uchunguzi katika viwanja vya ndege - bbc news swahili,"Chanzo cha picha, JOHN AKEHURST
Mbwa wa kunusa wanaweza kuchangia katika juhudi za kuzuia kusambaa kwa ugonjwa wa corona katika jamii wakati ambao shughuli zinaanza kurejea katika hali ya kawaida, kulingana na wanasayansi.
Kama sehemu ya majaribio, mbwa wamepewa mafunzo kutambua harufu ya watu waliopata maambukizi ya virusi vya corona ambayo haiwezi kubainika kupitia pua ya mwanadamu.
Na hatua hii huenda ikawa na umuhimu mkubwa katika maeneo ya viwanja vya ndege au matukio ya watu wengi.
Lakini matokeo ya mbwa yatathibitishwa kwa vipimo vya maabara, watafiti wamesema.
Ingawa mbwa hao walifanilikiwa kubaini asilimia 88 ya maambukizi ya virusi vya corona, pia ilibaini asilimia 14 ya watu kimakosa ambao hawakuwa na virusi vya corona.
Mbwa wanaweza kuwa na uwezo wa hadi mara 100,000 wa kunusa zaidi ya mwanadamu na kipindi kirefu wamekuwa wakitumiwa kwa shughuli za kunusa kubaini dawa za kulevya na vilipuzi.
Utafiti wa hivi karibuni umeonesha kuwa mbwa - wanaweza kubaini harufu za kipekee za magonjwa ikiwemo saratani, ugonjwa wa kutetemeka wa Parkinson na malaria.
Kama sehemu ya majaribio ya sasa hivi, mbwa sita walipewa mafunzo kubaini harufu ya mwanadamu waliopata maambukizi ya virusi vya corona kwa kutumia soksi, barakoa na fulana za vitambaa mbali.
Baadhi ya watu ambao hawakuwa na virusi walibainika kuwa na homa ana kuhakikisha kwamba mbwa hao wamefanikiwa kubaini tofauti iliyopo kati ya ugonjwa wa Covid-19 na maambukizi mengine ya kupumua.
Mbwa hao walifanikiwa kunusa na kubaini magonjwa hata kama yalikuwa ni maambukizi mengine wakati mtu hakuwa na dalili au kiwango cha chini cha virusi katika mifumo yao ya mwili.
Dkt. Claire afisa mkuu wa Sayansi katika kituo cha mbwa wa kunusa kinachotoa mafunzo kwa walimu, alisema matokeo yalikuwa ushahidi zaidi kwamba mbwa wanaweza kutegemewa zaidi katika kubaini harufu ya magonjwa katika mwili wa mwanadamu.
Walibaini takriban asilimia 88 ya waliokuwa na maambukizi ya corona - ikimaamisha kuwa katika maambukizi 100, mbwa hao walishindwa kubaini watu 12 tu waliokuwa na maambukizi.
Lakini kati ya watu 100 ambao hawakuwa na maambukizi ya Covid-19, mbwa hao kimakosa walionesha kupitia njia ya majaribio ya kunusa - kwamba 14 kati yao walipata maambukizi.
Kwahiyo, ikiwa mtu mmoja kati ya watu 300 abiria kwenye ndege ndio mwenye maambukizi ya virusi vya corona, mbwa hao wana uwezo wa kubaini mtu huyo, lakini pia wanaweza kubaini kimakosa kuwa wengine 42 wamepata maambukizi.
Kupitia njia hii, wengi watabainiwa kuwa na maambukizi ingawa baadhi yao watakuwa hawana ikilinganishwa na njia ya upimaji ya pua.
Kwa hiyo timu ya watafiti inasema haipendekezi utumiaji wa mbwa pekee kubaini maambukizi ya virusi vya corona.
Chanzo cha picha, MDD
Lakini wanaamini kuwa mbwa wataweza kuwa kiungo muhimu katika upimaji wa virusi vya corona. Wanasema kuwa utumiaji wa mbwa, kisha kukafuatiwa na utumiaji wa vipimo vya pua kutafanikiwa kubaini asilimia 91 ya maambukizi ya virusi vya corona.
Pia kingine cha muhimu ni matokeo kujulikana kwa haraka kwasababu hata matokeo ya haraka zaidi sio chini ya dakika 15, huku mbwa wenye uwezo wa kunusa, inawachukua sekunde tu kubaini mgonjwa.
Pia mbwa wawili wanaweza kunusa watu 300 kwa nusu saa, watafiti wanasema.
Kiuhalisia ni kwamba, watu wanawea kunuswa wakiwa kwenye foleni wakielekea uwanja wa ndege au wakitaka kuingia katika tukio fulani na yeyote ambaye atabainiwa na mbwa, atafanyiwa majaribio ya kimaabara na bila shaka matokeo sahihi yatajulikana.
Na hili linaweza kupunguza idadi ya watu wanaotakiwa kuwa karantini.
Mbwa pia wanaweza kutumiwa katika maeneo ambayo hakuna uchunguzi wa kina kama vile kwenye vituo vya treni vyenye shughuli nyingi kusaidia kuzuia kusambaa kwa maambukizi ya virusi vya corona."
"Unywaji wa pombe una athari mbaya kwa ubongo, utafiti wabaini - bbc news swahili","Chanzo cha picha, Getty Images
Watafiti katika Chuo Kikuu cha Oxford wanasema hata unywaji kiasi wa pombe unahusishwa na kuenea zaidi kwa athari mbaya  kwenye ubongo kuliko ilivyotambuliwa awali.
Watafiti katika Chuo Kikuu cha Oxford wanasema hata unywaji kiasi wa pombe unahusishwa na kuenea zaidi kwa athari kwa athari mbaya  kwenye ubongo kuliko ilivyotambuliwa awali.
Utafiti huo umebaini kwamba kiasi chochote cha unywaji wa pombe kinaweza kukuletea madhara  kwenye ubongo wako
Utafi huo uliofanyika kwa watu 25,000 kwa kutumia hazina ya sampuli ya Ulaya unasema : ""Hakuna kiasi salama cha pombe kwa ubongo kilichobainika.
Chanzo cha picha, Getty Images
Unywaji wa kiasi wa Pombo unahusishwa zaidi na kusambaa kwa athari mbaya kwenye ubongo kuliko ilivyotambuliwa awali .""
Uliongeza kuwa: ""Watu binafsi wanaokunywa pombe au wenye shinikizo la damu na unene wa kupindukia wanaweza  kuathirika zaidi. Athari za kuathiriwa kwa ubongo kutokana na unywaji wa pombe huonekana kuwa kubwa zaidi   athari za mabadiliko .
Kiwango cha  'hatari ya chini '  cha miongozo ya unywaji wa pombe  kinapaswa kuangaliwa upya kwa kuzingatiwa athari zake kwa ubongo'' unasema utafiti huo
PICHA
Waandishi wa utafiti huu walisema kuwa utafiti wao ni wa kiuchunguzi, na waathiriwa hawawezi kubainika kutokana nao.  Lakini utafiti huo umekubaliwa na 'waasisi wenza' au vigezo ambavyo vinaweza kuwa na matokeo ya athari mbaya, kama vile umri, afya na  uzito wa mwili wa kupindukia.
Utafiti bado haujatathminiwa na watafiti wengine.
Utafiti huo uliwahusisha washiriki 25,378 kwa kutumia data kama vile umri, jinsia, elimu , ripoti binafsi ya kiwangio cha unywaji wa pombe, ukubwa wa ubongo na afya kwa kutumia scan za MRI, taarifa kuhusu hospitali  na matibabu ya bila kulazwa , pamoja na vipimo vya kumbukumbu.
Washiriki 11,854 walikuwa ni wanawake, na asilimia 60 ya washiriki walikuwa na umri wa zaidi ya miaka 50.
Utafiti ulibaini nini
Huku unywaji wa kawaida wa pombe ni jambo la kawaida na mara nyingi huonekana kama usiokuwa na athari kwa afya ya ubongo ,  utafiti huu ulibaini kuwa kila unywaji hupunguza uwezekano wa kutoathiriwa kwa ubongo . ""Unywaji wa kawaida wa pombe unahusishwa na usambaaji zaidi wa athari mbaya kwa ubongo kuliko ilivyotambuliwa awali ,"" ulisema.
Unywaji wa kiwango cha juu cha pombe kwa wiki ulihusishwa na athari mbaya zaidi karibu kote duniani ,"" ulisema utafiti . Pia ulibaini kuwa unywaji wa pombe ulichangia kwa kiasi kikubwa  athari nyingine zilizosababishwa na mambo mengine, ikiwa ni pamoja na uvutaji wa sigara.
Kikundi cha watafiti pia kilichunguza aina za unywaji, aina nyingine za vinywaji na hali nyingine za kiafya zilizoleta mabadiliko katika  athari za pombe kwa afya ya ubongo.
Walibaini kuwa hapakuwa na kiwango ""salama"" cha unywaji wa pombe -ikimaanisha kuwa unywaji au aina kiasi chochote cha pombe ni kibaya kuliko kutokunywa kabisa pombe.
Walibaini pia kuwa hakuna ushahidi kwamba aina ya kinywaji fulani -mfano  mvinyo, spiriti au bia indiyo iliyoleta madhara kwa ubongo.
Hatahivyo, hali fulani alizonazo mtu kama vile, shinikizo la juu la damu, unene wa kupindukia wa mwili au unywaji wa pombe, vinaweza kuwaweka watu katika hatari ya juu, Watafiti waliongeza .

Wataalamu wa magonjwa ya ubongo wanasema wakati bado hatujapata dawa za  tiba kwa magonjwa yanayoathiri ubongo kama  dementia, kufahamu juu ya mambo yanayoweza kuzuia madhara ya ubongo ni muhimu kwa afya ya umma."
Virusi vya corona: jinsi chanjo ilivyowaibua mabilionea tisa wapya - bbc news swahili,"Chanzo cha picha, Getty Images
Chanjo ya kukabiliana na virusi vya corona imefanya watu tisa kuwa mabilionea wapya, kundi moja na wanaharakati limesema na kutoa wito wa kutamatishwa kwa ""udhibiti na ukiritimba"" wa mashirika ya dawa katika teknolojia ya chanjo.
""Kati yao, mabilionea wapya 9 wana jumla ya utajiri wa dola bilioni 19.3  ambazo zinatosha kuchanja watu wote kutoka nchi za kipato cha chini mara 1.3,"" taarifa kutoka Muungano wa Kimataifa wa Chanjo imesema.
Kwa mujibu wa Shirika la Habari la Kimataifa la AFP, muungano huo, ambao ni mtandao wa mashirika na wanaharakati wanaoendeleza kampeni ya kumalizika kwa haki miliki  kwa chanjo ulisema kiwango hicho cha utajiri huo kimetokana na takwimu ya Orodha ya Matajiri ya Jarida la Forbes.
""Mabilionea hao ni mfano tu wa vile kampuni za dawa zilivyopata faida kubwa kutokana na ukiritimba uliopo katika upatikanaji chanjo hizi,"" amesema Anna Marriott kutoka Shirika la Oxfam, ambalo ni sehemu ya muungano huo.
Chanzo cha picha, Getty Images
Kama haitoshi, mbali na mabilionea hao wapya, mabilionea nane  wa zamani utajiri wao umeongezeka kwa dola bilioni 32.2 tangu kuanza kutolewa kwa chanjo, muungano huo umesema.
Aliyekuwa anaongoza katika orodha ya mabilionea wapya alikuwa ni mkurugenzi mtendaji Stephane Bancel wa kampuni ya Moderna, na mwenzake Ugur Sahin wa kampuni ya BioNTech.
Mabilionea wengine watatu walikuwa ni waanzilishi wenza wa kampuni ya utengenezaji chanjo ya China, CanSino Biologics.
Utafiti huo unawadia kabla ya Kongamano la Afya Duniani la G20 Ijumaa, ambako wito umekuwa ukiongezeka wa kuondolewa kwa muda kwa kinga ya haki miliki dhidi ya chanjo ya corona.
Wanaounga mkono wanasema kufanya hivyo kutaimarisha utengenezaji wa chanjo katika nchi zinazoendelea na kutatua suala la ukosefu wa usawa katika ufikiaji wa chanjo.
Marekani, pamoja na watu maarufu kama vile Papa Francis, wanaunga mkono wazo la kuondolewa kwa kinga ya hataza kimataifa.
Katika mkutano uliofanyika Paris uliokuwa unatafuta kuimarisha ufadhili kwa nchi za Afrika huku janga likiendelea, Rais wa Ufaransa Emmanuel Macron alitoa wito wa kuondolewa kwa ""mashrati yote hayo kwa misingi ya haki miliki ambako kunazuia uzalishaji wa aina fulani za chanjo"".
Chanzo cha picha, Getty Images
Tume ya Ulaya imesema suala hilo litakuwa ""majadiliano wenye tija"" katika mazungumzo ya Shirika la WTO.
""Watu elfu kadhaa wanafariki dunia kila siku nchini India, inaumiza moyo... kuweka maslahi ya mabilionea mbele dhidi ya mamilioni walio na uhitaji wasiojua la kufanya,"" aliongeza.
Watengenezaji chanjo wamesititiza kuwa ulinzi wa hataza sio kikwazo cha kuongeza uzalishaji wa chanjo.
Wamezungumzia masuala kadhaa - kuanzia kuanzishwa kwa viwanda vya utengenezaji chanjo hadi utafutaji wa nyenzo, na upatikanaji wa nguvu kazi waliohitimu - ni changamoto katika mchakato wa uzalisaji."
Waathirika wa operesheni ya virutubisho vya matiti kufidiwa - bbc news swahili,"Zaidi ya wanawake 2,500 ambao ni waathirika wa sakata ya upandikizaji matiti wanastahili kupokea fidia, mahakama ya rufaa nchini Ufaransa imesema.
Pia mahakama hiyo imeunga mkono uamuzi wa awali ulioipata kampuni moja ya Ujerumani ya TUV Rheinland, iliyokuwa imepewa cheti cha usalama, kwamba ina makosa katika upandikizaji huo uliokuwa na dosari, ikiwemo uzembe.
Kesi hiyo huko mjini Paris inajumuisha wanawake 540 wa Uingereza, ambao walipata madhara ya muda mrefu ya kiafya baada ya kufanyiwa upandikizaji wa matiti.
Matokeo ya kesi hiyo, huenda yakachangia pakubwa kesi zingine za waathirika wengine.
Jan Spivey ni mmoja kati ya wanawake walioathirika katika kesi hii. Alipewa virutubisha vya matiti baada ya kufanyiwa upasuaji wa kuondoa matiti kwasababu ya ugonjwa wa saratani.
Alianza kutokwa na vidonda na kupata maumivu makali kwenye viungo vya mwili, kifuani na mgongoni, uchovu, kuumwa na kichwa na kupata wasiwasi. Na kubaini kuwa upasuaji aliofanyiwa wa upandikizaji matiti umekuwa ukivuja silikoni ndani ya mwili wake.
Anasema upandikizaji huo umekuwa na athari kubwa sana katika afya yake ya akili.
""Upasuaji wa kurutubisha matiti niliofanyiwa miaka 20 iliyopita, bado unaniathiri maishani mwangu hadi hii leo, afya yangu na ustawi wangu.""
""Nimekuwa na hasira sana kila siku ya kipindi chote hicho cha miaka 20. Na kuna uwezekano mkubwa kati ya yale ninayotarajia, ni kuondokana na hisia ya hasira na majonzi.""
Kati ya mwaka 2001 na 2010, vipandikizi hivyo vya kiwango duni vilitengenezwa na kampuni moja ya Ufaransa.
Kampuni hiyo ilifilisika mwaka 2010 na mwasisi wake baadaye akafungwa jela baada kubainika kuwa vipandikizi vilivyokuwa vinatumika vilikuwa vimejazwa vipande vya silikoni duni ambavyo havikuwa vimeidhinishwa kwa matumizi ya binadamu.
Inakadiriwa kuwa hadi wanawake 400,000 kote duniani walikuwa wamepata matibabu ya upandikizaji huo duni ambao ulikuwa kinyume na sheria.
Amerika Kusini ndio iliyoathirika zaidi, hasa Colombia ambapo inakadiriwa kuwa wanawake 60,000 ni waathirika huku nchini Uingereza ikisemekana kuwa wanawake 47,000 wameathirika.
Olivier Aumaître, mwanasheria anayemwakilisha Jan Spivey na wengine karibu 2,700 katika kesi iayoendelea sasa hivi, anatarajia kuwa baada ya miaka 10 ya kupigania haki ya wanawake hao mahakamani, Alhamisi, itakuwa siku muhimu kwao.
""Tunatarajia kufika kipindi ambacho kitakuwa mapinduzi. Uamuzi chanya pengine utakuwa ndio unatamatisha kipindi kirefu cha maswali mengi ambacho wamekipitia. Na pia kiasi cha fidia yenyewe kitakuwa mwanzo mpya kwa waathirika.""
Kesi hiyo ambayo inafahamika kama TUV1, ilikuwa ya kwanza kuwasilishwa mahakama miaka kumi iliyopita dhidi ya kampuni ya Ujerumani ambayo ilitoa cheti kinachohakikisha usalama cha Ulaya kwa vipandikizi vilivyokuwa vinatumiwa.
Mahakama ya rufaa huko Paris itaamua ikiwa kampuni hiyo ya Ujerumani ilifanya uzembe na ikiwa ni hivyo, ikiwa wanawake walioathirika wanastahili kufidiwa.
Uamuzi wa mahakama unatarajiwa kuwa na athari kubwa zaidi kwa karibu wanawake 20,000, nusu yao wakiwa ni raia wa Uingereza, ambao nao pia wamewasilisha kesi yao mahakamani huko Ufaransa.
Alifie Jones yuko nyumbani na kijana wake ambako amekuwa akiendelea kupata afueni baada ya kuondolewa vipandikizi vya matiti alivyokuwa amewekewa mwezi uliopita.
Na hatimaye, akashawishiwa na rafiki yake kuondoa vipandikizi alivyowekewa baada ya kupitia machungu memgi kwa miaka mingi mno.
Anasema kibaya zaidi, alikuwa anajiuliza mbona kila wakati anaumwa: ""Bila kujua chanzo cha matatizo, magojwa ya ajabu ajabu na hata kushindwa kufanya mazoezi. Kushindwa kuwa mchangamfu, kutoishi maisha yangu ninavyotaka yaani nilikosa furaha kila wakati.""
Daktari wa upasaji alishutuka alichokiona baada ya kufanya upasuaji na kuondoa moja ya vipandikizi. Kilikuwa kimevunjika vunjika vipande vipande mwilini mwake - na mwili wake ukawa unaingia jeli ya silikoni inayotumika viwandani.
""Siamini vipande vile ndio nilikuwa nimepandikizwa. Sijui viliidhinishwa vipi na mamlaka, sijui.
""Nilihisi vibaya kwa kuukosea mwili wangu na kwanini niliwekwa. Lakini nina hasira zaidi kuwa mwanadamu anaweza kumtendea binadamu mwingine kitendo kama hicho.""
Hata hivyo, kampuni ya TUV Rheinland ilikanusha madai hayo ingawa ikakataa kusema lolote."
Corona: madaktari wasema ripoti kuisaidia tanzania kukabiliana na maradhi - bbc news swahili,"Kufuatia kuwasilishwa kwa ripoti hiyo ya Corona kwa Rais Samia Suluhu, mwandishi wa BBC Leonard Mubali muda mfupi uliopita amefanya mahojiano na Rais wa Chama cha Madaktari Tanzania, Dokta Shadack Mwaibambe, na kwanza amemuuliza amepokeaje ripoti hiyo ya kamati maalumu kuhusiana na Covid 19?"
"Kufanya kazi kwa muda mrefu kunaua watu 745,000 kwa mwaka, utafiti umebaini - bbc news swahili","Chanzo cha picha, Getty Images
Kufanya kazi kwa saa nyingi kunasababisha vifo vya mamia ya maelfu ya watu kwa mwaka, kulingana na Shirika la Afya Duniani (WHO).
Utafiti wa kwanza kufanywa duniani unaonesha kuwa watu 745,000 walifariki dunia mwaka 2016 kwa sababu ya ugonjwa wa kiharusi na ugonjwa wa moyo kutokana na kufanya kazi kwa muda mrefu.
Ripoti hiyo ilibaini kuwa watu wanaoishi Kusini Mashariki mwa Asia na Magharibi mwa eneo la Pasifiki ndio walioathirika zaidi.
Shirika la WHO limesema kwamba huenda hali hiyo ikazorota zaidi kutokana na janga la virusi vya corona.
Utafiti huo umebaini kuwa kufanya kazi kwa saa 55 au zaidi kwa wiki kulihusishwa na hatari ya kupata ugonjwa wa kiharusi kwa asilimia 35 na hatari ya kupata ugonjwa wa moyo kwa asilimia 17 ikilinganishwa na kufanyakazi saa 35 hadi 40 kwa wiki.
Utafiti huo umeonesha kuwa Shirika la Wafanyakazi duniani (ILO) pia limeonesha kuwa karibu robo tatu ya waliofariki dunia kutokana na kufanya kazi kwa muda mrefu walikuwa katika umri wa makamo au wazee.
Mara nyingi, vifo hutokea baadaye, hata miongo kadhaa baadaye.
Chanzo cha picha, Getty Images
Wakati utafiti huo haukujumuisha kipindi cha janga la corona, maafisa wa WHO, Wamesema, mabadiliko ya hivi karibuni watu kufanya kazi nyumbani na kupungua kwa kasi ya uchumi huenda kumeongeza hatari zinazohusishwa na kufanyakazi kwa kipindi kirefu.
""Kuna ushahidi unaonesha kuwa nchi zinapofunga shughuli za kiuchumi, saa za kufanya kazi zinaongezeka kwa karibu asilimia 10,"" Afisa wa WHO Frank Pega amesema.
Ripoti hiyo inasema kufanya kazi kwa muda mrefu kulikadiriwa kuchangia karibu theluhi moja ya magonjwa yote yenye kuhusishwa na jambo hilo.
WHO imependekeza kuwa sasa wakati umewadia kwa waajiri kuchukua hatua wakati wanafuatilia hatari za kiafya kazini kwa wahudumu wao."
Zifahamu hatua sita zinazotumika kupandikiza mimba - bbc news swahili,"Wizara ya Afya nchini Tanzania imetangaza kuwa hospitali kuu ya rufaa nchini humo ya Muhimbili inatarajiwa kuanza kutoa huduma za upandikizaji mimba kwa wanawake hivi karibuni.
Huduma hiyo ya kitabibu imekuwa ikitumika sehemu mbalimbali duniani kwa miongo minne sasa na katika miaka ya hivi karibuni imezidi kusogezwa katika hospitali za umma katika maeneo ambayo wananchi wake hawana uwezo wa kuipata huduma hiyo katika hospitali binafsi.
Mtoto wa kwanza kuzaliwa kwa kutumia njia ya upandikizaji wa mimba alikuwa ni Bi Louise Brown aliyezaliwa Julai 25 nchini Uingereza. Wazazi wake walihangaika kupata mtoto kwa miaka tisa bila mafanikio kabla ya kukutana na madaktari ambao waliwatumia katika majaribio ya njia hiyo na hatimaye kufanikiwa kupata mtoto.
Katika hali ya kawaida, mimba hutunga kupitia tendo la ndoa pale mbegu za kiume ama manii zinapoungana na yai la mwanamke.
Kupandikiza mimba, ama kwa kimombo In Vitro Fertilization (IVF) ni mchakato wa kuunganisha yai la mwanamke na mbegu za mwanaume nje ya mwili wa binadamu katika maabara na kisha kurudishwa kwenye mwili wa mwanamke ili mimba ikue.
Utaalamu huo uligunduliwa miongo minne iliyopita na wanasayansi watatu wabobezi wa magonjwa ya uzazi kutoka nchini Uingereza amabao walikuwa wanatafuta njia mbadala kwa wanawake wanaoshindwa kushika mimba kwa hali ya kawaida. Wanasayansi hao ni Profesa Robert Edwards, Dkt. Patrick Steptoe na Dkt. Jean Purdy.
Prof Edwards alifanikiwa kufanya urutubishaji wa yai na manii katika maabara mwaka 1968 lakini aliendelea kuboresha utafiti wake na Dkt. Steptoe na Dkt. Purdy mpaka mwaka 1977 walipokutana na Bw. John na mkewe Lesley Brown ambao walishindwa kupata mtoto kwa miaka tisa.
Kwa mujibu wa jarida la Science Daily, kufikia Julai 2018 takriban watoto milioni nane walikuwa wamezaliwa kwa kutumia utaalamu huo duniani kote.
Idara ya Huduma za Afya ya Uingereza (NHS) imeorodhesha hatua sita ambazo hufuatwa na madaktari wa masuala ya uzazi katika upandikizwaji wa mimba. Hatua zote sita hizo ni kwa upande wa wanawake. Kwa wanaume kuna hatua moja tu.
Hatua ya kwanza ni kusimamsha mzunguko wa kawaida wa hedhi. Katika hatua hii mwanamke hupewa dawa kwa njia ya kunusa ama sindano kwa muda wa wiki mbili. Hatua hii ni muhimu ili kuboresha ufanisi wa dawa za hatua inayofuata.
Hatua ya pili ni kuboresha uzalishaji wa mayai. Baada ya kusimamisha mzunguko wa kawaida wa hedhi, mwanamke hupatiwa homoni ya FSH ambayo inanchochea uzalishaji mkubwa wa mayai. Homoni hiyo hutolewa kwa njia ya sindano kwa siku 10 mpaka 12 mfululizo.
""FSH inaongeza idadi ya mayai ambayo ovari (mfuko ambao mayai huzalishwa kwenye mwili wa mwanamke) zako huzalisha . Hii inamaanisha mayai mengi zaidi yanaweza kuchukuliwa kwa ajili ya urutubishwaji. Uwepo wa mayai mengi yaliyorutubishwa, kliniki inakuwa na mawanda makubwa ya kuchagua kiini tete (embryo) cha kutumika katika matibabu yako,"" unaeleza mtandao wa Idara ya Huduma za Afya ya Uingereza (NHS).
Hatua ya tatu ni kukagua maendeleo ya hatua mbili za awali. Hospitalai hufanya vipimo mbalimbali ikiwemo kupiga picha (ultrasound) ya ovari zako na wakati mwengine hata vipimo vya damu. Saa 34 mpaka 38 kabla ya mayai ya mayai kuvunwa, mwanamke anayepitia matibabu haya huchomwa sindano ya mwisho ya homoni ambayo inasaidia mayai kukomaa.
Hatua ya nne ni kuvuna mayai kutoka kwenye mwili wa mwanamke. ""Utapigwa ganzi kisha mayai yako yatavunwa kotoka kwenye ovari zako kwa kutumia sindano maalumu inayopitishwa kwenye uke. Upitishwaji wa sindano hiyo kutoka ukeni mpaka kwenye ovari unaongozwa kwa kutimia picha za ultrasound,"" inaeleza NHS.
Hatua hii huchukua dakika 15 mpaka 20 kukamilika. Baadhi ya wanawake hupata maumivu kidogo ya tumbo ama kutokwa na damu ukeni baada ya hatua hii.
Wakati hatua hii ikiendelea, hatua moja anayopitia mwanaume nayo hufanyika, ambapo hutakiwa kutoa manii na kuiwasilisha hospitali haraka iwezekanavyo ambapo wataalamu watachukua mbegu bora zaidi kwa ajili ya kuzitumia kwenye hatua ya tano ya mwanamke.
Hatua ya tano ni kurutubisha yai. Hatua hii inafanyika kwenye maabara ambapo wataalamu wanaunganisha yai na mbegu za mwanaume na yai la mwanamke.
Baada ya saa 16 mpaka 20 madaktari huangalia kama yai limerutubishwa vyema. Kwa kawaida hurutubisha zaidi ya yai moja ili kupata lile ambalo lina hali nzuri zaidi kwa ajili ya kulipandikiza katika tumbo la uzazi la mwanamke.
Mayai yaliyorutubishwa (kiini tete) huendelea kukua ndani ya maabara kwa muda wa siku sita kabla ya kuhamishiwa kwenye tumbo la uzazi ama kwa jina lengine mji wa mimba wa mwanamke.
Hatua ya mwisho ni kuhamisha kiini tete kutoka maabara mpaka mji wa mimba. Baada ya mayai kuvunwa, mama mjamzito mtarajiwa hupewa homoni maalumu ya kuuandaa mji wa mimba kuweza kubeba kiini tete. Kuhamishiwa kiini tete katika mji wa mimba hufanyika kwa kupitia mrija maalumu unaopitishwa kwenye uke wa mjamzito mtarajiwa.
Hatua hii ni rahisi kuliko ya kuvuna mayai, na hivyo kwa kawaida ganzi haihitajiki.
Chanzo cha picha, Getty Images
Baada ya kiini tete kuhamishiwa kwenye mji wa mimba, hushauriwa kusubiri kwa takribani wiki mbili kabla ya kufanya kipimo cha mimba ili kuona kama matibabu hayo yamefanikiwa.
Baadhi ya hospitali hushauri kutumika kwa kipimo cha mimba cha kawaida cha mkojo ukiwa nyumbani na ukishapata majibu uwapelekee. Hospitali nyengine hutaka urejee kwa ajili ya kipimo cha damu ambacho kinatoa majibu ya uhakika zaidi.
Endapo mimba itakuwa imetunga, basi kliniki za kawaida kwa mama mjamzito huendelea mpaka pale atakapojifungua.
Si mara zote IVF hufanikiwa, na inapotokea hali kama hiyo, madaktari hutoa ushauri wa kitabibu na kupewa fursa ya kuamua kujaribu tena matibabu hayo baada ya muda."
Virusi vya corona: mucormycosis 'kuvu nyeusi’ inayowalemaza wagonjwa wa covid india - bbc news swahili,"Chanzo cha picha, Getty Images
Jumamosi  asubuhi,  Dkt  Akshay Nair,  ambaye ni daktari bingwa wa upasuaji wa macho mwenye makao yake Mumbai alikuwa anasubiri kumfanyia upasuaji mwanamke mwenye umri wa miaka 25 ambaye alikuwa amepona  Covid-19  wiki tatu zilizopita.
Ndani ya chumba cha upasuaji tayari mtaalamu huyo  wa macho, masikio na pua alikuwa anaendelea na kazi kumshugulikia mgonjwa wa kisukari.
Alikuwa ameingiza mrija ndani ya pua na alikuwa anatoa nyama iliyokuwa imepata maambukizi ya  kuvu ya mucormycosis, aina nadra ya maambukuzi ya kuvu,  lakini hatari. Maambukizi haya yanayoua huathiri pua, macho na wakati mwingine huushambulia ubongo.
Baada ya kumaliza mafunzo yake ya chuo, daktari, Nair angefanya upasuaji wa saa tatu wa kuondoa jicho la mgonjwa.
""Nitakua nikitoa jicho lake ili kunusuru maisha yake. Hivyo ndivyo ugonjwa huu unavyokuwa ,"" Dkt Nair anasema.
Wakati wimbi kali la pili la maambukizi ya Covid-19 linaloua watu likiikumba India, madaktari sasa wanaripoti ongezeko la haraka la visa vya maambukizi ya  nadra ya kuvu -ambao pia huitwa  ""black fungus"" - miongoni mwa wagonjwa waliopona  Covid-19.
Mucormycosis ni nini?
Mucormycosis ni maambukizi ya nadra sana.  Hutokea pale mtu anapokaa katika mazingira ya ukungu unaofanana na kamasi ambao kwa kawaida hupatikana katika udongo, mimea, mbolea na matunda yaliyooza, na makamasi ya watu wenye afya,"" anasema Dkt Nair.
Huathiri pua, ubongo na mapafu na unaweza kutishia maisha kwa watu wenye maradhi ya kisukari au wenye tatizo kubwa la ukosefu wa kinga mwilini kama vile, watu wenye magonjwa ya saratani au  HIV/UKIMWI
Madaktari wanaamini   mucormycosis,  ambayo kwa ujumla  ina uwezekano wa kuua kwa kiwango cha  50%, huenda husababishwa na matumizi ya homoni zinazotengenezwa na binadamu (steroids), tiba ambayo hutumiwa kwa mtu mgonjwa wa Covid-19 ambaye maisha yake yamo hatarini.
Steroids hupunguza hali ya kuungua katika mapafu kutokana na Covid-19 na inaonekana kusaidia kuzuia baadhi ya uharibifu  ambao unaweza kutokea wakati mfumo wa kinga ya mwili unapohangaika  kupambana na virusi vya corona.
Lakini pia zinazuia upungufu wa kinga ya mwili na kusukuma juu viwango vya sukari ya mwili miongoni mwa  wagonjwa wenye kisukari na wasio na kisukari wanapopata maambukizi ya Covid-19.
Inadhaniwa kwamba kushuka huku kwa kinga ya mwili kunaweza kusababishwa na visa hivi vya kuvu aina ya mucormycosis.
Chanzo cha picha, Getty Images
""Kisukari hushusha kinga ya mwili, virusi vya corona vinaizidisha , na halafu   steroids ambayo husaidia kupambana na Covid-19  huwa kama mafuta kwenye moto kwa kuzidisha hali hiyo  ,"" anasema Dkt Nair.
Dkt Nair - anayefanya kazi katika hospitali tatu mjini Mumbai, mojawapo ya miji iliyoathiriwa sana na wimbi la pili -anasema amekwisha shuhudia wagonjwa wapatao 40  wakiwa wanaugua kuvu hiyo  mwezi Aprili.
Wengi wao walikuwa na ugonjwa wa kisukari  na walikuwa wamepona Covid-19 wakiwa nyumbani. Kumi na mmoja kati yao ilibidi wafanyiwe upasuaji  wa kuondoa macho yao.
Kati ya Disemba na Februari, madaktari wenzake katika hospitali za miji mitano  - Mumbai, Bangalore, Hyderabad, Delhi na  Pune -waliripoti visa 58  vya maambukizi hayo.
Wengi wa wagonjwa waliyapata maambukizi katika kipindi cha sku 12 na 15 baada ya kupona  Covid-19.
Hospitali yenye shughuli nyingi ya  mjini Mumbai Sion,  imeripoti wagonjwa 24 wa maambukizi ya kuvu, katika kipindi cha miezi miwili,kulingana na  Dkt  Renuka Bradoo,  kuu wa kitengo cha magonjwa ya masikio, macho na koo.
Kumi na mmoja kati yao ilibidi apoteze jicho , na sita kati yao walikufa. Wengi miongoni mwa wagonjwa hao walikuwa na umri wa kati wa utu uzima waliokuwa na ugonjwa wa kisukari na walipata kuvu(fungus) baada ya kupona . ""Tunashuhudia tayari visa viwili hadi vitatu kwa wiki. Ni tatizo katika kipindi hiki cha janga ,"" alisema.
Dkt Nair anasema amekutana na visa visivyopungua 10 mjini Mumbai  katika kipindi cha miaka mwili iliyopita. ""Mwaka huu ni kitu tofauti,"" anasema
Katika  Bengaluru, Dkt  Hegde hajawahi kushuhudia zaidi ya kisa kimoja au viwili kwa mwaka katika kipindi cha muongo mzima alichofanya kazi ya udaktari , lakini anasema pia mwaka huu visa vimeongezeka.
Wagonjwa wanaougua  maambukizi ya kuvu ( fungal infection) wana dalili za  kuvimba na kutokwa damu puani, uvimbe wa jicho, kushindwa kuona vyema na hatimaye, kupoteza kabisa uwezo wa kuona.
Kunaweza kuwa na ngozi yenye vipele vyeusi kando ya pua.
Madaktari wanasema wengi miongoni mwa wagonjwa wao hufika wakiwa wamechelewa hospitalini, wakati tayari wanapoteza uwezo wa kuona, na hivyo kuwabidi madaktari kuwafanyia upasuaji wa kuyaondoa macho yao ili kuzuia maambukizi kuufikia ubongo.
Katika baadhi ya wagonjwa,madaktari nchini India wanasema, wagonjwa wamepoteza uwezo wao wa kuona katika macho yao yote mawili. Na katika visa vya nadra, madaktari wamelazimika kuondoa kabisa mifupa ya taya ili kuzuia ugonjwa kusambaa  katika maeneo mengine ya mwili.
Njia mojawapo ya kuzuia uwezekano wa maambukizi ya kuvu ni kuhakikisha kwamba wagonjwa wa Covid-19 - wanapopokea matibabu  na baada ya kupona wanapewa dozi sahihi na kupewa homoni za  steroids ipasavyo , anasema dokta Rahul Baxi,daktari bingwa wa maradhi ya kisukari mwenye makao yake Mumbai.
Anasema aliwatibu wangonjwa wapatao 800 wenye kisukari waliokuwa na  Covid-19 mwaka uliopita, na hakuna hata mmoja wao aliyepata maambukizi ya kuvu. ""Madaktari wanapaswa kujali viwango vya sukari ya mwili baada ya wagonjwa kuruhusiwa kwenda nyumbani ,"" anasema dokta Baxi.
Mgonjwa wake mwenye umri mdogo kwa wote alikuwa na miaka 27 mwanaume, ambaye hata hakuwa na maradhi ya kisukari . ""Ilitubidi tumfanyie upasuaji wakati wa wiki yake ya pili ya Covid-19  na kuondoa jicho lake. Ni pigo kwa kweli.""
Chanzo cha picha, EPA"
Je maambukizi ya njia ya mkojo ni ugonjwa wa zinaa? - bbc news swahili,"Chanzo cha picha, Getty Images
Maradhi ya njia ya mkojo (Urinary track Infections-UTIs), ni maambukizi ambayo baadhi ya watu wamekuwa wakiyafananisha na maradhi ya zinaa. Hii ni kutokana na kwamba maambukizi haya hushambulia na kuathiri sehemu zinazokaribiana na za siri au hata sehemu zenyewe za siri  za  mwanadamu. Lakini je, ukweli ni upi kuhusu maradhi haya na wataalamu wanasemaje?
BBC Idhaa ya Kiswahili imezungumza na muathiriwa wa UTI pamoja na daktari bingwa wa magonjwa ya uzaji pamoja na UTI.
Zainab Nkumbo Kayenga (sio jina lake halisi), ni mama wa watoto watatu  mwenye umri wa miaka 32, ambaye alipitia changamoto kubwa wakati alipopata maambukizi ya UTI kwa mara ya kwanza.
''Nilipopata UTI kwa mara ya kwanza  nilihisi maumivu makali upande wa chini wa tumbo, na nilipokuwa nikienda haja ndogo nihisi uchungu sana...nilidhani ni maumivu ya tumbo tu ya kawaida, nikahisi ni hali tu ya ujauzito, kwasababu ndio kwanza nilikuwa nimepata ujauzito. Lakini maumivu hayakuisha na baada ya siku chache nilianza kukojoa mkojo wenye damu, nikaanza kutoa harufu sehemu za siri,  ikabidi niende hospitalini na kupewa dawa...ndipo nilipoambiwa nilikua ninaumwa UTI'''
Bi Zainab anasema katika kipindi hiki mumewe alimshuku kuwa alimletea ugonjwa wa zinaa:
''Kilikuwa ni kipindi kigumu sana kwani mume wangu alidhani nina ugonjwa wa zinaa na kuamua kunitenga na kunikasirikia na hata kutishia kuwa angeniacha. Hata hivyo daktari alimueleza kuwa alichokua akikidhania sicho'' Zainab aliiambia BBC kwa njia ya simu.
Dkt. Iganatius Kibe, daktari bingwa wa magonjwa ya uzazi nchini Kenya, anasema UTI ni ugonjwa ambao huwapata wanawake wengi na mara nyingi wanawake wajawazito wamekuwa wakiupata kutokana na mabadiliko ya homoni za mwili wakati mama anapopata ujauzito.
Hata hivyo anasema maambukizi haya ya njia ya mkojo yameongezeka zaidi nyakati hizi  kwasababu wanawake wengi wamekuwa wakitumia mbinu mbalimbali za kusafisha sehemu zao za siri:
''Mara nyingi wanawake wanafikiria wanaume ndio wanawaletea ugonjwa huu wa UTI, kwasababu wanatumia vitu mbalimbali kusafisha sehemu zao za siri  kama vile kemikali, avokado, maziwa ya mgando, yote haya yanaharibu tindikali asilia ambayo inasafisha sehemu ile ya siri ya mwanamke...matokeo yake tindikali hii tunaiita PH kwa lugha ya kitaalamu  ikiisha pale unapata mwanamke anaanza anapata maambukizi ya kudumu ya UTI,  kujikuna na kutoa maji maji ya  harufu mbaya'' anasema Dkt. Iganatius Kibe.
Chanzo cha picha, Dkt Ignacius Kibe
Dkt Kibe anasema maambukizi ya njia ya mkojo- UTIs, yamekuwa yakiibua mgogoro baina ya wenza au wanandoa huku wakilaumiana kila mmoja kumletea mwenzake ugonjwa wa zinaa.
''Tatizo hili nalishuhudia kila mara, hasa maambukizi haya ya UTI yanapogeuka na kuwa ugonjwa wa zinaa. Unapata UTI ilianza kama maambukizi ya kawaida yanayosababisha kuungua kwa kibofu cha mkojo na mirija ya mikojo, lakini baadaye hali hii inahamia katika sehemu za siri za mwanamke na kuziunguza hadi kwenye shingo ya uzazi na kusambaa hadi shemu nyingine na eneo zima la nyonga tunaita -Pelvic Inflammatory Disease . Inapofikia hapo mwanamke anaweza kumuambukiza mwanaume bakteria wale na hapo ndio unageuka kuwa ugonjwaa wa zinaa'' anasema Dkt Kibe.
Daktari anawashauri wanaume wenye wenzi waliopatwa na maambukizi ya UTI kuambatana na wake zao na kufanyiwa vipimo vya maabara kubaini iwapo wameambukizwa bakteria aina ya E.colli na aina nyingine za bacteria na hata virusi ili wawe na uhakika na afya zao.
UTI ni nini hasa?
Kulingana na madaktari bingwa wa magonjwa ya uzazi pamoja na, maambukizi ya njia ya mkojo husababishwa na vimelea au bakteria hatari ambao huzidi uwezo wa kinga ya mwili katika mfumo wa mkojo.  Maambukizi haya yanaweza kuathiri mafigo, kibofu cha mkojo  na mirija inayopita katikakati ya viungo hivyo.
Tafiti mbalimbali zinaonesha kuwa UTI ni mojawapo ya aina za maambikizi yanayowakumba watu wengi zaidi duniani na watu takriban milioni 8.1 hutembelea hospitali au kliniki kila mwaka kuwaona madaktari kutokana na maradhi haya.
Maambukizi ya mkojo yanaweza kugawanywa katika aina mbili  ya  njia ya juu ya mkojo  na  ya njia ya chini. Njia ya juu inajumuisha  figo na mrija unaopeleka mkojo katika kibofu cha mkojo (ureter), na njia ya chini ya mkojo yenye kibofu cha mkojo na mrija unaoelekea sehemu ya nyonga.
Kwa wengi maambukizi ya njia ya mkojo husababishwa na bakteria aina  E. coli , ambayo kwa kawaida hupatikana katika mfumo wa mmeng'enyo wa chakula.
Dalili za UTI
Dalili za maambulizi ya UTI zinategemea una umri gani, jinsia na ni sehemu gani imeathiriwa ya njia ya mkojo.
Dkt kibe anashauri ni vyema kwa mtu kufanyiwa  vipimo  vya maabara vya mkojo na damu kabla ya kupewa dawa za kutibu UTIs ili kubaini ni aina gani ya bakteria wanaosababisha maambukizi uliyonayo.
Chanzo cha picha, Getty Images
Zaidi ya asilimia 50 ya wanawake wote hupata walau wakati mmoja maambukizi ya UTI maishani mwao, huku asilimia 20 na 30 wakipata maambukizi ya mkojo yanayojirudia, zinasema tafiti mbalimbali.
Wanawake wajawazito wanakabiliwa na uwezekano mkubwa wa kupata maambukizi ya UTI kuliko wanawake wengine, lakini maambukizi hayo yanapotokea yana uwezekano mkubwa wa kusambaa hadi katika mafigo,  Hii ni kwasababu ya mabadiliko mwilini wakati waujauzito yanayoathiri njia ya mkojo.
Maambukizi ya UTI miongoni mwa wanawake wajawazito yanaweza kusababisha hatari ya afya za wakinamama wajawazito na watoto na hivyo DKT anasharu kuwa wanawake wajawazito wanapaswa kufanyiwa vipimo kubaini uwepo wa bakteria katika mkojo wao, hata kama hawana dlili na kutibiwa kwa dawa za abitiotics kuzuia usambaaji wa bakteria hao.
Chanzo cha picha, iStock
Watu wa rika zote na jinsia zote wanaweza kupata maambukizi haya ya njia ya mkojo.  Hatahivyo, baadhi ya watu wana hatari ya kupata. Mambo yafuatayo yanaweza kuongeza uwezekano wa kusababisha UTI:
Mambukizi mengi ya njia ya mkojo huwa sio makali, lakini baadhi yanaweza kusababisha matatizo makubwa, hususan yanaposhambulia sehemu ya juu ya njia ya mkojo.
Chanzo cha picha, Getty Images
Ugonjwa wa muda mrefu wa figo au unaorejea rejea unaweza kusababisha uharibifu wa kudumu, na baadhi ya maambukizi ya ghafla ya figo yanaweza kutishia maisha, hususan ni kama bakteria wataingia kwenye mfumo wa damu hali inayofahamika kama epticaemia kwa lugha ya kitaalamu.
Pia huongeza hatari ya wanawake kujifungua vijusi au wenye uzito wa chini wanapozaliwa.
Kuna hatua mbalimbali ambazo zikichukuliwa zinaweza kupunguza hatari ya kupata maambukizi ya UTI. Kulingana na Dkt Ignatius Kibe njia kuu ya kuzuia maambukizi ya njia ya mkojo ni pamoja na kuacha kutumia vipodozi, mafuta, losheni, manukato, kemikali na vitu vingine kusafisha sehemu za siri.
''Sisi madaktari hatutaki mwanamke aweke tindikali sehemu zake za siri, tindikali ya mwili asilia iliyopo kwenye njia za mkojo na uke inatosha...wanawake waache kabisa'', alisisitiza Dkt Kibe na kuongeza kuwa: ''Hiyo sehemu iachwe tusije tukaiharibu kwa kuoshwa na makemikali hatutaki kamwe!. Dawa zinazonunuliwa na kuweka sehemu za siri ziachwe!'', alisema.
Hatua mbali mbali ambazo zikichukuliwa zinaweza kupunguza hatari ya kupata maambukizi ya UTI:
Maambukizi ya UTI kwa wanaume.
Chanzo cha picha, iStock
UTI ni maambukizi ya nadra kwa wanaume. Wanaume wenye chini ya umri wa miaka 50 wanaopata maambukizi haya ni kati ya 5 na 8 katika kila wanaume 10,000 zinasema tafiti. Hatari ya maambukizi haya huongezeka kutokana na umri.
Wanaume wanapopata maambukizi ya njia ya mkojo huathirika maeneo sawa na ya wanawake.
Kwa wanaume, hatahivyo, saratani ya korodani pia husababisha hatari ya maambukizi ya UTI.
Mwanaume aliyetahiriwa ana uwezekano mdogo zaidi wa kupata maambukizi ya njia ya mkojo kuliko mwanaume ambaye hajatahiriwa.
Mchakato wa matibabu utakuwa sawa na ule unaopitiwa wanawake wenye maambukizi ya mkojo."
Chanjo ya corona: athari ya mabadiliko ya kipindi cha hedhi yachunguzwa - bbc news swahili,"Chanzo cha picha, Getty Images
Wakati unapoelekea kupatiwa chanjo,  huenda utaonywa kuhusu madhara , kama vile joto mwilini, kuumwa na kichwa, uchungu mkononi kwa siku moja au mbili .
Hatahivyo mabadiliko ya hedhi yako hayataorodheshwa katika orodha hiyo.
Wanawake mitandaoni kote duniani wameanza kuuliza iwapo hedhi za mapema , zenye uzito ama zile za maumivu huenda ni madhara yanayotokana na chanjo.
Dkt. Kate Clancey , alisambaza katika mtandao wa twitter uzoefu wake wa hedhi nzito isio ya kawaida baada ya kupatiwa chanjo ya Moderna na alipata madhara kama  hayo.
Huku madaktari wenzake wa zamani kama vile Dkt Katherine Lee wakianzisha utafiti wa kutafuta maoni kutoka kwa watu, bado hatujui iwapo chanjo inasababisha mabadiliko hayo - Utafiti haujafanywa .
Kuna uwezekano kwamba wanawake wanaweza kuona mabadiliko baada ya kupatiwa chanjo hiyo hususan baada ya kusikia maono ya wanawake wengine.
Lakini Dkt Victoria Male , kutoka chuo cha Iamperial College London, alisema kwamba kuna uwezekano kwamba wanawake waliomaliza hedhi na wale wanaotumia homoni ambazo zinasitisha hedhi zao , wa meripoti kutokwa na hedhi.
Hivyobasi uhusiano kwamba huenda kuna madhara ya chanjo hiyo.
Idadi kubwa ya wanaume waliobadilisha jinsia na wanawake waliomaliza hedhi ambao huwa hawapati hedhi waliwasiliana na madaktari Clancy  na Lee wakisema kwamba  walitokwa na damu baada ya chanjo.
Na ijapokuwa uhusiano huo haujathibitishwa , kuna sababu chanjo hiyo huenda inasababisha mabadiliko katika hedhi.
Utandu wa tumbo ni sehemu ya mfumo wa kinga - kwa kweli kuna seli za kinga karibu kila sehemu ya mwili.
Seli za kinga zina jukumu katika kujenga, kudumisha na kuvunja utando wa uterasi - ambao unakuwa mzito kujiandaa kwa ujauzito, na kisha hutoka kwa njia ya hedhi iwapo yai halijatungishwa.
Baada ya chanjo, ishara nyingi za kemikali ambazo zina uwezo wa kuathiri seli za kinga huzunguka mwilini.
''Hii inaweza kusababisha utando wa tumbo kumwagika, na kusababisha kile ambacho  huenda kikaonekana kama matoni ya damu'', Dk Male alielezea.
Hakuna uhusiano na kutoka kwa ujauzito
Hii haimaniishi kwamba hakuna uhusiano wowote na kutoka kwa ujauzito  ijapokuwa wakati wa ujauzito mambo tofauti husaidia utandu wa tumbo  ikiwemo kondo la nyuma - kiungo kinachounganisha usambazaji wa damu kati ya mtoto na mamake.
Hivi sasa kuna ushahidi mkubwa unaosema kwamba  hakuna  uhusiano kati ya chanjo hiyo na kutoka kwa ujauzito
Mbali na madhara  katika utandu wa tumbo, wakati wa kutungwa mimba  pia unaweza kuathiriwa na uvimbe , kwa mfano iwapo mtu ana joto dkt Alexandra Alvergne katika chuo kikuu cha Oxford anaelezea.
Hali hiyo huenda ikasababisha kuchelewa kwa hedhi.
Pia kuna Ushahidi kutoka kwa tafiti kwamba watu wenye ishara za uvimbe  wanapata hedhi zinazoambatana na maumivu makali.
Watu wengine pia huripoti  kupungua kwa seli zinazohusiana na mgando wa damu baada ya kupata chanjo , hatua ambayo inaweza kuathiri kutoka kwa damu nzito , alisema Dkt Lee.
Mabadiliko ya hedhi sio suala la kuwa na wasiwasi  kulingana na wataalamu wa masuala ya uzazi
Kuna ushahidi kutoka kwa chanjo za Flu na HPV kwamba zinaweza kuathiri kipindi cha hedhi kwa muda  lakini hakuna madhara ya muda mrefu.
Na kuna ushahidi kwamba haziwezi kuathiri uzazi, Dkt Male anasema. Huku mabadiliko hayo yakiwa hayana kero, Dr. Male na wengine waliohojiwa wamesisitiza haja ya utafiti kufanywa kuhusu madhara ya chanjo katika hedhi ili watu wajue cha kutarajia.
''Kuna tatizo hapa kuhusu jinsi afya ya wanawake hupuuzwa'', alisema.
''Fikiria iwapo hujui kwamba joto mwilini linaweza kuwa athari za chanjo'', Dkt Jen Gunter ambaye ni mkunga aliandika katika tovuti yake The Vajenda.
Wakati huohuo dhana potofu kwamba chanjo huathiri hedhi imetumiwa na watu wanaosambaza habari mbaya kuhusu chanjo hiyo katika mitandao ya kijami.
Wale wasiopenda chanjo na makundi yenye nadharia potofu wamewasilisha ushahidi kuhusu watu waliopatwa na madhara baada ya kupata chanjo hiyo kama vile Dkt.Clancy .
Madai ya uongo kwamba kipindi cha hedhi cha wanawake kinaweza kuathiriwa  kwa kuwa karibu na watu waliopatiwa chanjo zimevutia wengi katika mitandao ya kijami katika wiki za hivi karibuni.
Video moja kama hiyo , ilitazamwa na zaidi ya watu 300,000 tangu katikati ya mwezi Aprili , ikionesha daktari akiwaonya watumiaji kwamba hedhi za wanawake zinaathiriwa sana  hata iwapo hawajapatiwa chanjo wao wenyewe. ""."
Madaktari wanachunguza ugonjwa wa ajabu wa ubongo nchini canada - bbc news swahili,"Chanzo cha picha, Courtesy Steve Ellis
Madakjtari nchini  Canada wamekuwa wakikutana na wagonjwa wanaoonesha dalili sawa na zile za ugonjwa wa ubongo unaojulikana kama  Creutzfeldt-Jakob, ugonjwa ambao unaua kwa kushambulia ubongo. Lakini wakati walipojaribu kuuchunguza kwa ukaribu zaidi, kile walichobaini kiliwaacha vinywa wazi.
Takriban miaka miwili iliyopita, Roger Ellis alianguka akiwa nyumbani kutokana na mshituko katika siku ya maadhimisho yake ya miaka 40 ya ndoa.
Katika miaka ya sitini, Bw Ellis, ambaye alizaliwa na kukulia katika eneo la rasi ya New Brunswick Acadian, amekuwa mwenye afya hadi ilipofika mwezi Juni, na alikuwa akifurahia maisha yake ya kustaafu baada ya miongo ya kufanya kazi kama mekanika wa viwandani.
Mwanae wa kiume, Steve Ellis, anasema baada ya siku ile, afya ya baba yake  ilidorora haraka.
""Alikuwa na mkanganyiko wa mawazo kuhusu mambo, kuona mambo ambayo hayapo, kupoteza uzito wa mwili, hasira na kurudia maneno ,"" anasema.
""Wakati mmoja hakuweza hata kutembea. Kwa hiVyo katika kipindi cha miezi mitatu tuliletwa hospitalini kuambiwa kuwa walikua wanaamini kuwa alikuwa anakufa-lakini hakuna mtu hata mmoja aliyejua ni kwanini.""
Madaktari wa Roger Ellis kwanza walioshuku kuwa ulikuwa ni ugonjwa wa  Creutzfeldt-Jakob [CJD].
CJD  ni ugonjwa unaoua ni maradhi ya urithi yanayotokana kuvurugika kwa mfumo wa utendaji wa ubongo ambao huwafanya wagonjwa kuwa na dalili kama vile kupoteza kumbukumbu, mabadiliko ya tabia na kuwa na ugumu katika uratibu wa mawazo.
Mmoja unaofahamika zaidi ni  aina ya  CJD, ambayo inahusishwa na ulaji wa nyama za ng'ombe vichaa. CJD  pia uko katika kundi moja na magonjwa mengine ya  ubongo yanayovuruga  utendaji wa ubongo kama  Alzheimer, Parkinson na  ALS,  ambapo protini katika mfumo wa neva huwa zimefungwa vibaya na  kukusanyika.
Lakini vipimo vya CJD vya Ellis vilirudi vikionesha hana ugonjwa huo, akafanyiwa vipimo vingine huku madaktari wakijaribu kuelewa hasa sababu ya ugonjwa wake.
Mwanae wa kiume anasema kundi la madaktari walifanya kila wawezavyo kuzuia dalili mbalimbali za baba yake lakini latizo lilibaki kutojulikana: nini kilikuwa nyuma ya kudorora kwa afya ya Bwana Ellis?.
Chanzo cha picha, Getty Images
Mwezi Machi mwaka huu, Bw Ellis akiwa kijana alikuwa na uwezekano wa kupata jibu la muda  mfupi.
Radio-Canada,ambayo ni  radio ya umma, ilipata nakala ya wizara ya afya ambayo ilikuwa imetumwa kwa maafisa wa matibabu ikiwaonya kuhusu kundi la wagonjwa waliokuwa wakionesha dalili zisizofahamika za ugonjwa wa ubongo.
""Kitu cha kwanza nilichoona ilikuwa ni: 'Huyu ni baba yangu,'"" anakumbuka.
Roger Ellis sasa anaaminiwa kuwa mmoja wa wale waliokumbwa na ugonjwa huu na yuko chini ya uangalizi wa  daktari  Alier Marrero.
Daktari bingwa wa magonjwa ya ubongo   Dkt  Georges-L-Dumont  katika kituo cha Chuo Kikuu cha Canada anasema madaktari mwanzoni walikutana na ugonjwa huo wa kushangaza mwaka 2015.  Wakati huo alikuwa ni mgonjwa mmoja aliyekuwa na  ""ugonjwa wa kipekee "", anasema.
Lakini tangu wakati ule kumekuwa na wagonjwa zaidi wanaoumwa kama mgonjwa wa kwanza-  wa kutosha kiasi kwamba madaktari wameweza kutambua ugonjwa huo kuwa  kama  hali tofauti au dalili   ""ambazo hazijawahi kuonekana kabla "".
Jimbo linasema kwa sasa kuna watu 48 wanaoumwa maradhi hayo, wanawake 24 na wanaume 24, wenye umri kati ya miaka 18 na 85. Wagonjwa hao wanatka katika rasi ya   Acadian Peninsula na eneo la  Moncton arla  New Brunswick. Watu sita wanaaminiwa kuwa wamekwishakufa kutokana na ugonjwa huo.
Wagonjwa wengi walianza kuonesha dalili hivi karibuni, kuanzia mwaka 2018, ingawa mmoja anaaminiwa kuwa nao mwaka  2013.
Dr Marrero  anasema dalili ni nyingi na zinaweza kuwa tofauti miongoni mwa wagonjwa.
Kwanza , kunaweza kuwa na mabadiliko ya tabia kama vile kuwa na wasiwasi, msongo wa mawazo, kukasirika, na kuwa na maumivu ya muda mrefu yasiyokuwa na sabab, maumivu ya misuli.
Mara kwa mara, wagonjwa hupata ugumu wa kulala- kukosa usingizi na kuwa na matatizo ya kumbukumbu. Kunaweza kuwa na hali ya kupoteza uwezo wa kuzungumza lugha haraka ambao unamgfanya mtu kushindwa kuwasiliana na kuzungumza vyema-na kuwa na matatizo kama kigugumizi au kurudiarudia maneno.
Dalili nyingine ni kupungua haraka kwa uzoto wa mwili, pamoja na matatizo ya kuona au tatizo la uratibu  na mtiririko wa mawazo. Wagonjwa wengi huhitaji msaada wa kutembea kama fimbo au kiti ch walemavu.
badhi huwa na ndoto za kutisha, au ndoto zinazowafanya waamke na kutembea.
""Inasikitisha sana kwasababu, kwa mfano, mgonjwa anaweza kumwambia mke wake : 'Samahani mama huwezi kuingia kitandani, Mimi ni mume aliyeoa, hata kama mwanamke atamueleza jina lake, alisema: 'Wewe sio mke wangu halisi e,'"" Dkt  Marrero anasema.
Mtaalamu wa magonjwa ya ubongo wa  Moncton  anaongoza uchunguzi kuhusu hali hii, kwa usaidizi wa timu  ya watafiti na shirika la afya ya umma la shirikisho.
Wagonjwa walifanyiwa vipimo vya prion na vipimo vya hali za Jeni za urithi, watafiti wanaangalia mkanganyiko wa kinga au aina za saratani, na uchunguzi wa vitu kama virusi, vimeta au kingamwili.
Wanaulizwa kuhusu hali ya mazingira, mtindo wao wa  maisha, safari, matibabu na vyanzo vyao vya chakula na maji. Hupitia vipimo mbali mbali vya uti wa mgongo kwa ajili ya kubaini maambukizi na mvurugiko wa mfumo wake wa utendaji.
Hakuna tiba zaidi ya kusaidia kupunguza maumivu ya baadhi ya dalili. Kwa sasa, dhana ni kwamba ugonjwa huo mtu anaupata , sio wa urithi.
""Wazo letu la pamoja ni kwamba kuna aina ya sumu ambayo inapatikana katika mazingira ya mgonjwa huyu ambayo inasababisha mabadiliko,""anasema Dkt  Marrero.
Chanzo cha picha, Getty Images
Daktari bingwa wa maradhi ya ubongo katika  Chuo Kikuu cha  British Columbia  Dkt  Neil Cashman ni moja wa madaktari wanaotaka kufichua chanzo cha maradhi haya ya ajabu.
Nadharia nyingine ni  kwamba huenda wenye ugonjwa huo wameathiriwa na kile kinachoitwa   ""excitotoxin""  aina ya asidi, ambayo ilihusishwa na tukio la chakula cha kilichowekwa sumu mwaka 1978 ambacho kilichafua misuli kwa sumukatika jimbo lililopo karibu la  Prince Edward Island.
Kando na tatizo la maumivu ya sidi ya tumboni, karibu theluthi moja ya wale wanaoathiriwa walikuwa na tatizo , kama kupoteza kumbukumbu, kizunguzungu na mkanganyiko. Baadhi ya wagonjwa waliingia katika hali ya kupoteza fahamu, na wanne walikufa .
Dkt Cashman anasema pia wanaangalia sumu nyingine  - beta-methylamino-L-alanine (BMAA) - ambayo inasemekana kuwa imesababishwa na hatari ya mazingira katika kusababisha magonjwa ya ubongo kama  Alzheimer's na Parkinson's.
BMAA hutengenezwa na bacteria, wanaofahamika zaidi kama   blue-green algae.
Chanzo cha picha, Courtesy Steve Ellis
Dkt Marrero anasema  maradhi yaliyopatikana nje ya mikoa miwili   - rasi ya  Acadian ,  yanatoka katika  jamii za wavuvi na fukwe za michanga, na Moncton, kituo cha jiji - ambako wagonwa wamebainika kwa sasa
""Je tunaona uwezekano wa barafu? Labda,"" anasema. ""Ninatumai tunaweza kuparta chanzo chake ili tuweze kuzuia hili .""
Huku wale wanaoishi katika jamii zilizoathiriwa wana hofu inayoeleweka, Dkt  Marrero anawataka watu ku  ""fanya kazi kwa tumaini sio kwa hofu. hofu inathoofisha.""
Hali ya Roger Ellis imeimarika tangu tangu alipougua sana, mwanae wa kiume anasema.
Yuko katika makazi ya huduma ya kipekee na anahitaji msaada kwa ajili ya shughuli za kila siku, na anahangaika kuzungumza na kulala.
Steve Ellis, ambae ana mtandao wa Facebook  unaotoa usaidizi wa familia zenye matatizo haya, anasema anataka maafisa wa serikali kujitolea kuwa wakweli kuhusu ugonjwa huu.
Kubwa zaidi anataka kujua ni nini kilichomfanya baba yake augue.
""Ninafahamu kuwa wanashughulikia hilo, lakini ni vipi hii ilitokea ?"" anasema.
""Kama famili, tunatambua sana ukweli kwamba huenda akafa kutokana na ugonjwa huu, na tunatumai kwamba iwapo itatokea kabla hajafa au baada ya hilo kuwe kuna majibu-na uwajibikaji kama ni kitu ambacho kingeweza kuzuiwa ."""
Virusi vya corona: jinsi upungufu wa oksijeni unavyohatarisha maisha ya wengi india - bbc news swahili,"Chanzo cha picha, Getty Images
Jumatatu, afisa mwandamizi wa serikali ya India alizungumza na wanahabari na kuwaarifu kuwa hakuna upungufu wa oksijeni katika mji wa Delhi au kwengine chini humo.
Alipozungumza na hospitali kadhaa ndogo - maili kidogo tu kutoka alipokuwa katika mji mkuu - walikuwa wanatuma ujumbe wa kukatishwa tamaa unaoonesha upungufu wa oksijeni kunakofanya maisha ya watu kuwa hatarini.
Daktari mkuu wa hospitali moja mtaalamu wa magonjwa ya watoto - ameiambia BBC kuwa ""roho zetu zipokuwa mdomoni"" kwasababu ya hatari ya watoto kufariki dunia.
Walipata oksijeni kwa muda baada ya mwanasiasa wa eneo hilo kuingilia kwa muda.
Lakini licha ya hali hiyo, serikali imejerelea mara kadhaa kwamba hakuna upungufu wa oksijeni. ""Changamoto iliyopo pekee ni ya usafirishaji,"" Piyush Goyal, afisa mwandamizi katika wizara ya mambo ya ndani India, amesema.
Chanzo cha picha, Getty Images
Pia alishauri hospitali ""kuhakikisha matumizi mazuri na makini kwa oksijeni kulingana na miongozo"" Madaktari kadhaa ambao wamezungumza na BBC wamesema wanatoa oksijeni kwa wagonjwa tu wenye kuihitaji lakini haitoshi.
Aidha, wataalamu wamesema upungufu wa oksijeni ni moja ya matatizo mengi kunaweza kuonesha serikali kuu na za maeneo hazikuwa zimejitayarisha baada ya kushindwa kujitahidi kwa kila namna kusitisha au kupunguza athari za wimbi la pili la corona.
Kumekuwa kukitolewa onyo mara kadhaa ikiwemo:
Licha ya hili, Machi 8, waziri wa afya nchini humo alitangaza kuwa India iko ""katika hatua ya mwisho ya kukabiliana na janga la corona.""
Je nini kimelega katika mapambano ya corona mpaka nchi kama Tanzania kusitisha usafiri wa ndege za moja kwa moja? Nini kimetokea mpaka dunia yote sasa inaelekeza macho yake kwa India? Na iweje kuwe na kirusi kipya ambacho kinaelezwa kuwa ni cha hatari zaidi ulimwenguni?
Januari na Februari, idadi ya kila siku inayotolewa na serikali kuonesha wanaopata maambukizi ya corona ilipungua chini ya 20,000 kutoka wakati ugonjwa huo ulipokuwa kilele chake 90,000 Septemba mwaka jana.
Waziri Mkuu Narendra Modi alitangaza kuwa ugonjwa wa corona umekabiliwa na kwamba maeneo yote ya umma yamefunguliwa.
Chanzo cha picha, Reuters
Lakini muda mfupi baadaye, raia waliacha kufuata kanuni za kiusalama za kukabiliana na corona.
Pia idadi kadhaa ya mawaziri wake walioekana wakizungumza hadharani na umma wakiwa hawana barakoa mfano, tamasha la Kumbh la Kihindu ambalo lilivutia mamilioni ya watu.
""Mambo yalikuwa tofauti kabisa kati ya kinachosemwa na yanyaotendeka,"" amesema mtaalamu wa masuala ya sera na mifumo ya afya Dkt. Chandrakant Lahariya.
Mtaalamu wa magonjwa ya kuambukiza Dkt. Shahid Jameel alisema ""serikali haikutarajia kuwa wimbi la pili la maambukizi ya virusi vya corona litakuja kwa nguvu namna hii hivyo basi ilikuwa mapema sana kwao kuanza kusherehekea.""
Chanzo cha picha, Getty Images
Pia kumekuwa na matukio ya kusikitisha zaidi ambayo yameshuhudiwa nje ya hospitali kadhaa ambapo watu wanafariki dunia bila kupata matibabu yoyote - inaonesha uhalisia wa hali ilivyo hasa katika mfumo wa afya.
Mtaalamu mmoja alisema, mfumo wa afya wa India ulikuwa umetatizika tayari, matajiri na wa daraja la kati ndio wanaanza kuona hili kimasomaso.
Wale ambao waliweza kupata matibabu katika hospitali ya kibinafsi walifanya hivyo huku wale walio maskini wakiwa na wakati mgumu kupata miadi na daktari.
Mifumo ya hivi karibuni kama bima za afya na ruzuku ya matibabu kwa maskini, havijaweza kusaidia sana kwasababu ni machache sana ambayo yamefanywa kuongeza idadi ya wahudumu wa afya au hospitali.
Mwaka jana kamati kadhaa zilikuwa zinafuatilia namna ya kukabiliana na wimbi jingine la virusi vya corona hivyo basi wataaam wameshindwa kuelewa kuhusu suala la ukosefu wa oksijeni, vitanda na dawa.
""Wakati wa wimbi la kwanza, huo ndio ulikuwa muda muafaka wa kujitayarisha kukabiliana na wimbi la mbili huku wakitakiwa kutilia maanani hali itakavyokuwa ikiwa mbaya zaidi. Walitakiwa kuhakikisha uwepo wa oksijeni ya kutosha na dawa za kukabiliana na virusi hivyo,"" Mahesh Zagade, aliyekuwa katibu wa afya alielezea BBC.
Chanzo cha picha, Getty Images
Maafisa wanasema michakato ya India kuzalisha oksijeni ya kutosha kukimu hitaji la sasa iko sawa lakini tatizo ni usafirishaji. Wataalam wanasema hili ni suala ambalo lilitakiwa kushughulikiwa mapema mno.
Na sasa hivi serikali inatumia treni maalum kusafirisha oksijeni kutoka jimbo moja hadi jingine na pia imesitisha matumizi ya oksijeni viwandani lakini hatua hiyo imechukuliwa baada ya watu wengi kufariki dunia kwa kukosa oksijeni.
""Matokeo yake sasa hivi ni kwamba familia nyingi zinatumia maelfu ya rupee kupata mitungi ya oksijeni kwa njia ya magendo na pia wanasimama na saa za kutosha tu wakipanga foleni ili ijazwe,"" Daktari Lahariya amesema.
Wakati huo huo, wale wanaoweza kununua oksijeni pia nao wanalipwa kiasi kikubwa cha pesa kupata dawa kama vile remdesivir na tocilizumab.
Chanzo cha picha, Getty Images
Bwana Zagade amesema majimbo mengine pia yalitakiwa kuchukua hatua za kujitayarisha kabla ili watu wasitaabike.
Lakini muda unakwenda kwa kasi na sasa hivi wimbi la pili la corona linasambaa vijijini ambako mifumo ya afya haijaimarishwa kukabiliana na idadi kubwa ya watu wanaougua ugonjwa huo kwa wakati mmoja."
Virusi vya corona: kuongezeka kwa maambukizi ya juu india kuna maana gani kwa maeneo mengine ya dunia? - bbc news swahili,Maambukizi ya yamekuwa yakiongezeka kwa kiasi kikubwa katika wiki zilizopita. Ongezeko hilo limeleta kupanda kwa idadi ya vifo .... na aina mpya za virusi. Je vina umuhimu gani na hii ina maana gani kwa sehemu nyingine za dunia?
Upasuaji aliofanywa mtoto akiwa tumboni: 'nimefanya kila kilicho bora kwake' - bbc news swahili,"""Kuna hatari zake lakini upasuaji huu utamaanisha kuwa nimejitahidi katika kila namna kumchagulia kilicho bora kwake. Kwangu, ninachojua ni kwamba hakukuwa na chaguo jingine - sikuwa na namna nyengine.""
Baada ya kujaribu mara sita bila mafanikio, kuhifadhi mayai na kutungisha mimba nje ya tumbo la uzazi, Helena alikuwa amekata tamaa kabisa ya kupata mtoto wa pili. Lakini alipojaribu kwa mara ya saba akafanikiwa kupata ujauzio na mambo yakaonekana kwenda sawa hadi mimba yake ilipotimiza wiki 20.
Helena akaarifiwa kuwa mtoto wake amepinda uti wa mgongo.
""Alikuwa na jeraha nyuma ya mgongo wake na nusu ya mgongo ulikuwa umeathirika. Madaktari wakamuarifu kuwa kuna uwezakano mkubwa mtoto wake akapooza, na kwamba baadaye atahitajika kuwekwa bomba la kukausha majimaji kutoka kwenye ubongo wake,"" Helena anakumbuka.
""Wakati wananielezea kinachoweza kutokea katika hali hii, sikuwa na cha kufanya zaidi ya kububujikwa na machozi tu.
""Walinielezea uwezekano wa yeye kutembea au kuweza kusongeza miguu yake ulikuwa wa chini mno - na hilo lilikuwa linakatisha tamaa.""
Ndani ya siku kadhaa, Helena alikuwa ameelekezwa kwenda kufanya vipimo kadhaa na kufahamishwa kuwa anaweza kufanyiwa upasuaji kabla mtoto hajazaliwa. Akiwa na ujauzito wa wiki 23, alikwenda kumuona daktari aliyebobea huko Ubelgiji katika hospitali iliyokuwa na ushirikiano na hospitali ya taifa.
Timu ya madaktari 25 walifanya upasuaji usio wa kawaida kurekebisha uti wa mgongo wa mtoto wake na kuziba shimo lililokuwepo mgogoni.
""Nilijua ikiwa nitakosa kufanyiwa upasuaji ule maisha ya mtoto wangu hayangekuwa kama ya watoto wengine,"" Helena amesema.
Profesa Anna David, daktari bingwa wa watoto chuo kikuu kimoja cha London, amesema: ""Awali, tulikuwa tumeamua kuwa mtoto afanyiwe opasuaji huo baada ya kuzaliwa - lakini kwasababu upasuaji huo unaweza kufanyika akiwa bado yungali tumboni, tatizo litatatulia mapema zaidi na kumaanisha kwamba athari ya uti wa mgongo itapungua zaidi.
""Hilo linaongeza uwezekano wa mtoto kutembea na kuthibiti kibofu chake cha mkojo na matumbo yake.""
Helena akajifungua msichana wake Mila - lakini baada ya miezi mitatu tangu upasuaji ulipofanywa, Mila bado anaonesha kuwa na maji maji katika ubongo wake, lakini ameonesha dalili za hali yake kuimarika.
""Miguu yake sasa naweza kusonga"" amesema Helena, "" ameanza kupata hisia upande wa miguuni"".
""Nashukuru sana madaktari waliofanya upasuaji huo kwasababu maisha yake yangekuwa tofauti kabisa kama upasuaji haungefanyika.""
Kupinda kwa uti wa mgongo, ambako kunaathiri takriba mimba 1,500 kwa mwaka kote nchini Uingereza, ni tatizo ambalo linazuia uti wa mgongo kukua kama inavyostahili.
Na tatizo hilo linaweza kusababisha kupooza, matatizo ya tumbo na figo.
Lakini madaktari wakiweza kufanya upasuaji mwanamke akiwa na ujauzito kati ya wiki 22 na 26 badala ya kusubiri hadi mtoto atakapozaliwa, hutoa fursa kubwa kwa tatizo hilo kurekebishika na mtoto kukua akiwa sawa.
Huko Uingereza, watoto 32 wamefanyiwa upasuaji huo tangu Januari 2020.
Unaweza pia kutazama:"
Ugonjwa usio wa kawaida wamuacha mwanamke mmoja na maumivu makali kwa miezi 16 - bbc news swahili,"Chanzo cha picha, Rebecca Bostock
Ugonjwa usio wa kawaida umemfanya mwanamke mmoja kupitia machungu mno kwa miezi 16 kabla ya kufanyiwa operesheni ya dharura iliyonusuru maisha yake.
Rebecca Bostock alianza kuona tumbo lake linavimba na kufikia Januari 2020, alikuwa anatapika kila anachokula 2020.
Kilichokuwa kinampa tabu ni tatizo la umeng'enyaji chakula tumboni ambalo hutokea sehemu ya kwanza ya utumbo mdogo inapokandamizwa kati ya mishipa miwili ambapo njia ya kupitisha chakula hufunga ama kidogo au kabisa.
""Sitaki mwingine yeyote apitie nilichopitia,"" amesema.
Chanzo cha picha, Rebecca Bostock
Bi. Bostock, 32, alifanyiwa upasuaji wa dharura katika hospitali ambayo imesema ndani ya kipindi cha miaka 27 tangu ilipoanza kutoa huduma yeye alikuwa wa tatu kupata na ugonjwa huo huku wanaopatikana na tatizo hilo ikiwa ni chini ya asilimia 1.
Na kwamba ikiwa hangekimbizwa hospitali siku ile huenda angepoteza maisha.
""Tumbo langu lilikuwa limefura kiasi kwamba sikuweza kupumua, nilikuwa naumwa na siwezi kunywa dawa yoyote,"" alisema.
""Walichoniambia ni kwamba nahitaji kufanyiwa upasuaji haraka sana kwasababu huenda nisiwe hai saa kadhaa zijazo,"" amesema.
Chanzo cha picha, Rebecca Bostock
Kabla ya operesheni, Bi. Bostock alisema amekuwa akipitia maumivu ya ajabu kwa miezi 16, tumbo lake linafura, anapata homa mara kwa mara, anahisi kuumwa tu, ana harisha nakuhisi kisunzi. Pia uzito wake ulipungua kweli.
""Baada ya kumuona daktari mara ya kwanza nilitakiwa kubadilisha mlo wangu hatua ambayo ilionekana kunipa afueni, lakini hali yangu ikazidi kuzorota zaidi kiasi cha kushindwa hata kutembea na nikawa napata tabu kupumua.""
Chanzo cha picha, Rebecca Bostock
Operesheni hiyo inahusisha kufungua njia za kumeng'enya chakula kulingana na maelezo ya Bi. Bostock aliyopewa na daktari.
Bado hawezi kula vyakula vigumu lakini anaimani kuwa hivi karibuni ataruhusiwa kula chakula kama mwanadamu mwingine yoyote na sasa anataka kuelewesha wengine juu ya ugonjwa huo ili waweze kujua dalili zake mapema.
Chanzo cha picha, Rebecca Bostock

""Nataka kuelimisha wengine kwasababu najihisi mbarikiwa na mwenye faraja,"" amesema.
""Nashukuru madaktari na wauguzi walionusuru maisha yangu. Sina cha kuwalipa.
""Ugonjwa huo ni nadra kiasi kwamba hata madaktari hawaujui, kwahiyo kusaidia watu kujua dalili za ugonjwa huo litakuwa jambo la msingi"", Bostock."
Virusi vya corona: kwanini uhusiano wa mapenzi unaendelea kudorora? - bbc news swahili,"Chanzo cha picha, Getty Images
Janga la virusi vya corona limebadilisha maisha ya ngono. Kwanini uhusiano wa mapenzi unaendelea kudorora - na je itakuwa na athari ya muda mrefu?.
Kabla ya janga wanandoa walikuwa wanaishi kama ""meli mbili zinazopishana usiku"", amesema, mtaalamu mmoja mwenye makao yake huko Texas, Emily Jamea. Baadhi ya wanandoa walibaini kwamba awali wakati wa kutekelezwa kwa amri ya kutotoka nje, walikuwa na muda mwingi ndani ya nyumba ya kufanya tendo la ndoa ikilinganishwa na awali.
""Awali, janga hilo lilitoa fursa kwa watu ya kuungana tena ambayo pengine awali, waliweza tu kuwa pamoja wakati wa likizo,"" amesema Jamea. Lakini kadiri janga hilo lilivyokuwa linaendelea, hali hiyo ikaanza ""kubadilika"", amesema. ""Kwa wanandoa wengi, hamu ya kufanya tendo la ndoa ikaanza kupungua.""
Utafiti kutoka kila pembe ya dunia unaonesha hilo hilo. Uturuki, Italia, India na Marekani mwaka 2020 kote huko kumeonesha kupungua kufanywa kwa tendo la ndoa kwasababu ya kufungiwa.
""Nafkiri kikubwa kilichochangia hilo watu wengi walikuwa na msongo na mawazo,"" amesema Justin Lehmiller, mwanasaikolojia wa jamii na mtafiti wa Taasisi ya Kinsey, kulingana na utafiti uliofanywa Marekani.
Kwa wengi, janga hilo ambalo lilisababisha kufungiwa ndani lilitengeneza mazingira ya sintofahamu na hofu. Wengi waliingia hofu ya kiafya, ukosefu wa usalama katika suala la kifedha na mabadiliko mengine ya msingi. Msongo wa mawazo ulitokana na sababu hizo - bila kusahau matatizo yaliyotokana na matumizi kupita kiasi na hatimaye kukasababisha kupungua kwa tendo la ndoa.
Kwa namna mbalimbali, ugonjwa wa virusi vya corona umejidhihirisha kuwa sumu kwa tendo la ndoa na wengine wanachojiuliza ni je, hali ya kawaida katika mahusiano itaweza kurejea kuwa ya kawaida janga litakapotokomea, au hii ni athari itakayokuwepo kwa kipindi kirefu?
Kupungua kwa hamu ya tendo la ndoa
Jamea anasema kuwa wanandoa wengi walifurahia kipindi kile kifupi cha maisha ya ndoa mwanzoni wakati wa kufungiwa. Rhonda Balzarini, mwanasaikolojia wa kijamii na Profesa msaidizi katika chuo kikuu cha Texas, Marekani, alielezea kuogezeka kwa hamu ya kufanya tendo la ndoa kama wakati waliooana wameenda fungate wakati wote wanakabiliana na msongo wa mawazo.
""Wakati wa kipindi hicho walionekana kushirikiana,"" amesema Balzarini. ""Lakini kadiri muda ulivyokwenda, raslimali zilionekana kupungua, watu waliendelea kuwa na msongo na mawazo zaidi na nguvu ikawa inaendelea kupungua, kukata tamaa na msongo mawazo vikaanza kukithiri. Na hilo lilipoanza kutokea huenda hapo ndio wapenzi walianza kuingia katika matatizo.""
Chanzo cha picha, Getty Images
Balzarini alianza kuona hilo kwa washiriki wenye umri wa miaka 18 na wengine wakubwa zaidi, kutoka mataifa 57 katika utafiti uliofanywa na yeye pamoja na wafanyakazi wenzake wakati wa janga. Na kadiri muda ulivyoendelea kusonga, visa vingi vya msongo wa mawazo vikaanza kuripotiwa ikiwemo upweke, matatizo mengine ndani ya nyumba na wasiwasi mwingine ulitokana na janga la Covid-19, kulikochangia kupungua kwa hamu ya kufanya tendo la ndoa.
Cha msingi zaidi katika utafiti huu, kulingana na Balzarini, ni uhusiano uliopo kati ya msongo wa mawazo na hamu ya kufanya mapenzi. Mwanzoni mwa janga huenda msongo wa mawazo haukusababishwa wapenzi ""kutatizika kiakili"", anasema. Lakini zilipoendelea kwa muda, watu wakaanza kuchoka kiakili. Na ""msongo wa mawazo ukaanza kuathiri hamu ya kufanya tendo la ndoa"", anasema.
Mbali na matatizo ya kila siku yaliyotokana na janga la corona, tishio kubwa likaanza kujitokeza wakati idadi ya vifo na waliolazwa hospitali ilipoanza kuongezeka kote duniani.
Chanzo cha picha, Getty Images
Kuwa pamoja kipindi kirefu
Wakati Balzarini aliposikia kuhusu wanandoa kuanza kuoga mchana au kuogelea pamoja mwanzoni mwa janga, ile tajriba ya kuoneshana mapenzi zaidi kuliko kawaida hatimaye ""ilipoteza dira,"" alisema.
Na hilo likafanya mahitaji ya kila siku kuongezeka na ikafika wakati wanandoa wakaanza kukosoana.
Lehmiller anaelezea hilo kama ""athari ya kuwa na kitu kwa muda mrefu,"" na hilo likafanya ""vijitabia vya kila mmoja vinavyochukiza mwenza wake kuanza kujitokeza."" (Balzarini anakumbuka mmoja akimwambia hakuwahi kujua mwenza wake alivyokuwa na tabia ya kutafuna kwa sauti wakati wa mlo hadi wakati ule wamefungiwa.)
Na bila shaka kuwa na muda mwingi pamoja kunapunguza hamu ya kufanya tendo la ndoa. ""Moja ya vya msingi kuendeleza uhusiano wa muda mrefu ni kuwa na kitu fulani cha upekee kwa mpenzi wako na pia kuwa mbalimbali kidogo,"" amesema Lehmiller. ""Munapoonana kila wakati… ile hisia ya kuwa na kitu cha kipekee unachomfanyia mwenza wako kunogesha mapenzi inapotea.""
Walipokuwa kando kando kabla ya janga kwa sababu ya shughuli za kijamii na kitaaluma, pia watu wanaweza kuanza kujiona hawana thamani na hilo litaathiri kujiamini katika ndoa. Hasa wanawake walilazimika kuweka taaluma zao kando wakati wa janga kwasababu ya kazi za nyumbani na kusomesha watoto wao nyumbani na kuchukua majukumu mengine kulikowafanya kuhisi kuwa na mzigo mkubwa.
Chanzo cha picha, Getty Images
Je hali inaweza kurejea kuwa ya kawaida?
Sio kwamba tendo la ndoa ndio limefika mwisho, hata hivyo, watafiti wa Taasisi ya Kinsey wameangazia tabia moja kuimarisha maisha ya ndoa. Mmoja kati ya washiriki watano kwenye utafiti walijaribu kitu kipya wakati wa ndoa, na ikasaidia kufufua tena hamu ya kufanya mapenzi.
""Watu waliojaribu mambo mapya walikuwa na uwezo wa kuimarisha ndoa zao,"" amesema Lehmiller.
Baadhi ya mambo mapya yaliyosaidia kuimarisha ndoa ni pamoja na ""kujaribu mkao mpya wakati wa tendo la ndoa, kutumiana ujumbe wa mapenzi na kadhalika,"" kulingana na utafiti uliofanywa.
Lakini kwa walio kwenye mahusiano na tayari hamu yao ilikuwa imepungua zaidi ya mwaka mmoja uliopita na bado wanapitia changamoto hiyo, je ugonjwa wa corona utachangia athari hasi ya muda mrefu? Hilo inategemea, wataalamu wamesema.
Chanzo cha picha, Getty Images
Wakati umekuwa mgumu lakini kuna matumaini. Huku wengi wakiwa wanaendelea kupata chanjo, mabiashara yameanza kufunguliwa na baadhi ya wafanyakazi wameanza kurejea kazini. ""Watu wameanza kurejea katika ratiba zao za kawaida,"" amesema Jamea.
Kurejea kwa hali ya ""kawaida"" ni kiashiria kizuri kwa wanandoa ambao wamekuwa na wakati mgumu wakati wa janga. ""Kuna uwezekano mkubwa janga likianza kudhibitwa… mambo yakarejea na kuwa kama awali, amesema Lehmiller."
Dawa za kutengeneza mwili wenye 'umbo namba nane' zilivyohatarisha maisha ya wanawake - bbc news swahili,"Kwa Altou mwanamitindo wa miaka 19 anaamini mwili wa 'umbo namba nane' ni muhimu katika kupata 'likes' na kazi zaidi.
Ni mmoja kati ya wanawake maelfu duniani ambao wametumia dawa ya Apetamin, dawa inayotangazwa kwenye mitandao ya kijamii kama dawa ya kujenga mwili kuwa 'umbo namba nane' kama maumbo ya watu maarufu kama vile Kim Kardashian.
Dawa hii inapatikana kwa kiasi kikubwa. Lakini wengi hawajajua kuwa Apetamin ni dawa isiyo na idhini ya matumizi-na matumizi yake mabaya yanasababisha athari kubwa."
Virusi vya corona: shule inayozuia walimu waliochanjwa kuwakaribia wanafunzi - bbc news swahili,"Chanzo cha picha, Getty Images
Shule moja jijini Miami, Marekani inajaribu kuwazuiA walimu wake kutokupokea chanjo ya corona kwa kuwaambia kuwa wale wote watakaochanjwa hawatatangamana na wanafunzi.
Uongozi wa shule ya Centner Academy umesema kuwa watu ambao hawajachanjwa ""huathirika vibaya"" wakitangamana na waliochanjwa, hata hivyo madai hayo yamethibitishwa kuwa hayana ukweli wowote.
Wataalamu wanasema kuwa hakuna ushahidi wa kuunga mkono nadharia hiyo. Maafisa wa afya wa Marekani wanasema chanjo ni salama kwa afya zina ufanisi katika kupambana na janga la corona.
Takribani watu milioni 141 nchni Marekani wamepokea chanjo ya corona kufikia sasa.
Mwanzilishi wa shule hiyo Leila Centner aliwaeleza wazazi Jumatatu wiki hii kuwa, pale itakapowezekana, sera ya shule hiyo itakuwa ni kutokuajiri kabisa walimu waliochanjwa dhidi ya corona katika kipindi hiki, hayo ni kwa mujibu wa ripoti ya runinga ya CBS Miami.
Centner Academy ni shule binafsi inayotoza ada ya juu. Kwa wanafunzi wa awali na msingi ada yao ni dola $15,160 na wanafunzi wa sekondari ada yao ni  $30,000.
Katika barua iliyotumwa kwa wafanyakazi wa shule hiyo wiki iliyopita na kuripotiwa na gazeti la  New York Times, Bi Centner amesema kuwa ni lazima kwa walimu kuujulisha uongozi wa shule pale watakapochanjwa.
Chanzo cha picha, Getty Images
""Hatuwezi kuwaruhusu watu waliochanjwa hivi karibuni kuwa karibu na wanafunzi wetu,"" ameandika Bi Centner.
Walimu amabao watasubiri mpaka mwaka wa shule kukamilika ili kupokea chanjo itawalazimu kusubiri mpaka mjaribia ya chanjo waliopokea yafanyike ndio warejee shuleni, kama msimamo wa shule hiyo utaendelea kuwa kama ulivyo sasa.
Bi Centner pia akaendeleza madai ya uongo juu ya watu waliochanjwa kuwaathiri wasiochanjwa akisema wanawake watatu kutoka kwenye jumuiya ya shule hiyo wamepata mabadiliko katika mizunguko yao ya hedhi baada ya kutangamana na watu waliochanjwa.
Hakuna ushahidi wa kisayansi wa kuthibtisha madai hayo.
Bi Centner amekuwa akisambaza ujumbe dhidi ya chanjo mara kwa mara kupitia ukurasa wake wa Facebook. Yeye pamoja na mume wake David wamekuwa wakijiita ""wanaharakati wa uhuru wa afya "", na wamekuwa wakitoa mwongozo kwa wazazi wa namna ya kuepuka chanjo toka awali.
Akijibu maswali ya vyombo vya habari, mwakilishi wa Bi Centner amesema shule hiyo ""haina uhakika wa asilimia 100 kama sindano za chanjo ya corona ni salama na kuna sababu nyingi za kutufanya tusiwe na amani nazo kwa wakati huu.""
Chama cha walimu cha eneo hilo kimetoa tamko lililoripotiwa runinga ya CBS News: ""Tunashtushwa na mazingira yasiyo salama na ukiukwaji mkubwa wa haki za kazi ambao wenzetu katika shule hiyo wanalazimishwa kupitia kwa sababu hawana uwakilishi katika chama cha wafanyakazi na haki za kimkataba."""
"Viwango vya mimba kuharibika viko juu kwa 40% miongoni mwa wanawake weusi, utafiti umebaini - bbc news swahili","Wanawake weusi  wanakabiliwa na uwezekano mkubwa wa hatari ya kuharibikiwa mimba kuliko wazungu, utafiti unasema.
Uchambuzi wa jarida la Lancet wa taarifa kuhusu mimba za wanawake milioni 4.6 katika nchi saba unaonesha kuwa mwanamke mweusi ana hatari ya  43% ya mimba yake kutoka
Lancet  linatoa wito kwa watu nchini Uingereza kupewa usaidizi baada ya mimba zao za kwanza kutoka.
Kwa sasa, agizo la mwanamke kwenda katika kliniki maalumu kwa kawaida hutolewa baada ya mwanamke kupata tatizo la kutoka kwa mimba mara tatu pekee.
Nchi nyingi, ikiwemo Uingereza, hazikusanyi taarifa(data) za kuharibika kwa mimba.
Lakini tafiti zinakadiria kuwa:
Baadhi zinakadiria kiwango cha kutoka kwa mimba kuwa cha juu zaidi  ,lakini hivi ni kutokana na tofauti katika jinsi nchi zinavyoelezea kuharibika kwa mimba, ambako kunaweza kuwa ni katika aina ya kipimo cha mimba au kutokana na uchunguzi wa kitaalam kwa njia ya picha au video.
Ripoti hiyo pia imebaini kwamba wanawake wanaopatwa na tatizo la mimba zao kuharibika, kutokana na jamii zao, wanakabiliwa zaidi na matatizo ya muda mrefu ya kiafya, kama vile kuganda kwa damu, magonjwa ya moyo na msongo wa mawazo.
Doreen Thompson-Addo na mumewe Reggie walipata tatizo la kuharibika kwa mimba saba.
""Nilipopata mimba kwa mara ya kwanza, nilifurahi sana ,"" alisema  Doreen..
""Niliwaambia rafiki zangu na familia, nilianza kufikiria majina nitakayomuita mtoto wangu na kujiandaa kwa baby shower.""
Lakini katika kipindi cha miezi miwili baada ya kutambua kuwa ana ujauzito, Doreen alianza kuvuja damu na akapoteza ujauzito.
""Unasikia jinsi tatizo la kutoka kwa mimba lilivyo la kawaida "" alisema, ""lakini hudhani kabisa kwamba litatokea kwako.""
Doreen, ambaye alipata mtoto wake Arielle mwaka 2017, aliambiwa tu ""jaribu tena"" baada ya mimba yake ya kwanza kutoka.
Baada ya mimba yake ya tatu, aliagizwa kwenda kumuona daktari bingwa ili kuchunguzwa kuhusu tatio la mimba zake kuharibika, lakini hakuwahi kubaini ni kwanini amepoteza mimba nyingi
Ni usaidizi gani unaweza kupata ?
Utafiti uliochapisha katika Lancet unasema:
Nyingi kati ya tafiti zilifanyika  katika mataifa ya Sweden, Ufini na  Denmark, baadhi ya nchi chache ambao zilikusanya takwimu  , kupitia data kutoka  Marekani, Uingereza, Canada na Norway pia zilitumiwa.
""Tunafahamu kuna ongezeko la hatari ya kufa  miongoni mwa wanawake weusi wajawazito' Naibu Mkurugenzi wa  Kituo cha Tommy cha kitaifa cha masuala ya  uavyaji mimba  Profesa  Siobhan Quenby, kutoka Chuo kikuu cha  Warwick, ambaye alifanya kazi katika utafiti huo alisema.
""Lakini nilishtushwa sana pia kubaini ongezeko la hatari ya kuharibika kwa mimba .""
Wanawake weusi wako katika hatari ya kupata kisukari aina ya  2  na ugonjwa wa moyo - na  mangonjwa yote haya yanaongeza hatari ya kuharibika kwa mimba.
Lakini  Profesa Quenby alisema kuwa wanasayansi walikuwa wanachunguza pia iwapo hatari za matatizo mengine ya afya, kama vile uvimbe katika kizazi (kama fibroid  na kuyumba kwa mfumo wa kinga, vinaweza kuwa sababu ya kiwango hicho kuwa cha juu zaidi miongoni mwa wanawake weusi.
Takribani 75%  ya wale ambao mimba zao zinaharibika wataendelea  kuwa na mimba zenye afya, jambo ambalo kwa sehemu linawafanya wanandoa kwa kawaida kuendelea kujaribu kupata mtoto bila kufanya uchunguzi zaidi wa afya yao.
Lakini Profesa Quenby - ambaye kwa sasa anaendesha kliniki ya wenye matatizo ya kupoteza mimba alisema: ""Kuna mambo tunayoweza kufanya kuzuia kuharibika kwa  mimba.
""Sio hali ambayo haileti matumaini .""
Kubadilisha mtindo wa maisha kunaweza kusaidia-na kwa karibu 30% ya watu wanaokwenda katika kliniki yake walikua ni wavutaji wa sigara, walikuwa wana kisukari ambacho hakikudhibitiwa, ukubwa wa mwili kupita kiasi au shinikizo la damu.
""Hiyo inamaanisha huduma za afya zilikosa fursa tatu za kuwaweka katika hali nzuri kwa ajili ya ujauzito kabla ya kubeba mimba ,"" Profesa  Quenby alisema.
'Suala hilo linafaa kushughulikiwa' aliongeza, kwa kutoa :
'Kujichukia'
Utafiti unaonesha pia kwamba ongezeko kubwa la hatari ya kujiua, msongo wa mawazo na wasiwasi kwa wale ambao wamekumbwa na tatizo la kutoka kwa mimba na unasema athari kwa wenzi wao zinahitrajika kuchunguzwa zaidi.
Baada ya kupoteza mimba nane, Charlotte  alikuwa anatarajia mapacha lakini scan ikabaini kuwa pia alikuwa amepoteza ujauzito wake.
""Nilijichukia ,"" alisema.
""Mume wangu alikuwa akijaribu kunitia moyo na kunifariji.
""Na nilikuwa tu ninapiga mayowe na kuongea maneno yasiyoeleweka.
""Sikutaka kuishi tena .""
Awali, Charlotte  alipewa tu kijikaratasi.
Ni wakati tu alipoanza kuzungumza kuhusu kujiua ndipo alipopewa usaidizi na, hatimaye akapata matibabu ya msongo wa mawazo baada ya kiwewe.
Baadaye alipata mtoto wa kiume mwenye afya, Ansel, mwaka jana, na sasa anahisi kuwa mwenye uwezo wa kuongea wazi kuhusu aliyoyapitia.
""Ni furaha kubwa kuwa na mtoto wangu wa kiume,"" alisema.
""Ninafahamu ni kwa jinsi gani nilivyo na bahati kufika pale.
""Sio kila mtu anafikia pale."""
Virusi vya corona: kuna uhusiano wowote baina ya chanjo na hedhi? - bbc news swahili,"Chanzo cha picha, Getty Images
Kumekuwa na na malalamiko kwa baadhi ya wanawake duniani ambao wamepokea chanjo ya corona kuwa mifumo yao ya hedhi imevurugika.
Malalamiko hayo yanatoka sehemu mbalimbali duniani, kuanzia Marekani mpaka Kenya, Afika Kusini mpaka Uingereza.
Kila mtu katika malalamiko hayo ana upande wake, kuna wale wanaosema kuwa mara baada ya kupokea chanjo mzunguko wao wa hedhi umekuwa ni mrefu kuliko kawaida, wengine wanadai damu ya hedhi imekuwa ikiwatoka kwa wingi kuliko awali na wengine wamelalamikia maumivu makali ambayo hawakuwa wakiyapata awali.
Si wote wanaolalamika. Baadhi ya wanawake wameripoti kuwa mizunguko yao imekuwa mifupi na wengine kudai damu ya hedhi wanayopata baada ya chanjo si nzito sana kama ilivyokuwa awali.
Kuna kundi la mwisho ambao wao wanaripoti kutokuziona kabisa siku zao baada ya kuchanjwa.
Namna bora zaidi ya kujibu maswali ya kitaalamu kama athari za dawa na chanjo kwa binadamu huwa ni kupitia utafiti wa kina.
Mpaka sasa hakuna utafiti wa kina uliofanyika juu ya jambo hilo kwa hivyo hakuna majibu ya moja kwa moja ya kitafiti.
Lakini suala la mabadiliko ya hedhi limeripotiwa pia kwa wanawake ambao wamekutwa na maambukizi ya virusi vya corona.
Jarida la Health la nchini Marekani linaripoti katika moja ya makala zake mwezi huu kuwa utafiti mdogo uliofanyika Januari mwaka huu na kuhusisha wanawake 233 ambao wapo katika umri wa uzazi na waliokutwa na corona ulibainisha uwepo wa mabadiliko ya hedhi. Wanawake 177 kati yao ambao rekodi zao za hedhi zipo walitoa majibu yafuatayo; asilimia 25 walipata mabadiliko ya wingi wa damu, asilimia 20 wakipata hedhi ya kiwango kidogo kuliko awali na asilimia 19 wakipata mzunguko mrefu kuliko awali.
Je, chanjo nazo zinaweza kuwa na athari kama hizo, bado haifahamiki kwa hakika mpaka sasa.
Chanzo cha picha, Reuters
Licha ya kutokuwa na utafiti, wataalamu wengi wa afya wanaamini kuwa hakuna uhusiano wa moja kwa moja  wa chanjo na mabadiliko ya hedhi.
Baadhi ya wataalamu pia wanaamini msongo wa mawazo unaweza pia kuchangia mabadiliko yasiyo ya kawaida ya hedhi na si chanjo.
""Mzunguko wa hedhi unaweza kubalika kutokana na msongo wa mawazo, kukosa usingizi, mazoezi na hata baadhi ya dawa. Hivyo si jambo la kushangaza baadhi ya wanawake kusema mizunguko yao imebadilika baada ya kupata chanjo,"" Dkt Gloria A. Bachmann, kutoka Shule Kuu ya Tiba ya Rutgers Robert Wood Johnson ya mjini New Jersey ameliambia jarida la Health.
""Nina wasiwasi kuwa watu waovu waliounda uongo huu waliona baadhi ya ripoti za watu kusema wanaona mabadiliko kwenye hedhi zao na kuamua kufanya jambo hilo kuwa sehemu ya kampeni yao ya mtandaoni  dhidi ya chanjo,"" ananukuliwa  Dkt Jen Gunter, bingwa wa magonjwa ya wanawake na gazeti la The Guardian la Uingereza.
""Haiwezekani, chanjo ya corona haiwezi kuchochea mabadiliko ya mfumo wa hedhi. Sababu hii ni chanjo na si uchawi,"" anasisitiza Dkt Gunter.
Wataalamu wawili kutoka Chuo Kikuu cha Yale nchini Marekani wamechapisha makala yao katika gazeti la The New York Times wakisema hakuna ushahidi kuwa chanjo zinabadili mfumo wa hedhi.
Alice Lu-Culligan na Dkt  Randi Hutter Epstein  wanasema: ""Hata kama kuna uhusiano wa moja kwa moja, mabadiliko ya mara moja ya hedhi si jambo la kushtusha."""
Virusi vya corona: waafrika mashariki walio nchini wanapitia yapi wakati nchi hiyo inaposakamwa na janga la corona? - bbc news swahili,"Chanzo cha picha, Getty Images
India imelemewa na maambukizi ya virusi vya Corona na taifa hilo limevunja rekodi kwa maambukizi mengi kwa siku za hivi  majuzi baada ya watu laki tatu kupata maambukizi ya  virusi hivyo .
Hospitali nyingi katika jiji la Delhi pamoja na miji mingine mingi zimezidiwa na wagonjwa wa mlipuko wa corona, hali inayowalazimu watu kufanya mipango ya wagonjwa wao kutibiwa nyumbani.
India imekuwa ikiripoti zaidi ya wagonjwa 300,000 kwa siku, na idadi hiyo kubwa ya wagonjwa imeuzidi uwezo wa mfumo wa matibabu nchini humo.  Siku ya Jumapili  pekee, watu 2,767 walithibitishwa kufariki.
Kunao  watu kutoka  Afrika  mashariki ambao janga hili limewapata nchini India na wanasimulia jinsi walivyoathiriwa .Kunao walioko nchini humo kwa masomo ilhali wengine wapo India kwa matibabu .
Chanzo cha picha, Edward Onantwa
Dkt  Edward Onantwa  ambaye ni Mhadhiri wa Chuo kikuu  cha Kenyatta nchini Kenya amekuwa  nchini India kwa miezi minne akitibiwa saratani . Anasema amefaulu kupata matibabu lakini janga la Corona na hali ya ugonjwa huo nchini India imeathiri ubora wa huduma alizopewa .
Akiwa katika  mji wa  Calcutta ,Bengal Magharibi ,Dkt Onantwa anasema  madaktari wengi nchini India wakiwemo wale waliofaa kumsaidia katika kumpa matibabu wamelazimika kutumiwa pia katika kuwasaidia wagonjwa wa Corona .
Gharama yake ya matibabu imeongezeka kwa sababu ya jinsi janga la Corona linavyoilemea India na hata amepata changamoto ya kununua tiketi ili kuweza kurejea Kenya baada ya  gharama ya usafiri kupanda angalau mara tatu ya kiasi cha kawaida .
Mhadhiri huyo anasema hali  halisi nchini India inaonekana kuwa mbaya hata kuliko inavyoonekana katika vyombo vya habari . Yeye mwenyewe anasema  janga la Corona limemuathiri kwa njia mbali mbali kwa sababu kama mtu mwenye maradhi nyemelea yupo katika hatari ya kuambukizwa Corona  na hivyo basi kila anapokwenda kumuona daktari lazima avalie barakoa .
Anasema barakoa inamzuia kupumua vizuri kwa sababu pia ana tataizo la kifua . Dkt Onantwa anaongeza kwamba alifaa kufanyishwa mazoezi ya kila mara lakini hilo sasa haliwezekano ili kumzuia asitangamane na watu wengi .
Madaktari wengi ambao walikuwa wakimshughulikia sasa pia wametakiwa kutoa msaada wao kwa wagonjwa wa Corona .
Chanzo cha picha, Joshua Boit
Joshua Boit kutoka Kenya ni mwanafunzi nchini India na  anasema kuna wanafunzi wenzake walioambukizwa virusi vya Corona. Amesema wamelazimika kuunda makundi ya whatsapp ili kuweza kuwasiliana .
Boit  ambaye ni kiongozi wa wanafunzi anasema  hali nchini humo imekuwa mbaya na kote ameshuhudia magari ya kuwabeba wagonjwa yakiwa na mitungi ya  hewa ya oksijeni .
Anasema kulikuwa na sherehe ya kidini ya  nchini India  Kumbh Mela iliyowafanya watu wengi kukusanyika bila kufuata masharti ya mamlaka za afya na imelaumiwa kwa kuchangia kusambaa kwa ugonjwa wa Corona .
Boit anasea amekuwa akitumia usafiri wa pikipiki yake ili kufuatilia jinsi hali ilivyo katika hospitali mbali mbali katika maeneo ambako wakenya na waafrika mashariki wengine walioko India . Anasema wanafunzi wamefaulu kujiandikisha mitandaoni ili kuujulisha ubalozi wa Kenya kuhusu waliko  na hali zao .
Chanzo cha picha, Denis Monda
Denis Monda anasomea katika chuo kuu cha Davangere katika jimbo la Karnataka   nchini India ambako amekuwa huko wa miaka minne .Anasema  jimbo hilo limetangaza marufuku ya kutotoka  na  hali  imekuwa ngumu kwa raia wote wa kigeni  ambao sasa wamelazimika kuhakikisha wanachukua tahadhari kuepuka  kuambukizwa virusi vya Corona . Monda amesema pia kuna ubaguzi wa rangi hasa kwa watu weusi kwani wanapopelekwa hospitalini ,hawapewi  kipaumbele .
Amesema tayari amewasilisha nambari yake ya mawasiliano kwa ubalozi wa Kenya  ili kuweza kuwasiliana na  wanafunzi wenzake ambao wapo nchini India . Ubalozi wa Kenya nchini India  umewataka Wakenya wote walio nchini humo kujiandikisha na kujiunga na makundi ya whatsapp ili kuweza kuwasiliana kwa haraka panapotokea jambo la dharura ."
Wagonjwa watibiwa nyumbani baada ya hospitali kufurika india - bbc news swahili,"Hospitali nyingi katika jiji la Delhi pamoja na majiji mengine mengi zimezidiwa na wagonjwa wa mlipuko wa corona, hali inayowalazimu watu kufanya mipango ya wagonjwa wao kutibiwa nyumbani.
Lakini hata juhudi hizo pia zimekuwa ngumu kutokana na kupanda maradufu kwa bei za mitungi ya gesi na dawa nyengine muhimu zilizomo katika mikono ya walanguzi.
Bi Anshu Priya alitumia muda mrefu jana Jumapili kutafuta mtungi wa gesi wakati hali ya baba mkwe wake ikiendelea kuwa mbaya.
Hakuweza kupata hospiatali ambayo ina nafasi. Baada ya kukosa gesi madukani, ikamlazimu kuingia mtaani kwa wachuuzi.
Alilipa rupia 50,000 (sawa na dola 670) kununua mtungi mmoja ambao kawaida huuzwa kwa rupia 6,000.
Mama mkwe wake pia anapata shida ya kupumua na Anshu anahofia juu ya hali yake. Anasema hadhani kama ataweza kununua mtungi mwengine kwa walanguzi.
BBC imepiga simu kwa wasambazaji kadhaa wa gesi za hospitalini na wengi wao wamekuwa wakitaja bei ambazo ni takribani mara 10 zaidi ya bei za kawaida.
Chanzo cha picha, Getty Images
Shida anazopitia Priya  zimekuwa ni hali ya kawaida kwa Wahindi  wengi. Hospitali katika majiji makubwa kama Noida, Lucknow, Allahabad na Indore, hazina vitanda vilivyowazi, kote huko familia za wagonjwa zinataabika kwa kujaribu kuwauguza wapendwa wao nyumbani.
Lakini hali ni mbaya zaidi katika mji mkuu wa Delhi wenye wato milioni 20 ambapo hakuna hata kitanda kimoja cha wagonjwa mahututi kilichokuwa wazi.
India imekuwa ikiripoti zaidi ya wagonjwa 300,000 kwa siku, na idadi hiyo kubwa ya wagonjwa imeuzidi uwezo wa mfumo wa matibabu nchini humo. Jana Jumapili pekee, watu 2,767 wamethibitishwa kufariki.
Hata familia zinazouguza wagonjwa majumbani zinapata tabu ya kupata vipimo vya damu pamoja na vipimo vya miale kama CT scan ama x-ray.
Maabara pia zimeelemewa na inachukua mpaka siku tatu kupata majibu ya vipimo. Hali hiyo inawaweka madktari katika wakati mgumu wa kupima hali ya maendeleo ya mgonjwa.
Uchelewaji huo wa vipimo, kwa mujibu wa madaktari unawaacha wagonjwa wengi zaidi hatarini. Baadhi ya wagonjwa wamegomewa kulazwa kwa kuwa hawakuwa na majibu ya kipimo cha corona.
Jumuiya ya Kimataifa inaendelea na juhudi za kuisaidia India kukabiliana na janga hilo, hususani uhaba wa oksijeni.
Uingereza, Marekani na Jumuiya ya Ulaya (EU) zote zimetangaza maamuzi yake ya kuepeleka vifaa tiba nchini humo.
Chanzo cha picha, Reuters
Tayari Uingereza imeshatuma shehena ya kwanza ya mashine za usaidizi wa kupumua kwa wagonjwa, yaani ventilator pamoja na mashine za kuchuja oksijeni kutoka kwenye hewa.
Shehena hiyo imeondoka Uingereza jana Jumapili na inatarajiwa kuwasili India kesho Jumanne.
""Tunasimama bega kwa bega na India kama rafiki na mshirika wetu katika kipindi hiki  kigumu cha mapambano ya kukabiliana na Covid-19,"" ameeleza Waziri Mkuu wa Uingereza Boris Johnson katika taarifa yake.
Kwa upande wa Marekani, taifa hilo linaondosha marufuku ya kutuma malighafi nje ya nchi ili kuiwezesha India kutengezeza chanjo ya AstraZeneca kwa wingi.
""Kama ambavyo India ilituma msaada kwa Marekani wakati hospitali zetu zilipoelemewa mwanzoni mwa janga, nasi tunadhamiria kuisaidia India katika wakati huu wanaohitaji msaada,"" ameeleza Rais Joe Biden.
Marekani pia inatarajiwa kutuma oksijen pamoja na mavazi maalumu ya kujikinga kwa wahudumu wa afya walio mstari wa mbele.
Ufaransa pia imesema itatuma oksijeni.
Katika jiji la Brussels, Kamisheni ya EU imesema inapanga kutuma oksijeni na madawa pia. Mkuu wa EU Bi. Ursula von der Leyen amesema kuwa jumuiya hiyo ""inakusanya nguvu ili kuendana na mahitaji ya India ya msaada wa dharura.""
Nchi jirani ya Pakistan - ambayo ina uhusiano mgumu na India kutokana na mzozo wa mpaka - imejitolea vifaa tiba huku Waziri Mkuu wake Imran Khan  akituma salamu kupitia mtandao wa kijamii wa Twitter akiomba watu kupona haraka. Taasisi ya Edhi ya nchi hiyo pia imejitolea kutuma magari ya kubebea wagonjwa 50 kwa ajili ya kuyapeleka India."
Moto uliozuka katika hospitali ya corona iraq: watu 82 wafariki baada ya 'tangi la oksijeni kulipuka' - bbc news swahili,"Takriban watu 82 wamefariki katika moto uliozuka katika hospitali ya kutibu wagonjwa wa Covid 19 katika mji mkuu wa Iraq Baghdad.
Zaidi ya watu 100 walijeruhiwa katika moto huo  uliozuka katika hospitali  ya Ibn Khatib siku ya Jumamosi usiku.
Ripoti zinasema kwamba ajali ilisababisha tangi la oksijeni kulipuka na kusababisha moto huo.
Kanda za video zinaonesha wazima moto wakijaribu kuuzima moto huo huku watu wakitoroka jumba hilo.
Waziri mkuu wa Iraq Mustafa al-Kadhimi alitoa wito wa kufanyika kwa uchunguzi wa haraka kuhusu chanzo cha kile alichokitaja kuwa ajali mbaya.
Chanzo cha picha, Reuters
Mkuu wa ulinzi wa umma  Jenerali Kadhim Bohan, alisema kwamba moto huo ulianzia katika chumba cha wagonjwa mahututi katika ghorofa iliotengwa kuwasaidia watu kupumua.
Takriban wagonjwa 30 walikuwa katika chumba hicho cha wagonjwa mahututi kilichotengewa watu waliokuwa hatarini na corona  mjini Baghdad, chanzo kimoja cha hospitali kiliambia chombo cha habari cha AFP.
Wagonjwa wote wamehamishwa katika hospitali iliopo karibu.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Moto huo ulidhibitiwa mapema siku ya Jumapili , alisema mkuu wa ulinzi wa umma nchini humo.
Gavana wa mji wa Baghdad Mojammed Jaber  aliunga mkono wito wa waziri mkuu kuhusu kufanyika kwa  uchunguzi wa haraka ili kubaini iwapo kuna mtu yeyote anayepaswa kuchukuliwa hatua.
Katika taarifa , tume ya haki za kibinadamu inayomilikiwa na serikali imesema kuwa tukio hilo ni uhalifu dhidi ya wagonjwa waliochoshwa na ugonjwa wa corona.
Chanzo cha picha, Getty Images
Hospitali za Iraq zimezidiwa na idadi ya wagonjwa wa Covid 19 wakati wa mlipuko wa ugonjwa huo, ukiongezewa na vita vya wenyewe kwa wenyewe, kupuuzwa na ufisadi.
Maambukizi ya Covid yamekua yakiongezeka kwa kasi tangu mwezi februari nchini Iraq  na idadi hiyo imepitisha kiwango cha wagonjwa milioni moja wiki hii.
Wizara ya Afya imerekodi wagonjwa 1,025,288 na vifo 15,217 .
Taifa hilo limezindua kampeni yake ya chanjo mwezi uliopita  na imepokea dozi 650,000, nyingi zikitoka kwa mpango wa WHO wa Covax, ambao ni wa kusambaza chanjo duniani."
Virusi vya corona : who inataka mataifa ya afrika kuweka chanjo zilizopitwa na muda wamatumizi - bbc news swahili,"Chanzo cha picha, Getty Images
Shirika la Afya Duniani (WHO) limezitaka nchi za Kiafrika kutoharibu chanjo za Covid-19 ambazo zimepitisha muda wa matumizi
Nchi hizo zimeambiwa zihifadhi chanjo hizo na kusubiri mwongozo zaidi.
Ombi hilo linakuja baada ya Malawi na Sudan Kusini kusema zitaharibu zaidi ya dozi 70,000 za chanjo ya Oxford-AstraZeneca kwa sababu muda wa matumizi yake ulikamilika mwezi  Aprili.
Lakini Kituo cha Afrika cha Kudhibiti Magonjwa (Africa CDC) kilisema kimehakikishiwa kuwa chanjo hiyo ni salama kutumiwa.
Chanjo nyingi zinaweza kutumiwa hadi miezi 36 baada ya utengenezaji, lakini kwa sababu  chanjo za Covid-19 ni mpya sana hakuna data ya kutosha kuthibitisha ufanisi wao kwa muda mrefu.
Uamuzi wa mwisho juu ya kutumia chanjo zilizopitisha muda  wake  wa matumizi ni wa wasimamizi wa kitaifa wa dawa.Mwandishi wa BBC wa afya huko Nairobi, Rhoda Odhiambo, anabainisha.
Utoaji wa chanjo za coronavirus kote Afrika umekuwa polepole, kwa sababu ya maswala ya usambazaji na wasiwasi mkubwa juu ya usalama wa chanjo hiyo
""Ombi langu  kwa nchi wanachama ni: ikiwa tunafanya wajibu wetu  wa kuhakikisha kuna chanjo hizi , fanyeni wajibu wenu  na mtumie chanjo,"" John Nkengasong, mkurugenzi wa Afrika CDC, aliambia mkutano na waandishi wa habari Alhamisi.
Chanzo cha picha, Getty Images
Malawi ilisema imepanga kuharibu zaidi ya dozi 16,000 za chanjo ya AstraZeneca, ambazo zilitengenezwa na Taasisi ya Serum ya India (SII), kwa sababu tarehe yao ya matumizi  ilikuwa 13 Aprili.
Sudan Kusini, wakati huo huo, ilipanga kutupa dozi 59,000 kwa sababu hiyo hiyo.
Dozi za chanjo hiyo zilitolewa kwa nchi 13 za Kiafrika kupitia ushirikiano kati ya Jumuiya ya Afrika (AU) na kampuni ya mawasiliano ya MTN Group, Peter Mwai wa BBC kutoka ya Reality Check ameripoti.
AU ilinunua dozi milioni moja ya chanjo ya AstraZeneca kutoka Afrika Kusini, ambayo ilikuwa imeacha kutumia chanjo hiyo  huku kukiwa na mashaka juu ya ufanisi wake dhidi ya aina mpya ya virusi hivyo  ambayo ilikuwa imesambaa nchini.
Afrika CDC ilipeleka dozi hizo kwa nchi hiyo  mwishoni mwa Machi, wiki chache kabla ya muda wake wa matumizi kumalizika
Bwana Nkengasong, ambaye aliita hali inayozingira utoaji wa chanjo  hiyo ""kuwa na changamoto kubwa"", alisema SII ilikuwa imeshauri Afrika CDC kwamba ""chanjo bado zinaweza kutumika hata baada ya miezi tisa"".
Mkurugenzi wa WHO kanda ya Afrika Matshidiso Moeti alizitaka nchi ""kuhifadhi chanjo hizi salama tunapoendelea kusoma na kujaribu kupata ushauri dhahiri ikiwa chanjo zinaweza kutumika kwa muda mrefu"".
`Kando na  Malawi na Sudan Kusini, WHO ilisema Ghana na Sierra Leone pia hazijatumia chanjo zao zote kutokana na  kupita kwa tarehe ya matumizi yake.
Waziri wa afya wa Sierra Leone alisema nchi hiyo imebaki na karibu theluthi moja ya dozi  walizopokea. ""Ilibidi tushindane ili kuhakikisha kuwa tunapeana kipaumbele matumizi ya chanjo hizi,"" Austin Demby aliambia BBC.
Kati ya nchi 55 za Kiafrika, 41 wamefaidika na utoaji wa chanjo kupitia mpango wa kugawana  chanjo ulimwenguni wa Covax. Saba bado hazijapokea awamu ya  kwanza.
Mpango wa Covax unakusudia kuhakikisha chanjo zinatolewa  kwa usawa kati ya mataifa yote, matajiri na maskini. Kufikia sasa, zaidi ya dozi  milioni 38 za  chanjo zimepelekwa kwa nchi 98.
Wataalam wa afya wanasema upatikanaji sawa wa chanjo ni muhimu kumaliza janga hilo."
Afya ya uzazi: 'siwezi kumuambia mama yangu kuwa ninafanya mapenzi' - bbc news swahili,"Chanzo cha picha, Getty Images
Wakati mkaazi wa Singapore Nadia ambaye sio jina lake halisi, alipotembelea kliniki kupimwa kama amepata maambukizi ya ugonjwa wa zinaa miaka mitatu iliyopita, aliondoka kwa daktari akiwa na aibu kweli.
Anasema daktari aliyekutana naye, mwanamke mtu mzima alimuongelesha vibaya na kumrushia vijipeperushi ""kana kwamba mimi ni mjinga"", anakumbuka mwanafunzi huyo mwenye miaka 24.
""Nilihisi mtu amenihukumu vibaya mno - kana kwamba lilikuwa kosa langu kupata maambukizi kwasababu sikustahili kufanya mapenzi,"" amesema.
Lakini sasa hivi, kuna huduma zinazotolewa za afya ya ngono kuanzia mwaka jana nchini humo kupitia mtandaoni.
Wanaruhusu watu ""bila aibu yoyote"" kufikia huduma za afya ya ngono na pia kupata ushauri - jambo ambalo vijana wadogo kama vile Nadia wanasema wanazihitaji hasa ikizingatiwa kuwa mtazamo wao juu ya suala la hilo ni tofauti kabisa ikilinganishwa na mtazamo wa watu wa kizazi kilichopita.tambo.
Na sasa Nadia anasema yeye anatumia huduma za kampuni moja inayotoa huduma hizo ikiwemo kupima magonjwa ya zinaa kwa njia ya faragha.
Kampuni hiyo inachofanya ni kuagiza wateja wake kuchukua vipimo fulani na kuvituma ili ivifanyie uchunguzi na mteja anarejeshewa majibu yake baada ya siku mbili au tatu.
Ni kawaida kwa vijana kuishi na wazazi wao kabla ya kuolewa au kuoa kwa sababu ya utamaduni ambao umekuwepo na wengine kutokana na misingi ya kidini.
""Familia yangu ni ya kitamaduni - ni raia wa Singapore na pia ni Muislamu wa Malay, kwa hivyo kuna mambo fulani yanayotarajiwa kutoka kwako. Siwezi kumuambia mama yangu kuwa ninashiriki ngono,"" Nadia amesema.
Ingawa njia wanayotumia kutoa huduma huenda ikawa sio ya uhakika, ndio pekee ambayo vijana wengi wa Singapore wanaiona kama mkombozi wao kupata huduma hizo na taarifa za afya ya ngono.
Chanzo cha picha, Getty Images
Wayne*, 37, ametumia kampuni moja inayotoa huduma za afya ya ngono kwa wanaume mtandaoni, kukabiliana na tatizo lake la kumaliza mapema wakati anafanya tendo la ndoa.
""Tatizo hili ni kama kunywa dawa wakati unaumwa na kichwa. Lakini wanaume wengi wanaogopa kwenda kwa daktari na hata kukubali kwamba wana tatizo hilo.
Lakini baada ya kwenda kumuona daktari miaka miwili iliyopita, kulimfanya hata kujihisi vibaya hata zaidi.
""Baada ya kwenda hospitali, daktari na muuguzi wake walikuwa wananiuliza maswali kwa sauti ya juu tena mbele za watu nina tatizo gani. Nilihisi kudhalilishwa kweli.""
Anasema akilinganisha huduma aliyopokea mara ya kwanza na ile aliyopata katika huduma ya mtandaoni anahisi ya mtandaoni imetolewa kwa njia ya ""heshima"" kwake yeye kama mgonjwa.
""Huduma zilikuwa nzuri ikilinganishwa na zile za kukutana na daktari moja kwa moja kwasababu dunia nzima haikujua kile ninachopita.""
Chanzo cha picha, Getty Images
Changamoto za kupata huduma za afya ya uzazi kwa vijana
Vijana kujizuia kufanya ngono bado imekuwa changamoto kubwa hata baada ya baadhi ya nchi kutoa elimu ya ngono kwa wanafunzi.
Na hivyobasi imekuwa vigumu kwa vijana kwenda kutafuta huduma hizo moja kwa moja kwa daktari kwasababu ya vile wanavyohudumiwa  na kuachwa  wakijihisi kuwa na aibu na kutowajibika.
Kwa upande mwingine, pia imekuwa changamoto zaidi kwa wazazi kujitokeza hadharani na kuzungumzia suala hilo na vijana wao.
Huduma za afya ya uzazi  kwa vijana katika nchi hizo zinaendelea kupata umaarufu mkubwa.
Vijana wanajali sana kuhusu afya yao ya uzazi na wanaendelea kutafuta njia za kuwajibika licha ya vikwazo vinavyowakabili, kulingana na kituo kimoja cha eneo kinachotoa ushauri kwa vijana.
""Hawataki kuuliza maswali kuhusu ngono, isipokuwa tu pale wanapohisi wako salama kuzungumzia suala hilo. Na huduma za kidigitali za afya ya ngono kwa vijana huenda ikawa jukwaa muafaka katika kukabiliana na changamoto hii.""
Nadia anakubali kwa kusema kuwa licha ya mila na desturi zilizopo, alijua kuna umuhimu wa kwenda kufanyiwa uchunguzi mara kwa mara, hasa wakati ambapo alikuwa anataka kuanza mahusiano mapya.
""Hii ndio njia pekee ya kuonesha uwajibikaji, lakini najua kuna wengi ambao hawawezi kupata huduma hizi kwasababu naelewa hali ilivyo, haijakuwa rahisi."""
Kwanini kumekuwa na upungufu wa dawa za arv nchini kenya? - bbc news swahili,"Kuna upungufu wa dawa zinazotumiwa kupunguza makali ya virusi vya Ukimwi nchini Kenya .
Shehena iliyo na dawa za kupunguza makali ya  HIV (ARV’S) imekwama katika bandari ya Mombasa kuanzia Januari mwaka huu kwa sababu ya mgogoro wa malipo ya kodi  .
Ingawaje utata huo umesuluhishwa  takribani watu milioni moja unusu wanaoishi na ukimwi nchini Kenya bado wanapata matatizo kupata dawa wanazohitaji kuendelea kuishi"
Ramadhan: fahamu vyakula ambavyo waliofunga wanastahili kula au kutokula - bbc news swahili,"Chanzo cha picha, Getty Images
Mwezi mtukufu wa Ramadhani ni kipindi ambacho waumi wa dini ya Kiislamu hufunga kuanzia alfajiri hadi jioni ikitegemea na mahali ulipo.
Kufunga mwezi mtukufu wa Ramadhan ni tendo la ibada, ambalo linawawezesha Waislamu kujiweka karibu na Mungu na kuimarisha imani yao ya kidini.
Hata hivyo, mbali na hayo, ni kipindi ambacho watu hujikuta wakila aina nyingi ya vyakula wakati wanapofungua mfungo.
Lakini je, unajua ni aina gani ya vyakula mtu aliyefunga anastahili kula?
Kulingana na Dkt. Lawan Musa Tahir, wa mjini Abuja kwanza kuna wale ambao pengine ni wagonjwa wa kisukari au wenye maradhi ya ini, wanastahili kuendelea kuzingatia vyakula vyao.
Hali hii ni sawa na yeyote mwenye tatizo na chakula fulani, pengine miili yao hudhurika wanapokula vyakula fulani, hata kama umefunga mwezi wa Ramadhani, unapofungua zingatia vyakula vyako vya kila siku.
Pia kuna mazingira tofauti ya kuishi, kuna wale wanaoishi maeneo ya jua kali ambako watu wanakunywa maji mara kwa mara. Wanapofungua wajitahidi kunywa maji kwa wingi.
Unapofunga mwezi wa Ramadani, sio tu kwamba unabadilisha mfumo wako wa kula bali pia mfumo wa kulala, na pia utakuwa katika mabadiliko ya kimwili na kisaikolojia.
Pia ni vyema kufahamu kuwa mwili kutokuwa na maji ya kutosha na kukosa kula kwa wakati kama ulivyozoea, kasi ya umeng'enyaji wa chakula inapungua ili kutumia nguvu ulio nayo kwa ufasaha zaidi.
Ni wazi kwamba kipindi cha mfungo wa Ramadhani kama hiki, sio tu suala la chakula utakachokula, lakini pia kiwango cha chakula na aina ya chakula unachokula, kuna umuhimu mkubwa kuhakikisha mwili unakuwa na afya njema kila wakati.
Na ili kuwa na nguvu na virutubisho vinavyohitajika mwilini kila siku, unastahili kula vyakula vyenye protini, wanga, vitamini na madini mengine, na pia unastahili kuhakikisha unakunywa maji ya kutosha."
"Virusi vya corona:kuna wanaosumbuliwa akili kwa kuwaza tu kwamba wana maradhi,na janga la corona limefanya hali kuwa mbaya - bbc news swahili","Chanzo cha picha, CHERELLE FARRUGIA
Watu ambao huogopa kupatwa na marajhi hupuuzwa kama walio na matatizo fulani ya kiakili . Lakini kwa wengine janga la corona limewafanya kuanza kupata hofu kuhusu afya yao na kuchukua hatua ambazo kwa kawaida zingeonekana ni za kushangaza .
Mnamo Machi mwaka wa 2020  Ben aliacha kazi yake ya dereva wa  basi .
Wakati wowote alipokuwa hayupo  kwenye zamu hakuacha kufikiria jinsi mmoja wa abiria wake anayeshuku alikuwa  na Covid-19 na kumuambukiza. Ingawa alikuwa mchanga na mzima wa afya na uwezekano kuugua ulikuwa mdogo , alikuwa amesisitiza juu ya wazo kwamba ataambukizwa na kufa.
Ndani ya wiki mbili, Ben alikuwa amehama kutoka kwa familia yake huko Birmingham na kuingia katika nyumba ya wanafunzi  ambayo marafiki zake walikuwa wameondoka. ""Niliendelea kufikiria juu ya kuwa mahali ambapo hakuna mtu alikuwa akienda au kutoka,"" anasema.
Licha ya kuondoka nyumbani na kuacha kazi, wasiwasi wake juu ya kuambukizwa bado ulitawala mawazo yake. ""Ningeamka na kuangalia ikiwa mwili wangu ulikuwa sawa,"" anasema.
"" Nilikuwa nimechoka nilikuwa na hakika kabisa kuwa nilikuwa nao. Niliogopa kwenda dukani. Niliepuka tu kwenda nje na kuwaona watu. Yote  ilikuwa hofu ya  'je hiki kikitokea?' Ben alikuwa akipata wasiwasi juu ya afya yake.
Ingawaje sote  wakati mwingine huwa tuna  wasiwasi juu ya afya zetu, au kutafuta daalili katika google , wasiwasi wa kiafya ni hali inayotambuliwa ambapo mtu anakuwa na  hofu kubwa juu ya afya  yake  kupindukia .
Inatambulika  kwa mtu ambaye wakati wote anaangalia daalili za magonjwa katika mwili wake  na hata kufanya utafiti kuhusu maradhi mbali mbali  ili kuepuka lolote linaloweza kumtia katika hatari ya kuambukizwa .
Hali hiyo imewakumba watu wengi mwaka huu baada ya  kutokea kwa janga la Corona
Wengi wameshindwa hata kuondoka kutoka nyumba zao au hata kufungua madirisha kwa kuhofia kuambukizwa . Wengine kama Ben hata wameacha kazi  .Wengine wanatumia muda wao kusafisha nyumba zao kwa kemikali ili kuua bakteria na viini wanavyoshuku vinaweza kuwaletea maradhi.
"" Wakati watu wanaposema ni suala dogo si kweli kwa sababu nusura lichukue maisha yangu' anasema  Cherelle Farrugia,  kutoka Cardiff,  ambaye anaendesha programu ya Youtube yenye kuwapa msaada watu wenye wasi wasi kuhusu afya zao .
Kwanza  alijikuta na hali hiyo miaka mitatu na nusu iliyopita baada ya kupata uvimbe mdogo . Mara tu ilipothibitishwa kwamba hali si mbaya alianza kujiambia ana saratani  ya matiti na hata uvimbe wa ubongo na zaidi. Hakuwa na wasiwasi tu juu ya kuugua, lakini hakika alikuwa akijiona akifa na hakuna mtu aliyesikiliza.
""Mimi ni mtu mwenye busara na akili lakini wasiwasi wa kiafya uliniondolea busara yote ya kufirikia vizuri ,"" anaelezea. Hofu hiyo ya kila  wakati ilikuwa mbaya  sana na mara kwa mara aliishia katika kituo cha masuala ya afya ya akili kwani alishindwa hata kufanya kazi.
""Nilianza kufirikia kuhusu  kujiua, jambo ambalo lilikuwa la  kushangaza kwa sababu nilikuwa najaribu kuepuka kifo,"" anasema. ""Lakini ikawa mbaya sana kwamba sikuweza kuishi mawazo tena. Hakuna nilichofanya kilichonituliza."" Na janga la Corona  lilifanya mambo kuwa mabaya zaidi.
Wasiwasi wa kiafya kwa ujumla hushughulikia maeneo mawili - hofu kwamba tayari una magonjwa au uogope kuwa unaweza kuugua. Wakati wa janga hilo, mwisho uliathiri kila mtu. Lakini kama magonjwa mengi ya akili, ni hatua moja tu .
Wakati watu wengine hawafikirii kuhusu mambo kama hayo ya kuugua , kwa wengine ndio tu  jambo wanalofikiria. Hatahivyo idadi ya wale wanaopata wasiwasi wa kiafya imeongezeka.
Dr Rob Willson, mtaalamu wa masuala ya tabia anasema ""hajawahi kuwa na maswali zaidi"" juu ya wasiwasi wa kiafya. Mtaalamu mwingine aliiambia BBC alikuwa  ameratibiwa kuwahudumia watu  kwa miezi michache  ijayo .
Chanzo cha picha, Myra Ali
Lakini kutafuta matibabu sio sulushisho ambalo  hupunguza wasiwasi. ""Hakikisho kamwe huwa halileti utulivu  ndivyo tunavyosema kila wakati,"" anaelezea mwanasaikolojia wa kliniki Dr Marianne Trent, ambaye anaendesha mazoezi ya kibinafsi ya afya ya akili huko Coventry. ""Ulimwengu wao unakuwa mdogo sana, lakini dhiki yao bado ni kubwa sana.""
Virusi vya corona haswa vimeleta shida kwa wale walio na wasiwasi wa kiafya.
Dalili kama kupungua kwa pumzi inaweza kuwa dalili ya wasiwasi na Covid, na hizo mbili zinaweza kuunda mzunguko mbaya. Kadiri unavyozidi kuwa na wasiwasi ndivyo unavyopata ""ushahidi"" zaidi kuwa wewe ni mgonjwa."
"Virusi vya corona: je, ipi ni chanjo bora zaidi ya corona? - bbc news swahili","Kuna chanjo nyingi za corona ambazo zinatumika kwa sasa duniani na watu wengi wanajaribu kupima ubora ili kufahamu umadhubuti wake.
Kulinganisha ubora wa chanjo si jambo jepesi, na linakanganya, lakini jibu la ipi bora lipo na linastaajabisha. Angalia video kwa ufafanuzi."
Umoja wa mataifa wataka hatua kuchukuliwa dhidi ya tabia ya wanawake kufungwa kizazi kwa lazima - bbc news swahili,"Chanzo cha picha, BBC News
Ripoti ya Umoja wa Mataifa ieonesha kuwa takriban nchi 38 zimeendeleza tabia ya   kufunga kizazi kwa lazima katika kipindi cha miaka 20 iliyopita, huku baadhi ya kesi hizo zikijumuisha wanawake waliofungwa kizazi kinyume na matakwa yao wakati wanajifungua.
Umoja wa Mataifa imetoa wito wa kusitishwa kwa tabia ya kufunga watu kizazi kinyume na matakwa yao ambayo imejitokeza katika kila bara duniani kulingana na utafiti uliofanywa na Profesa Sam Rowlands, na kutaka serikali ichukue hatua dhidi ya wanaotekeleza tabia hiyo.
Jamii za waliowachache, wanawake wanaoishi na ugonjwa wa virusi vya HIV na makundi ya waliotengwa ikiwemo waliobadilisha jinsia zao wote wamejikuta katika hali kama hizo kote duniani.
""Kuna historia ndefu ya ubaguzi duniani na nyanyasaji unaohusishwa na kufungwa kizazi kwa lazima, ambayo bado inaendelea hadi hii leo,"" anaelezea Dr. Tlaleng Mofokeng, mjumbe maalum wa Umoja wa Mataifa anayehusika na haki ya kupata afya. ""Hilo pekee, ni ukukaji mkubwa wa haki za binadamu.""
Zishilo Dludla anasema hakukubali kufungwa kizazi wakati anajifungua katika hospitali moja nchini Afrika Kusini mwaka 2011.
""Kufungwa kizazi kwa lazima kumekuwa kitendo cha kinyama sana kwangu, kwasababu sijawahi kutaka kufanya hivyo, na sikukubali kwa hiari,"" anaelezea mama mmoja, 50, mwenye watoto watatu. ""Natamani kama ningeweza kusahau kilichonitokea, lakini haiwezekani. Unakuwa sawa na mtu aliyefariki dunia ilihali uko hai.
""Mimi ni sawa na mtu aliyefariki dunia kwasababu nafahamu fika kwamba ni mtu nisiye na maana yoyote.""
Zishilo anaamini kuwa alifungwa kizazi bila ridhaa yake kwasababu alipatikana na ugonjwa wa ukimwi.
""Wote waliofungwa kizazi walikuwa weusi, wengi wao kutoka maeneo ya vijijini. Walilazimishwa kusaini fomu ya kukubali kufungwa kizazi."" amesema daktari Mofokeng.
Chanzo cha picha, BBC News
Hospitali ambayo Zishilo alifungwa kizazi inasema kuwa rekodi zilizopo zinaonesha kabla ya mama huyo kwenda kujifungua alikubali kufungwa kizazi wakati anafanyiwa upasuaji.
Taarifa zinasema kwamba hii ni kwasababu tayari awali, alikuwa amefanyiwa upasuaji mara mbili na ilikuwa kawaida kwa wanawake ambao wamepitia hilo kuchagua kufungwa kizazi baada ya kupata mtoto wa tatu kwasababu ya hatari za kiafya zinazoweza kujitokeza mtu anapofanyiwa upasuaji mara nyingi.
Walizungumza na BBC: ""Wanawake hawalazimishwi…  kuna baadhi ambao walikataa na matakwa yao yaliheshimiwa.""
Madai ya wanawake wengi kama vile Zishilo yalichunguzwa na Tume ya Usawa wa Kijinsia Afrika Kusini mwaka jana. Lakini Daktari Mofokeng anasema tangu wakati huo ni hatua chache ambazo zimepigwa.
""Mfumo wa Afya Afrika Kusini pamoja na serikali kwa ujumla, zimefeli wanawake waliojumuishwa kwenye ripoti ya Tume hiyo.
""Idara yenyewe pia haijakubali mbele ya umma kuwa ukiukaji wa haki za binadamau ulitendeka.""
Pia, idara ya Afya Afrika Kusini haijajibu ombi la BBC kuzungumza nayo juu ya suala hilo.
Hata hivyo, kote duniani suala la wanawake kufungwa kizazi halijaegemea tu kwa wale waliopata maambukizi ya virusi vya ukimwi.
Kwa mfano, ripoti ya Afya kote duniani imeangazia visa vya wanawake wa Canada ambao wanasema walipewa shinikizo kufungwa kizazi kati ya mwaka 2005 na 2010.
Chanzo cha picha, Zuno Photography
Shinikizo sawa na hilo pia limeshuhudiwa na wanawake wa Roma katika Jamhuri ya Czech, Hungary na Slovakia dakika chache baada ya kujifungua.
Nchini Japan, watu wanaobadilisha jinsia ni lazima wafungwe kizazi ili kuwaruhusu kisheria kuishi maisha ambayo wenyewe wanayapendelea. Ikiwa hawatofanyiwa upasuaji, haki zao za msingi zitabinywa kama vile kuoa au kubadilisha jinsia zao katika nyaraka zao muhimu mfano, kwenye pasipoti.
Nchini India, taifa hilo linatoa ruzuku katika kodi, ajira na elimu kwa wale ambao familia zao sio zaidi ya watoto wawili kama njia moja ya kudhibiti idadi ya watu.
Ripoti hiyo pia inasema, watu ambao hawataweza kutoa vyeti kuonesha kuwa wamekatwa kizazi pia nao wamenyimwa vidonge vinavyoongeza viritubisho mwilini kwa watoto wao.
Dr Mofokeng amesema: ""Inachosha kihisia. Lakini hatuna namna zaidi ya kusaidiana. Mimi mwenyewe ni mwanamke. Ni mweusi ninatoka eneo la vijijini Afrika Kusini. Najua baadhi ya marika zangu ambao wamepitia kitendo hichi kibaya katika jamii yangu na pia hakuna utayari wa kuchukua hatua,"" ameongeza.
""Kazi yangu mimi kama mjumbe wa Umoja wa Mataifa, ni kukumbusha mataifa haki za afya, yanajukumu la kufanya uchunguzi wa kina kuhusiana na ripoti hii, pia ni lazima wahusika wachukuliwe hatua za kisheria."""
"Je,wanaume watakubali kutumia vidonge au njia za kupanga uzazi? - bbc news swahili","Chanzo cha picha, Getty Images
Hadi sasa hakuna kidonge cha kupanga uzazi kwa wanaume , licha ya juhudi  nyingi za hapo awali kukitengeza.
Utengezaji wa kidonge cha kupanga uzazi kilibadilisha ulimwengu wakati kilipoletwa  katika jamii mnamo miaka ya 1960.
Hivi sasa, vidonge hivi hutumiwa na wanawake wapatao milioni 214 ulimwenguni kote na wana soko la kila mwaka karibu la Dola za Marekani milioni 18,000.
Hata hivyo, ingawa zaidi ya miongo sita imepita tangu ""uwasilishaji rasmi"" wa kidonge, kati ya orodha ya njia 20 za kupanga uzazi  ambazo Shirika la Afya Ulimwenguni (WHO) inazo, ni mbili tu zinazoweza kutumiwa na  wanaume.
Chanzo cha picha, Getty Images
""Wazo la kutengeza  mpango wa uzazi kwa  wanaume limekuwepo karibu kwa muda mrefu kama utengezaji wa mbinu ya upangaji uzazi kwa wanawake ,"" Adam Watkins, profesa wa biolojia ya uzazi katika Chuo Kikuu cha Nottinghan, aliiambia BBC World.
Kulingana na Watkins, changamoto kuu ya matibabu imekuwa kwamba, wakati mwanamke anatoa yai moja kwa mwezi, mwanaume hutoa mamilioni ya mbegu kila siku.
Hiyo ndiyo changamoto, kwamba hata kama mwanamume atapoteza 90% ya uwezo wake wa kuzalisha manii, bado ana rutuba, anasema mtaalam huyo.
Ingawa hii sio sababu kuu kwa nini kidonge chenye ufanisi na salama hakijatengenezwa.
""Nadhani ikiwa haijatengenezwa vyema imekuwa kwa sababu ya mafanikio ya kidonge cha  upangaji uzazi  kwa wanawake.
Inafanya kazi vizuri na ni bora sana kwamba, kwa mtazamo wa kiuchumi, kampuni nyingi za dawa hazihisi kuwekeza katika kidonge cha wanaume'
Chanzo cha picha, Getty Images
Mbinu mbili za upangaji  uzazi  kwa wanaume kwenye orodha ya WHO ni kondomu na vasektomi.
Kwa mtaalam, hii imesababisha kampuni za dawa kutowekeza katika utafiti na maendeleo ya miradi ambayo inasababisha mfano wa kidonge salama  cha kupanga uzazi kwa wanaume .
""Kwa sababu tofauti, mzigo wa   upangaji uzazi ulitwika wanawake .
Wao ndio wamekuwa wakiwajibikia jukumu hilo pekee yao hatua ambayo sio sawa'ameongeza msomi huyo.
Chanzo cha picha, Getty Images
Labda mpango wa uzazi wa zamani kabisa katika historia  ni kondomu: kwani karibu miaka 2,000 kabla ya Kristo kuna kutajwa kwa  njia hii ya kudhibiti uzazi iliyounganishwa na anatomia ya kiume, kupitia nyenzo ambayo huwa  kama kizuizi cha mwili na kuzuia ujio wa manii kwenye yai.
Katika karne ya 18,  hatua ya mwisho katika mchakato wa kutafuta mbinu ya  kiume ya  kupanga ilipatikana: vasektomi, utaratibu wa upasuaji ambao unakata ugavi wa manii kwa shahawa, kuanzia kuziba kwa  kibiomba kidogo kwa jina 'vas deferens'.
Halafu, katika nusu ya pili ya karne ya 20, baada ya hatua kubwa kupigwa katika utengezaji wa kidonge cha wanawake  ,safari ya kutengeza  kile cha kutumiwa na wanaume ilianza Hivi sasa kuna  sehemu mbili za  utafiti katika uwanja huu.
Kwa upande mmoja, kupanga uzazi kutumia  homoni, ambao  hutegemea  homoni bandia kusimamisha ukuaji wa mbegu za kiume kwa muda.
Chanzo cha picha, Getty Images
Na ya pili ni njia isiyo ya homoni, kwa kutumia mbinu zingine kuzuia mbegu za kiume zenye afya kuingia ukeni na kuweza kupandikiza.Hata hivyo , tafiti zinazolenga kukuza kidonge bora cha kiume zimeathiriwa na  changamoto kama vile athari zinazosababishwa na viungo vyake.
Kwa mfano, mnamo 2016, utafiti ambao uliwadunga wanaume na testosterone na projestojeni, sawa na homoni zilizopatikana kwenye kidonge cha kike ulikomeshwa mapema . Ilibainika kuwa kulikuwa na athari kama vile chunusi kwenye ngozi, shida za mhemko na kuongezeka kwa libido, ambayo wanaume waliona ni kali sana na haiwezi kuvumilika, kwa hivyo uchunguzi ulifutwa.
""Walakini, wataalam wengi wanaweza kuona athari hizi kama ndogo ikilinganishwa na zile zinazopatikana kwa  wanawake wanaotumia kidonge, pamoja na wasiwasi, kuongezeka uzani, kichefuchefu, maumivu ya kichwa, kupunguza libido na kuganda kwa damu.""Kwa hili, wataalam wanasema, inaongezwa kuwa kondomu imeingizwa kama njia ya bei rahisi na isiyokuwa na athari.
""Kondomu pia haitumiki tu kwa uzazi, lakini pia kuzuia magonjwa ya zinaa,"" anasema Watkins.
Kondomu hutumiwa sana na wanaume, lakini haina ufanisi kama  vidonge.
Hata hivyo  kwa wataalam wengine wa afya ya uzazi, ni muhimu kwenda zaidi ya ukosefu wa hamu ya kampuni za dawa  kusaidia  katika utafiti na ugumu wa kibaiolojia  wa kuunda kidonge cha kupanga uzazi cha wanaume.Kwa Dkt Lisa Campo-Engelstein, mkurugenzi wa Taasisi ya Maadili na Afya ya Binadamu katika Chuo Kikuu cha Texas na mtaalam wa utafiti wa siku zijazo za afya ya uzazi, kwamba hakuna kidonge  cha kupanga uzazi kwa  wanaume sio kushindw kwa sayansi kupata kidonge hicho.
Chanzo cha picha, Getty Images
""Ni wazi kwamba kutokuwepo kwa kidonge cha wanaume cha kupanga uzazi   sio kwa sababu ya suala la kisayansi, lakini kwa ajili ya suala la kijinsia, la kanuni za kijamii. Kazi hii ilikuwa ya wanawake tu,"" Campo-Engelstein anaiambia BBC.""Siku hizi , wanawake hubeba mzigo mkubwa wa kifedha na kiafya unaohusiana  na  upangaji uzazi. Kwa ujumla, njia za kike huwa za bei ghali zaidi kuliko za kiume kwa sababu nyingi zinahitaji  kumuona daktari  zaidi ya mmoja  na nyingine zinahusisha dawa zinazofaa kumezwa kwa kipindi fulani. Kwa kweli, mtaalam  huyo anaonyesha katika nakala yake ""Kwanini  panafaa kuwa na kidonge cha upangaji uzazi kwa wanaume  na huko Amerika, mipango mingi ya bima ya afya haitoi  upangaji uzazi Ndio  kwa sababu Campo-Engelstein anatoa wito mkubwa wa kuwepo kidonge cha kupanga uzazi kwa wanaume hivi karibuni.  ""Wanawake wengi wanataka kuacha kunywa kidonge kwa sababu ya nguvu na athari za homoni kwenye mwili wao, lakini mara nyingi hawafanyi hivyo kwa sababu mwanamume hutumia kondomu tu, ambayo haifanyi kazi kwa 100%,"" anasema msomi huyo. ""Lakini Iwapo hakuna mabadiliko katika  mitindo ya kawaida ya majukumu ya kijinsia kuhusiana na upagaji uzazi  huenda  wanaume hawatatumia njia hizo  kwa kiwango sawa na wanawake  hata Iwapo njia na  vidonge vya kuafikia upangaji uzazi kwao vipatapatikana' anatamatisha daktari huyo."
Rapa dmx alazwa hospital baada ya kupata mshtuko wa moyo - bbc news swahili,"Chanzo cha picha, EPA
Rapa DMX wa Marekani yuko hali mahututi hospitalini baada ya kupata mshtuko wa moyo, amesema wakili wake Murray Richman.
Bwana Richman ameviambia vyombo vya habari vya Marekani hana ufahamu ikiwa chanzo cha mshtuko huo wa moyo ni utumiaji wa dawa za kulevya kupita kiasi, kama ilivyoripotiwa na TMZ.
DMX amekuwa akikabiliana na matumizi ya dawa za kulevya kwa miaka mingi tu taarifa ambazo zimekuwa zikijulikana na umma, pia amekuwa katika kituo cha kurekebisha tabia mara kadhaa.
Rapa huyo anachukuliwa kama nyota wa muziki wa hip-hop, na ameshirikiana na wasanii kadhaa kama vile JAY-Z, Ja Rule, Eve na LL Cool J pamoja na kushiriki filamu kadhaa.
Mwanamuziki huyo, 50, ambaye jina lake kamili ni Earl Simmons, alipelekwa hospitali huko White Plains, New York Ijumaa jioni, Bwana Richman amesema, akiwa na familia yake.
""Alikuwa akipumua kwa mashine,"" wakili huyo amesema. ""lakini sasa hivi hatumii tena mashine. Anapumua mwenyewe ila utendaji wa ubongo ni mdogo mno.""
Aidha mwanamuziki huyo, amewahi kufungwa jela miaka ya nyuma kwa makosa ya ukatili dhidi ya wanyama, uendeshaji mbaya wa gari, umiliki wa dawa za kulevya na silaha kinyume cha sheria.
Mwaka 2018, aligonga vichwa cya habari kwa kumchezea jaji mmoja nyimbo yake alipokuwa anakabiliwa na makosa ya kukwepa kulipa kodi. Baada ya kusikiliza nyimbo hiyo, jaji aisema DMX ni ""mtu mzuri"" na kutoa hukumu ya kifungo cha mwaka mmoja gerezani dhidi ya mwanamuziki huyo.
Mwaka 2016, alipata matatizo ya kupumua kabisa na ikabidi apate huduma za kumfufua kwa mashine haraka sana katika hoteli moja mjini New York.
DMX amekuwa katika taaluma yake kwa miaka 20, pamoja na muziki, ameshiriki filamu kadhaa zikiwemo za 'Cradle 2 the Grave na Romeo Must Die', zote mhusika mkuu akiwa ni Jet Li.
""Earl ni mtu mzuri,"" Bwana Richman amesema. ""Earl ni mtu ambaye angeweza kukuelezea simulizi. Inavunja moyo sana."""
"Virusi vya corona: je unasherehekea vipi, pasaka au ramadhan bila ya kukaribiana? - bbc news swahili","Chanzo cha picha, Getty Images
Kwa wakristo wengi na wayahudi, huu ni wakati muhimu sana, katika mwaka.
Ni wakati ambao wanajiandaa kusheherekea sikukuu ya Pasaka na ufufuko wa Yesu na Waislamu nao wakiwa wanajiandaa kwa ajili ya mwezi mtukufu wa Ramadhani.
Imani zote tatu, kwa kawaida wakati huwa unawajumuisha watu katika mlo wa pamoja na sala.
Lakini hali ni tofauti kwa sasa, mataifa mengi yanataka watu wasikaribiane na hivyo sherehe ambazo zimezoeleka kuwa ngumu kufanyika.
Maadhimisho ya juma kuu la kukumbuka ukombozi wao  unaanza jioni ya Aprili 08, Sherehe hizo ni muhimu sana kwa kalenda ya Wayahudi.
Wanakumbuka simulizi  ya kitabu cha kutoka na kipindi ambacho Wayahudi wanakumbuka jinsi Musa alivyowatoa mababu zao kwenye utumwa Misri.
Jioni ya kwanza ya Pasaka , chakula maalum na ibada maalum inayofanyika katika nyumba za watu.
Baadhi ya wayahudi ambao wanaishi nje ya Israel huwa wanaadhimisha  jioni  ya siku inayofuata.
Huwa wanasheherekea 'Seder' ambayo watu huwa wanasoma, wanasimuliana simulizi mbalimbali, wanakula chakula maalumu na kuimba.
Haya yote huwa yanafanyika wakati ambao familia na marafiki wamejumuika kwa pamoja  wakiwa wameizunguka meza.
Chanzo cha picha, Getty Images
Tafrija hii huwa ni tamasha linalojumuisha watu kusheherekea uhuru na maisha. Sherehe hizi za Seder huwa zinahitaji watu wengi kusheherekea na sio familia peke yake.
Lakini kutokana na makatazo ya virusi vya corona, mwaka huu sherehe hizi za Seder zitakuwa tofauti sana.
Rabbi Rick Jacobs anaishi mjini New York, ambako sasa maambukizi ni mengi zaidi nchini Marekani.
Yeye ni rais wa Umoja wa wayahudi Marekani
Rabbi Jacobs anawashauri jinsi wanavyoweza kuungana kwa pamoja kusheherekea Pasaka ya mwaka  huu.
Suluhisho moja alilosema ni kutumia simu ya video.
Ujumbe wa dini utawekwa mtandaoni ili kila mmoja atajumuika kusoma.
Chanzo cha picha, Getty Images
Chanzo cha picha, Getty Images
Rabbi Jacobs anawaelekeza watu dondoo za jinsi ya kutumia  simu ya video kwa uwakilishi mzuri zaidi.
""Kimila kuna wakati ambao unahitajika kufungua mlango kwa ajili ya Eliya. Mara nyingi ni vijana wadogo zaidi ndio wanafanya shughuli hiyo wakati wa maadhimisho hayo.
""Anaweza kuwa kijana mdogo zaidi huypo katika nyumba yako sasa  lakini wapo maeneo mengine ya nchi.
Wanaweza kutumia simu au tablet zao na kufungua milango ya nyumba zao na kufungua.
""Lakini ukweli ni kwamba ibada hiyo itakuwa ya hisia zaidi , mtu ahisi kuwa mlango wake umefunguliwa na kupokea ukombozi.
""Tunashauri watu watumie Zoom chat na kuuliza, 'Vitu gani wanavitarajia katika maombi yao? Vitu gani wanaridhia zaidi  kuvifanya ili kuweza kuponya zaidi ulimwengu?'
""Ukombozi katika janga hili kama ilivyokuwa miaka ya mababu zetu, ndio hicho tunahitaji sasa. Historia ya wayahudi walivyopitia changamoto nyingi inawakumbusha kuwa kuna matumaini ya kukabiliana na changamoto zote.""
Chanzo cha picha, Getty Images
Baadhi ya watu, mlipuko wa ugonjwa huu umewapa fursa ya kuimarisha imani zao zaidi.
Carole Kutsushi ni mkristo anayeishi jijini Nairobi nchini Kenya.
Wakati taifa limetangaza marufuku ya kutotoka na serikali imewataka watu wakae nyumbani, Shule zikiwa zimefungwa na rais amewataka watu wasikusanyike  hata kwenye shughuli za ibada.
Carole ana watoto wawili ambaao sasa wako nyumbani  wakati wote na hali imekuwa ngumu kwa sababu ana biashara ndogo .
Licha ya changamoto zilizopo, lakini bado Carole anajaribu kuwa na mtazamo chanya.
Kanisa lake huwa lina sala za jumuiya ambapo kundi dogo la watu wanakutana kwa sala na huwa wanaenda kusali nyumba moja kwa kila wiki.
Sasa wanafanya jumuiya hiyo kupitia mikutano ya simu na kuweza kusali kwa pamoja kwa kutumia Zoom kila Jumanne na Ijumaa.
""Nadhani ni changamoto kidogo lakini ni namna nzuri ya kuwa karibu na Mungu tukiwa nyumbani""
""Nadhani sala hizi za simu za video zimetuweka karibu na Mungu zaidi ya ilivyokuwa awali "".
Pasaka ni sherehe muhimu sana kwa wakristo, mwaka huu sherehe hiyo itaadhimishwa Aprili 12, kama ishara ya kukumbuka kifa cha Yesu msalabani na kufufuka kwa Kristo.
Watu wengi huwa wanafanya jitihada maalumu za kuhudhuria misa takatifu katika kipindi hiki haswa siku ya Ijumaa Kuu na Jumapili ya Pasaka.
""Tutaadhimisha siku hii tafatifu ya Ijumaa kuu kwenye simu ya video ya Zoom,"" says Carole.
""Kwa sababu sasa hali ilivyo ni ngumu kupokea mwili wa Yesu kwa kupata sakramenti ya Komuniyo tukiwa kanisani kama ilivyokuwa kawaida lakini sasa tutatumia ishara ambayo itawasilisha tukio hilo.
""Tutachukua kipande cha mkate wa kawaida tu  na juisi ya zabibu na kuziombea na kutumia hizo kama komuniyo.
Yesu anataka sisi tuonyeshe upendo kwa kujaliana"", alisema Carole.
Chanzo cha picha, Getty Images
Mwezi wa Ramadhani unaanza tarehe 23, Aprili.Ni wakati ambao wanakumbuka kitabu kitakatibu cha Qur'an kilipotolewa n na mtume Muhammad.
Waislamu huwa wanafunga chakula na maji wakati wa saa za mchana na kujidhatiti katika sala ili kuimarisha imani zao kuwa karibu na Mola.
Kila jioni jua linapozama, familia na marafiki wanajumuika kwa pamoja kwa ajili ya kufturu.
Wengi huwa wanaenda msikitini kusali.
Lakini jinsi hali inavyoenda, inawezekana utaratibu huo ambao wamezoea hautaweza kufanyika tena kwa mwaka huu.
Afrika Kusini imefunga nchi yake tangu Machi 26, watu wakiwa hawaruhusiwi kutoka nje labda kwa ajili ya mahitaji maalumu ya chakula na dawa.
Marufuku hiyo ilikuwa idumu kwa muda wa wiki tatu lakini hali inavyoenda , marufuku itaongezeka muda.
Sataar Parker ni msemaji wa msikiti mkuu nchini humo Masjidul-Quds uliopo Cape Town,wenye waumini wapatao  5,000.
Yeye anasema, watatumia mitandao ya kijamii kama  YouTube na Facebook, ili kufanya maadhimisho ya mwezi mtukufu wa Ramadhani.
Chanzo cha picha, Getty Images
Nchini Uingereza, kundi la vijana wa kiislamu wameamua njia ya teknolojia kuadhimisha futari hii.
Kwa kawaida , waislamu huwa wanaweka tent nje n kuandaa chakula ambacho yeyote anakaribishwa kujumuika kula.
Wakati huu ambao mjumuiko wa watu unakatazwa, watu watajumuika kwenye video kwa sala wakati kila mtu ameandaa futari yake akiwa peke yake au mbali na mtu mwingine ."
"Virusi vya corona: jifunze kufanya mambo haya kwa njia ya kisasa, hali ya kawaida huenda haitarejea - bbc news swahili","Chanzo cha picha, Getty Images
Umekuwa  ukingoja kwa muda  wa zaidi ya mwaka mmoja kwa hali ya kawaida kurejelewa ili maisha yako yasonge mbele, hata hivyo janga la corona limebadilisha mambo mengi kote duniani na kadri muda unavyasonga mbele inakuwa wazi kwamba kuna vitu ambavyo vimebadilika kabisa kwa sababu ya janga hilo . Kuna kazi na taratibu za hapo mbeleni ambazo hazitawahi kufanywa kama ilivyokuwa.
Fahamu baadhi ya mambo ambayo  janga la Corona lilibadilisha kabisa na mengine bado yapo njiani.

Kufanya kazi kupitia simu na kuvalia barakoa ni mambo ambayo hayataondoka sasa wataalam wanasema .

Janga la coronavirus ni dharura ya umma ya kiafya  na pia  mgogoro  wa kiuchumi, ambayo haijawahi kutokea na imeleta msukosuko katika  maisha ya kila siku. Hiyo inafanya janga hili  kuwa kitu kingine  pia ,  anasema Jeffrey Cole, profesa wa utafiti katika Chuo Kikuu cha Kusini mwa California: ""Bila ya maandalizi au ruhusa, tunashiriki katika jaribio kuu la sayansi ya kijamii .""
Athari za kufutwa kazi,  amri za kutotoka nje na vikwazo vikubwa vya kukabiliana na ugonjwa huu  ""zitadumu kwa muda mrefu  hata baada ya tishio lote kutoka kwa virusi kuisha,"" anasema Cole
""Katika siku zijazo, tutazungumza juu ya 'BC,' kabla ya korona, na baadaye.""
Utafiti uliofanywa na  mashirika mbali mbali yakiwemo ya kukadiria  athari zitakazotokana na janga hili  umeoyesha kwamba  hali ya 'kawaida' ya maisha haitawahi kurejea kuwa kama ilivyokuwa hapo awali . Janga hili litabadilisha sehemu hizi 10 za Maisha yetu.
Kufanyia kazi nyumbani
Mlipuko huo uliwafanya  mamia ya mamilioni ya wafanyikazi kutumia simu kutekeleza kazi zao na wakiwa nyumbani na data kutoka Mradi wa Coronavirus Disruption Project unaonyesha wengi wao wanapenda.
Asilimia arobaini na mbili ya washiriki wa utafiti walisema uzoefu huo umewafanya watake kufanya kazi kutoka nyumbani zaidi.
Chanzo cha picha, Getty Images
Zaidi ya asilimia 60 ya wale ambao wanafanya kazi ya simu walisema wanafurahia mavazi yasio rasmi  na viwango vya kujipamba, kubadilika zaidi na ukosefu wa safari, na asilimia 78 walisema wanafanya kazi vizuri  hata  wakiwa nyumbani.

""Nadhani kutakuwa na mazuri "" kutokana na usumbufu uliosababishwa na janga la corona  na  wafanyikazi watataka kuhifadhi mazuri  hayo ya kufanyia kazi nyumbani , anasema Debra Dinnocenzo, rais wa VirtualWorks, kampuni ya ushauri ambayo inazishauri kampuni juu ya kubadilika  kwa hali ya kufanyia kazi mtu akiwa mbali na ofisi.
""Watu, familia, watatumia muda zaidi kuwa pamoja' anasema."" Nadhani watu watasisitiza kuwa wanataka muda zaidi wa kufanya kazi nyumbani na wasirudi kwenye  mtindo wa kusafiri huku na kule kama ilivyokuwa hapo awali. ""

Kumuona daktari
Kabla ya janga la corona ilikuwa kawaida kwa mtu kukubaliana na daktari wake kuhusu tarehe ya kuenda  kuonana na kutibiwa ama kukaguliwa .
Hata hivyo utafiti uliofanywa mwaka jana na Chuo kikuu cha Michigan  ni asilimia 4 pekee ya watu walio na umri wa miaka 50 na Zaidi waliowaona madaktari wao  Kupitia njia ya video mwaka uliotangulia .wengi wao hata hawakujua Iwapo madaktari wao waliweza kuwapa usaidizi kutumia simu ama kwa njia ya video .
Preeti Malani mtaalam wa maradhi a kuambukizana  anasema hilo limebadilika haraka sana

Madaktari na wagonjwa ambao hapo awali hawakuwa wamelichukua suala la kuonana kwa njia ya video sasa wameikumbatia njia hiyo. Mtindo huo unawapunguzia gharama za usafiri  na changamoto kama za kutafuta maegesho wakati wanapokwenda kumuona daktari .
Pia katika sehemu kama barani Afrika ,huduma zimeanza kutolewa kupitia mitandao ambapo wagonjwa na madaktari wanaweza kutangamana bila kulazimika kukutana ana kwa ana .
Mwanzoni pia wakati janga la Corona lilipoanza ,watru wengi waliogopa kwenda hospitalini wakihofia kuambukizwa virusi vya Corona kwani wakati huo hospitali zilitajwa kama baadhi ya sehemu zenye uwezo mkubwa wa mtu kukutana na mgonjwa wa corona ambaye labda hangekuwa na dalili za wazi.
Ununuaji wa bidhaa, mboga na matunda
Sio jambo la kushangaza kwamba watu wengi walianza kununua vitu kupitia  mtandaoni na hata wengine kuletwa hadi majumbani mwao .
Kufikia Mwezi machi mwaka wa 2020  zaidi ya asilimia 55 ya watu  waliokuwa na uwezo wa kununua vitu kupitia mtandaoni walitumia njia hiyo badala ya kutoka nyumbani kwenda sokoni au madukani kufanya ununuzi huo .Hayo ni kulingana na utafiti uliofanywa na  RBC Capital Markets .
Idadi ya walioanza kununua  bidhaa kupitia mtandao ilipanda mara dufu  na watu waliopakua program za kuagizia vitu nyumbani kwao waliongezeka  mara  dufu ,kisha idadi hiyo ikawa mara tatu Zaidi na baadaye mara nne Zaidi  katika kipindi cha mwezi mmoja pekee .
Takriban nusu ya watu waliokuwa wakinunua vitu mtandaoni ambao kuviagiza vipelekwe nyumbani waliokuwa wataendelea kufanya hivyo kwa muda mrefu sana au hata katika maisha yao yote .

Kutangamana/Kukutana
Janga la Corona liliwatenganisha watu wengi na jamaa ,marafiki na wenzao kazini .ilikuwa vigumu kwa wengi kukutana ana kwa ana na mitindo ya kuonana ikawa ya kidijitali kama vile kupitia simu za video ,zoom  ,facebook live  na njia nyingine nyingi za  kisasa .
Hatua hiyo haimaanishi kwamba watu hawatamani kukutana katika baa na kujiburudisha pamoja lakini imebainika wazi kwamba sehemu hizo ni miongoni mwa maeneo yenye uwezo mkubwa wa mtu kuambukizwa virusi vya Corona na wengi wanaepuka aina hiyo ya kutangamana .
Kuvalia Barakoa
Kuvaa  barakoa  ili kuzuia maambukizo kwa muda mrefu imekuwa kawaida katika nchi nyingi za Asia na jamii zingine za Wamerakani wenye asili ya Asia . Na kuja kwa  COVID-19, mtindo huo umeanza kufuatwa na Wamarekani wengi na watu  wengi kote duniani. Robert Kahn, profesa wa sheria katika Chuo Kikuu cha Mtakatifu Thomas huko St.Paul, Minnesota, anatarajia  hali kusalia kuwa hiyo
Chanzo cha picha, Getty Images
""Barakoa  sio vifaa vya kujikinga, ni vifaa vya kinga ya kijamii,"" Kahn anasema. ""Kila mtu anajua mtu ambaye hana kinga ya mwili au ana sababu za hatari za COVID, na nadhani hiyo inaongoza hisia ya mtu kujiambia unapokwenda nje unaweza kutaka kuvaa maski
Kwenda katika kumbi za sinema
Biashara ya  watu kwenda katika kumbi za sinema imekuwa ikidorora kwa muda mrefu sasa na  hatima ya  mkondo wa kuiangamiza kabisa imeharakishwa na janga la Corona . Watu wengi sasa  wanaweza kuzitazama filamu wazipendazo kupitia huduma za kuzipeperusha mitandaoni kama vile Netflix na  Amazon Prime .
Wakati utafiti ulipofanywa kuwaliza watu walichokosa kukifanya sana wakati walipozuiwa majumbani ni wachache sana waliosema wanakosa kwenda katika kumbi za sinema.
Kituo cha Digital Future  kimesema  shughuli hiyo imezibwa na uwepo wa huduma na njia nyingi  mbadala ambazo watu wanazitumia kutazama filamu wanazopenda .
Usafiri wa ndege
Nauli, kuchagua njia za kutumia , kuamua ndege za kusafiria  na hali zingine za usafiri wa  angani  ni mambo ambayo  yatabadilika sana  wakati sekta hiyo itakaporejelea  hali   mpya ya kawaida  baada ya janga, wataalam wanasema. Lakini wasafiri wanaweza kutarajia kwa uaminifu  hali tofauti katika viwanja vya  ndege na kwenye ndege zenyewe kwa miaka ijayo.
""Tutaona usafi ni muhimu zaidi,"" anasema Gary Leff, mwandishi wa blogi ya masuala ya usafiri wa angani . ""Wakati wa hali ya kawaida , mashirika ya ndege yamejulikana kwenda miezi 18 bila ndege zao kusafishwa ili kuokoa pesa .
Sasa, hata hali iwe ngumu vipi, mashirika ya ndege yatahitaji kuwashawishi wateja kwamba ndege zao ni safi na watakuwa salama kuzitumia .
Viwanja vya ndege vitalazimika  kuzidisha pia hali ya usafi.Mara nyingi  vitahitajika kusafisha maeneo ya umma na kutoa nafasi  za kutosha ili kuzuia watu kukaribiana .
Usafiri wa Umma
Janga hilo limeweka mifumo ya usafirishaji wa umma katika  hali ngumu kwani kumekuwa na miito ya  kuwataka watu wasiitumie isipokuwa iwapo ni lazima .
Baada ya janga hili itakuwa vigumu kuwashawishi watu kurejea katika mabasi yanayowabeba watu wengi katika nafasi zilizobanwa .

Kulinda Usiri wako
Kwa ajili ya ukosefu wa  chanjo,  kuwatafuta na kuwafuatilia watu ambao huenda wameambukizwa corona kumesababisha kutumiwa kwa programu mbali za simu zinazotumia teknolojia ya kisasa . Teknlojia hizo zimefungua wazi hatari ya watu kutoa data za kibinafsi ambazo zinafaa kuwa siri.
Hata hivyo  kampuni husika zinasema zimechukua hatua kubwa ili kulinda usiri wa watu kutumia mifumo hiyo ya simu za mkononi lakini hatari bado ipo .
Wadukuzi kila uchao wanatafuita mianya ya usalama wa mifumo hiyo iliyopakuliwa katika simu za watu  ili kuiba maelezo yao na hata kuwadhuru kwa njia moja au  nyingine

Kunawa mikono
Wengi wanafaa  kulishukuru janga la Corona kwa kujua jinsi ya kuosha mikono vizuri ( na muda unaotumika kuimba wimbo wa happy birthday mara  mbili) na hakuna atakayesahau umuhimu wa njia hiyo ya kujikinga dhidi ya virusi . Kwa mujibu wa kampuni nyingi za kutengeza bidhaa za kunawa na usafi  idadi ya wateja wanaonunua bidhaa hizo imekuwa ikiendelea kuongezeka .
Chanzo cha picha, Getty Images
Utafiti uliofanywa na kampuni ya Bradley  unaonyesha kuwa  watu wengi hadi asilimia 76 walikuwa wakitumia sabuni kuosha mikono hadi mara sita kwa siku -kiwango ambacho ni cha juu kuliko ilivyokuwa hapo awali kabla ya janga la Corona . Na asilimia 88 wataendelea kuosha mikono na kudumisha usafi wao hata baada ya janga la  Corona."
Ukosefu wa uelewa wa hali ya usonji nchini tanzania - bbc news swahili,"Kugongagonga vitu na kuzungumza vitu ambavyo mara nyingi ni vigumu kuvielewa na baadhi ya sifa za watu wenye tatizo la usonji, kwa Kiingereza Autism.Ukosefu wa uelewa kuhusu tatizo hili huwafanya watu kuwabagua na wazazi wengine hata uwafungia ndani watoto wao wenye tatizo la usonji ili wasionekane na umma.Ulimwengu ukiadhimisha siku ya usonji duniani leo hii na video hii ilifanywa na BBC mwaka 2016.Sammy Awami alizungumza na watu wanaohudumia watu wenye tatizo la usonji."
"Virusi vya corona: wakati sherehe za pasaka zikianza, familia zinahisi kuhangaika - bbc news swahili","Chanzo cha picha, Getty Images
Tunaweza tusisahau kuhusu mlipuko wa ugonjwa wa corona unavyosababisha watu wazuiwe kutoka nje. Lakini mwisho wa siku bado tutaendelea kuongea pamoja.
Kwa sababu ukiachia mbali wasiwasi wetu kuhusu virusi vya corona , inaonekana kutakuwa na hofu kwa baadhi ya familia kuishi juu ya wengine nyumbani kwao.
Katika hali ya kawaida, wapenzi  au wanandoa huwa wanakaa pamoja kwa muda wa nusu siku, anasema  mtafiti wa masuala ya mahusiano Profesa Jacqui Gabb kutoka Chuo kikuu cha Open, Lakini hiyo ilikuwa kabla ya virusi vya corona , lakini sasa hali ni tofauti na wapenzi inabidi wakae zaidi ya saa 15 au 16 wakifanya kazi pamoja huku watoto nao wanasomea nyumbani.
Hali hii inafanya watu kuwa karibu zaidi tofauti na ilivyokuwa nyuma.
""Hatujawahi kupitia kipindi kama hiki,"" alisema Profesa Gabb.
Familia kuwa pamoja kwa muda  mrefu na kufanya shughuli zote pamoja huwa ni wakati wa sikukuu za Krismasi, kipindi ambacho watu wako likizo.
Lakini sasa marufuku ya kutotembea nje ili kujikinga na maambukizi ya corona yamebadilisha mfumo wa maisha.
Familia wakiwa pamoja wakati wa sikukuu ya Krismasi huwa wanapika pamoja na kufurahi pamoja lakini sasa familia ziko pamoja zikiwa na hofu, msongo wa mawazo na huzuni kwa pamoja.
Wengine wakiwa wana hofu ya ajira zao, fedha walizonazo haitoshi kujikimu, uangalizi wa watoto, kuwa huru kufanya vitu unavyoweza kufurahia na marafiki na wasiwasi mwingi tu.
""Mimi nnamlea mwanangu peke yangu, kipato changu tu ndio tunakitegemea. Ninaweza kufanya kazi nyumbani lakini naona kuwa ni jabo ambalo haliwezekani nikiwa na watoto wangu wa miaka sita na kumi.
Ninaweza kupoteza muda mwingi na kupoteza kipato nisichotaka kukipoteza.
Mtoto wangu haendi shule na tunaishi na mama yangu mwenye miaka 84. Yani nnajiona kuwa sina namna nyingine.
""Hakuna uhuru wa kufanya mambo yako,"" alisema mwanasaikolojia Dkt Caroline Schuste.
Wakati huu unafanya watu wakose muda wao binafsi, wanakuwa hawana raha hata kama wapo na familia zao.
""Ukiwa na watoto, maisha ambayo mtu umezoea kuishi yanakuwa hayapo tena.""
Wataalamu wengi wanahofia unyanyasaji wa kijinsia.
''Wazazi wangu wanaudhi. Nikishuka ngaza na kusema 'Asubuhi njema' na wao watasema 'Mchana mwema'. Ni kama vile , sawa mimi ni mvivu, naelewa.
.Habari ya kutotoka nje imekuwa ikionekana kupitia kwenye macho ya walionacho na si wasionacho, anaeleza Profesa Gabb. ''Si rahisi kama ilivyo rahisi kuweka video ya mazoezi na kujenga mahusiano na kila mtu ,'' anaeleza.
Naungwa mkono na utafiti wa Save the Children, shirika hilo likiwahofia wazazi wakati wa amri ya kutotoka nje kama wanapata chakula cha kutosha, kama wanawasaidia watoto kazi za shuleni na pia kuhusu fedha.
Chanzo cha picha, Getty Images
Watoto wanahofu mtu mmoja wa familia yao akiugua, kupungua kwa chakula na kutoonana na marafiki
Mwalimu mmoja kutoka Hastings alituma ujumbe akuwaambia wazazi ''kutojiumiza au kujihisi wakosaji'' wakati wa siku hizi za kukaa ndani.
''usijifanye kuwa shujaa,'' aliwaambia.
Tunapojisikia kuwa hatuwezi kudhibiti hali ya msongo wa mawazo-na anasema kuna namna nyingi za kushughulika na hali hiyo
Mara tu watu wanaweza kuonesha kupenda kufanya mazoezi au kufanya usafi wa nyumba zao au bustani, kuwapa mtazamo kuwa wana ile nguvu ya kudhibiti vitu vya
""Hakika haiwezekani kusimamia usomaji kwa njia ya mtandao kwa  mwanafunzi wa shule ya msingi na kufanya kazi kutokea nyumbani wakati huo huo. Wazo hilo halina maana acha sasa.
Kuna shughuli nyingine ambazo mtoto wako atajifunza lakini suala la kutilia maanani hapo ni kazi yako. Acha kuonesha wewe ni shujaa.""
Joseph Hellet kwenda kwa wazazi wa Hastings.
Chanzo cha picha, Getty Images
Lakini Dokta Shah anasema.
""Tusijiwekee wazo kuwa suala hili litakuwa gumu kwetu"", anasema.
Dokta Shah anasema bado tu natafuta kitu gani kinaweza kuwa msaada wa kufanya tujisikie vizuri kipindi hiki.
Inaweza kuwa suala la hofu na mavazi kutokana na hali ya kutotoka nje.
Kwasababu kwa suala lake, Dkt Shah anasema hujisikia vizuri zaidi anapokuwa amevalia mavazi nadhifu ya kazini anapofanya kazi kutoka nyumbani, hata kama huwashangaza watu wanapokuwa kwenye mkutano wa simu ya video.
Lakini kuna maneno ya kutia moyo kwa kila mmoja ambaye anapata wakati mgumu kufanya kazi kwenye kompyuta au mikutano ya simu za video
Mwalimu Mkuu wa shule ya msingi alituma ujumbe akiwaambia wazazi ""kutojihisi kuwa wakosaji "" katika majuma haya yenye kukanganya.
""Acheni kujaribu kuwa mabingwa,"" aliwaambia."
Pacha wa liverpool waliotengenashwa baada ya kuzaliwa wakumbatiana na kushikana mikono - bbc news swahili,"Chanzo cha picha, PICHA YA FAMILIA
Mama yao alisema '' alilia machozi ya furaha'' wakati mapacha wake walipoungana tena wiki mbili baada ya kutenganishwa.
Laura Hough alisema kuwa alionywa kuwa binti yake , Neve, ambaye alizaliwa na uzito wa  gramu 652, huenda asiishi.
Lakini ni pacha wake, kaka yake Louie, ambaye alikuwa na uzito wa mwili wa kilo moja na nusu , ambaye alipelekwa kwa daktari bingwa ambaye aliwatenganisha
Bi Hough, mwenye umri wa miaka 27, kutoka Liverpool, alisema hisia za kukutanishwa tena kwa wanae zilikuwa ''nzuri sana'' walikuwa wamekumbatiana na kushikana mikono "".
""Sio wa kawaida. Ni wenye nguvu sana.
''Najivunia sana kuwa nao'', alisema.
Neve na Louie  walizaliwa kwa njia ya upasuaji wa dharura walipokuwa wametimiza wiki ya 30 katika Hospitali ya Wanawake ya  Liverpool tarehe 8 Machi.
Mama huyo ambaye alikuwa anajifungua kwa mara ya kwanza alisema alikuwa mwenye ""uoga"" kwasababu "" aliambiwa  wiki mbili za mwisho za uja uzito wake kwamba mwanae wa kike  [Neve] huenda asiweze kuishi lakini alikuwa"".
Neve alikuwa na tatizo la damu yake kutembea mwilini kwa  kurudi nyuma na hakuwa anapata virutubisho vya mwili vya kutosha alipokuwa tumboni lakini licha ya kuwa ''mdogo sana'' wa mwili hakuhitaji Oksijeni, Bi Hough alisema.
""Ni wa ajabu. Madaktari walisema hawajawahi kumuona mtoto mchanga mwenye umbo dogo kama yeye ambaye hakuhitaji usaidizi  ,""alisema.
Chanzo cha picha, PICHA YA FAMILIA
Hatahivyo, mapacha hao walilazimika kutunzwa katika vitengo tofauti  vya huduma za watoto wachanga baada ya  Louie kupata matatizo na mapafu yake kushindwa kufanya kazi.
Bi  Hough alisema alikuwa na ""hali nzuri zaidi kwa sasa"" na pacha hao hatimaye wamekutanishwa tena Jumanne.
""Ilikuwa inatisha walipotenganishwa wakati wa kuzaliwa lakini ninilia machozi ya furahawakati walipokutanishwa tena  ,""alisema.
""Walikua wamewekeana miguu na kukumbatiana, hata kushikana mikono wakati mmoja. Walikua wanapendeza sana.""
Bi  Houghalisema kuwa madaktari wanatumaini kuwa pacha hao wanaweza kwenda nyumbani mwezi Mei .
""Kila mtu ana hamu nao. Tunawasubiri kwa hamu kuwakaribisha nyumbani ,""alisema."
Kifo cha rais john pombe magufuli: aliyotufanyia kiongozi huyo hatutamsahau - bbc news swahili,"Chanzo cha picha, Getty Images
Kifo cha Rais John Pombe Magufuli wa Tanzania kilipokelewa kwa mshutuko sana na watu wengi ndani  na nje ya Tanzania .
Rais huyo wa  zamani ambaye anazikwa leo  nyumbani kwake Chato mkoani Geita  alikuwa amegusa nyoyo za wengi  ambao  aliwafanyia mambo mbali mbali mazuri .
Hata hivyo kunao ambao pia vitendo na kauli za rais huyo pamoja na   na utawala wake  huenda viliwakwaza  kwa njia moja au nyingine . Hawa hapa  baadhi ya wanaomkumba  Hayati Magufuli kwa aliyowafanyia .
Balozi Costa Ricky Mahalu ni miongoni mwa watu ambao wamekwazwa sana na kifo cha  hayati Magufuli kwani   Rais huyo wa zamani alimpa usaidizi wakati ambapo alihisi kuonewa .
Mahalu alipokonywa hadhi yake ya ubalozi  mwaka wa 2007 na hata kufunguliwa mashtaka ya jinai   kwa ubadhirifu wa fedha katika sakata ya ununuzi wa jengo la ubalozi wa Tanzania huko Italia  .
Wakati huo alikuwa Balozi wa Tanzania nchinI Italia . Katika  kilichovunja historia mwaka wa 2012 rais mstaafu  hayati Benjamin Mkapa alikuwa shahidi kortini kumtetea  Mahalu  jijini Dar es Salaam .
Baadaye  mwaka wa 2018  Mahalu alikutana  na hayati Magufuli ambaye alimjulia hali na kumuuliza  kuhusu hadhi  yake ya Ubalozi . Hakujua kwamba rais Magufuli alikuwa na nia ya kumrejeshea hadhi yake hiyo aliyokuwa amepokonywa . Anasema alishangazwa alipoona uamuzi huo uliofanywa na rais kupitia magazeti
'Lakini  rais alijua kwamba nilikuwa nimeonewa...hatimaye siku moja mimi nikashangaa kwamba hadhi yangu  ya ubalozi imerejshwa . Hakunieleza kama atairudisha..hapana  nimekuja tu.. nimesoma kwenye gazeti …nikashangaa na nikamshukuru mwenyezi Mungu ..nami nikampelekea ujumbe kumuambia kwamba nimeshukuru'
Mahalu anasema  Hayati Magufuli alikuwa  muelewa sana na ndio maana alifahamu fikra na matatizo yaliyowasakama Watanzania wengi ambao ni maskini .
'Magufuli alijua kwamba kuna watu wenye pesa waliotaka kuwatumia wanyonge kwa kujifanya kwamba wanawajali kumbe waliwataka maskini kusalia tu hivyo katika umasikini ..'  Mahalu anasema kumhusu Hayati Magufuli
Kando na waliomjua rais  Magufuli kwa mazuri aliyowafanyia ,kuna wale ambao msumeno wake uliwakata ncha mbili .
Bi Karume ni mmoja ya watu ambao walikuwa ni wakosoaji wakuu wa utawala wa Magufuli nchini Tanzania, alitumia ukurasa wake wa Twitter kueleza fikra zake ambazo mara nyingi zilikuwa ni mwiba kwa mamlaka.
Kupitia mtandao huo pia amekuwa akieleza namna gani hayati Magufuli ama utawala wake ulikuwa kwake.
Muda mfupi baada ya kutolewa kwa tangazo la kifo cha Rais Magufuli alituma ujumbe: ""Imekuwa ni miaka mitano ya kuogofya nchini Tanzania lakini nashukuru na kujivunia kuwa nilibaki na utu wangu hata pale ambapo uovu ulitamalaki. Asante nyote ambao mlifanya miaka mitano hii kuvumilika.""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Na baada ya kukosolewa kwa kuendelea kumkosoa Magufuli hata baada ya kufariki akatuma ujumbe huu:  ""Alivyokuwa hai, niliambiwa: ""Usimseme! Atakudhuru! Ana visasi! Ana power na anaitumia vibaya"" Alivyofariki niliambiwa: ""Usimseme! Dini, mila na desturi haziruhusu mabaya ya maiti kusemwa"" Swali: Kuna watu wako untouchable? Hatuna rukhsa kusema mabaya yao wakiwa hai na wakifariki?""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 2
Haipatikani tena
Pia ameeleza kuwa hajafurahia kifo cha Magufuli kama baadhi ya watu walivyodhania: ""…Kuna wale ambao wanaweza kuamini kuwa nilisherehekea niliposikia (taarifa ya ) kifo cha Magufuli lakini ukweli ni kwamba nilihisi ""faraja"" na ""shukrani"" kwa uwezekano wa mwanzo mpya.""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 3
Haipatikani tena
Anna Erasto- Mhudumu wa mgahawa wa Victoria uliopo nje ya uwanja ndege jijini Mwanza  ni mtu mwingine  ambaye kifo cha  hayati Magufuli kimemuacha na makovu .
Akizungumza na BBC  alisimulia jinsi  alivyoshtushwa kumuona hayati Rais Magufuli mgahawani mwao  mwaka wa 2016 alipokuwa safarini kuelekea Chato kwa mapumziko.
Anna anasema  kuja kwa Magufuli katika mgahawa wao ni jambo ambalo lilibadilisha biashara yao kwani watu wengi baadaye walitaka kuja kula hapo wakitaka kujua alichoagiza rais. Amesema kifo cha hayati Magufuli kimewasononesha wengi .
Rais Magufuli ametambulika  kama mtetezi mkubwa wa wafanyibiashara  wadogo wadogo na kuna mifano mingi   akitangamana nao  na hata kuwasaidia  kadhaa nchini Tanzania .
Mwalimu mstaafu  Mnaku alisoma darasa moja na hata kuketi kiti kimoja na hayati Magufuli .
Anasema alikuwa akitafutwa na rais ili kumpa ushauri . Mnaku amesimulia jinsi yeye na rais Magufuli walivyozingatia sana masomo na hawakupenda mchezo. Zawadi kubwa ambayo anasema Magufuli aliwaachia watu wa Chato ni kulipandisha hadhi eneo hilo  hadi likawa la kutambulika
'.....Chato ilikuwa ni kijiji .Lakini ameiandaa hadi ikawa Wilaya  hadi  mpaka sasa hali iliyopo hii'
Mwalimu Mnaku anasema amemfahamu hayati Magufuli tangu utotoni na hata wote walijipata wakiwa walimu .
Amesimulia jinsi safari yao ilivyobadilika  wakati  Magufuli alipoamua kujitosa katika siasa naye akaendelea  kuwa Mwalimu lakini hilo halikuwazuia kukutana mara kwa mara kusalimiana na hata kuzungumzia mambo ya maisha ya kila mmoja wao.
'Ilikuwa ni vigumu mimi kumtafuta  kwa hivyo ni yeye aliyekuwa akinitafuta na tulikuwa tukikutana na kuongea mawili matatu'"
Kifo cha john pombe magufuli: hayati magufuli azikwa chato tanzania - bbc swahili,
Kifo cha rais john pombe magufuli: mwili wa kiongozi huyo kuagwa kwa mara ya mwisho nyumbani kwao chato - bbc swahili,
Virusi vya corona: jinsi mafua yanavyoweza kuifurusha corona mwilini - bbc news swahili,"Chanzo cha picha, Getty Images
Virusi vinavyosababisha mafua ya kawaida vinaweza kufurusha virusi vya Covid nje ya seli za mwili, watafiti wanasema.
Baadhi ya vijrusi vinafahamika kushindana ili kuwa ndio vya kwanza katika kusababisha maambukizi,
Na wanasayansi katika Chuo kikuu cha Glasgow wanasema inaonekana virusi vinavyosababisha mafua vinavyofahamika kama  rhinovirus humaliza virusi vya corona.
Faida zinaweza kuwa za muda mfupi, lakini virusi  vya rhinovirus ambavyo husambaa sana vinaweza bado kusaidia kuzuia makali ya  vile vya  Covid.
Fikiria kuhusu seli katika pua lako, koo na mapafu, sawa na  vyumba vya nyumba.
Wakati virusi vinapoingia ndani, vinaweza kuufungua mlango kwa ajili ya virusi vingine, au vinaweza kuufungua mlango na kuifanya nyumba yake mpya kwa ajili yake pekee.
Virusi vya mafua ni mojawapo ya virusi ambavyo havipendi kukaribisha virusi vingine karibu yake, na karibu kila wakati.
Virusi wengine kama   adenoviruses, huonekana kuwa tayari kuwakaribisha virusi wengine katika makazi yake .
'Kuna tetesi kuhusu jinsi virusi vinavyosababisha  Covid, vinavyofahamika kama   Sars-CoV-2, vinaweza kuishi katika ulimwengu wa ajabu wa ""mwingiliano kati ya tofauti  "".
Changamoto kwa wanasayansi ni kwamba mwaka wa kutokuwepo kwa utengamano wa kijamii umepunguza kasi ya usambaaji wa virusi vyote na hivyo kufanya utafiti wa muingiliano huu wa virusi kuwa mgumu.
Chanzo cha picha, Getty Images
Kundi la wataalamu katika kituo cha utafiti wa virusi mjini  Glasgow nchini Uingereza lilitumia mfano wa utando wa mfumo wetu wa hewa  uliotengenezwa kwa aina sawa za seli za utando halisi, na kuuambukiza virusi vya  Sars-CoV-2  na vile vya  mafua -rhinovirus, ambavyo huwaambukiza zaidi watu, na kusababisha mafua ya kawaida.
Kama   rhinovirus na  Sars-CoV-2  vingeachiliwa kwa wakati mmoja, rhinovirus pekee ndivyo vingefanikiwa. Kama virusi vya  rhinovirus vingeanza saa 24 kabla basi virusi vya corona  -Sars-CoV-2  haviwezi kuingia ndani ya seli. Na hata wakati   Sars-CoV-2 vilipoingia saa 24 kabla, virusi vya  mafua- rhinovirus huvifurusha nje ya seli za mwili.
""Sars-CoV-2  huwa havikimbii, hupewa hifadhi na  rhinovirus,"" Daktari Pablo Murcia aliiambia BBC.
Aliongeza kuwa : ""Hii inafurahisha sana kwasababu kama una kiwango kikubwa cha virusi vya mafua rhinovirus,vinaweza kuzuwia maambukizi mapya ya virusi vya    Sars-CoV-2  .""
Athari sawa na hii zimewahi kushuhudiwa awali. Mlipuko mkubwa wa   rhinovirus huenda ulichelewesha janga la homa ya nguruwe katika baadhi ya maeneo ya Ulaya mwaka 2009.
Vipimo zaidi vilionesha kuwa  virusi vya - rhinovirus vilikuwa vinachochea utenda kazi wa mfumo wa kinga ya mwili ndani ya seli, ambao ulizuwia uwezo wa  virusi vya corona-Sars-CoV-2  kutengeneza nakala zake.
Wakati wanasayansi walipozuia utenda kazi wa mfumo wa kinga ya mwili, viwango vya virusi vya Covid vilikuwa sawa kana kwamba  virusi vya   rhinovirus havikuwepo pale .
Hatahivyo , Covid itaweza kusababisha maambukizi  tena pale mafua yatakapokuwa yameisha na mfumo utendaji wa  kinga kurejea katika hali ya utulivu.
Dkt  Murcia amesema: ""Chanjo, pamoja na hatua za usafi, pamoja na muingiliano baina ya virusi vinaweza kushusha matukio ya   Sars-CoV-2  kwa kiasi kikubwa, lakini athari ya kiwango cha juu ya kupungua huko itatokana na chanjo .""
Prof Lawrence Young, wa Chuo cha tiba cha  Warwick Medical , alisema kuwa virusi vya homa ya mafua vya binadamu vya aina ya rhinoviruses,ambavyo mara kwa mara husababisha mafua ya kawaida   ""hueambukizwa kwa hali ya juu "".
Aliongeaza kuwa utafiti huu unaonesha  ""kwamba  maambukizi ya mafua haya ya kawaida yanaweza kuathiri  Covid-19 na usambaaji wa   SarsCoV2, hususan katika miezi ya majira ya kipupwe na baridi msimu ambao mafua huwa ni ya mara kwa mara zaidi "".
Haijafahamika ni vipi hasa mambo yatakavyokuwa katika misimu ya majira ya baridi katika siku zijazo. Virusi vya Corona vina uwezekano wa kuendelea kuwepo, na maambukizi mengine  ambayo yamesahaulika wakati wa janga yanaweza kurejea huku kinga dhidi yake ikipungua.
Dkt Susan Hopkins, kutoka Wizara ya afya ya umma ya England tayari ameonya juu ya ''msimu mgumu wa majira ya baridi ''
""Tunaweza kushuhudia ongezeko la mafua.Tunaweza kushuhudia ongezeko la virusi vingine vya mfumo wa kupumua ,"" alisema.
Matokeo ya utafiti huu yamechapishwa katika jarida la magonjwa yanayoambukizwa."
Kifo cha rais john pombe magufuli: mwili wa kiongozi huyo waagwa zanzibar - bbc swahili,
Kifo cha magufuli: zawadi aliyoacha magufuli kwa watanzania - bbc news swahili,"Chanzo cha picha, Reuters
Ijumaa Machi 26, 2021 wananchi wa Jamhuri ya Muungano wa Tanzania watampumzisha aliyekuwa rais wa nchi hiyo Dkt John Pombe Magufuli katika makazi ya milele huko Chato mkoani Geita wakiwa na huzuni na majonzi makubwa kumpoteza kiongozi wao aliyedumu madarakani kwa miaka mitano na siku 114.
Licha ya masikitiko yaliyowatawala, Rais Magufuli amewaachia zawadi pomoni na ndoto za kutekeleza miradi mbalimbali ya maendeleo ambayo itadumu kwa miaka mingi maishani mwao.
Kutamalaki kwa miradi iliyokamilika na inayoendelea kujengwa nchini humo na maelfu ya wananchi wakipanga barabarani, kujaa viwanjani huku vilio vikisikika sehemu mbalimbali kunaleta taswira pana juu ya uongozi wa Rais Magufuli jinsi ulivyowagusa baadhi ya wananchi hivyo vilio vyao ni kulilia tumaini lao.
Je, ni zawadi gani ambazo Rais Magufuli amewaachia wananchi wa Tanzania?
Ni kwa kiasi gani kiongozi huyo ataweza kukaa kwenye mioyo ya wananchi wake?
Zifuatazo ni zawadi ambazo Watanzania wameachiwa na Rais Magufuli kwa kipindi cha miaka mitano ya uongozi wake.
Tarehe 14 mwaka 2018 Rais John Magufuli aliasisi ujenzi wa mradi wa reli ya kisasa kwa kuweka jiwe la msingi la kipande cha pili cha mradi  huo kilichoanzia mkoani Morogoro hadi Makutupora mkoani Dodoma.
Chanzo cha picha, MICHAEL KHATELI
Kipande hicho chenye urefu wa kilometa 422 kitagharimu kiasi cha shilingi trilioni4.3, ambapo ni sehemu ya mradi mkubwa wa ujenzi wa reli ya kati wa kuanzia Dar es salaam hadi Mwanza yenye urefu wa kilomita 1,219. Ujenzi wa kipande cha kutoka Dar es salaam hadi Morogoro unaelezwa kuwa umekamilika kwa asilimia 80. Hii ni zawadi aliyoacha Magufuli kwa Watanzania.
Serikali ya Magufuli ilitekeleza mpango wa kutoa elimu bure kutoka shule za Msingi hadi sekondari na kuwezesha maelfu ya wananchi kuwapeleka shule watoto wao. Elimu ni nyenzo ya kuinua maisha ya wananchi na juhudi za serikali kuwaelimisha wananchi wake zimeonekana ndani ya miaka mitano ya Magufuli. Wananchi wamepunguziwa mzigo ambao uliwaelemea kwa miaka mingi kuanzia vijijini hadi mijini hivyo kuwa na uhakika wa kupata elimu.
Julai 3, 2017 Rais John Magufuli akiwa jijini Mwanza alisema hapendi kuwaona Wafanyabiashara wadogo nchini Tanzania maarufu kama Wamachinga wakisumbuliwa na kushindwa kufanya biashara zao. Ahadi yake ya kuhakikisha Wafanyabiashara hao wanafanya kazi zao kwa uhuru ndizo kiini cha kupatikana kwa vitambulisho na huo ukawa mwanzo wa uhuru wa Wamachinga na Wajasirimali wadogo kufanya biashara maenero mbalimbali.
Aidha, uhuru waliopewa Wajasirimali wadogo umetokana na mpango wa mpango wa MKURABITA, ambapo unainisha umuhimu wa kurasimisha biashara zisizo rasmi mfano Mama Lishe, saluni, wamachinga na wafanyabiashara wengine wenye mitaji ya chini ya shilingi milioni moja. Serikali ya Rais Magufuli ilitumia mpango huo vizuri na kupata mafanikio kwa kusajili vijana wengi waliojihusisha na biashara ya umachinga.
Chanzo cha picha, Tanesco
Utekelezaji wa mpango wa mradi wa umeme wa Bonde la Mto Rufiji ni miongoni mwa zawadi kubwa waliyoachiwa Watanzania. Uamuzi wa kutekeleza mpango wa mradi wa umeme wa Bonde la Mto Rufiji nao umetajwa kuwa ni mafanikio kwa serikali hiyo ambao utaongeza tija katika uzalishaji wa umeme. Kabla ya Magufuli kufufua mradi huo ulisuasua kwa miaka 40.
Sera ya viwanda SIDP (Sustainable Industrial Development Policy) ya mwaka 1996 inabainisha kuwa Tanzania hadi mwaka 2015 ilitakiwa kuwa na viwanda vya kati. Sera hiyo ilipitishwa na serikali ya awamu ya tatu ya serikali ya rais Benjamin Mkapa na Waziri wa Viwanda na Biashara wa wakati huo alikuwa Dkt. Abdallah Kigoda. Hata hivyo sera hiyo imepigiwa upatu na serikali ya Magufuli na kuwezesha ujenzi wa viwanda mbalimbali vya uzalishaji, kutengeneza ajira, kukuza uchumi na pato la taifa.
Kwa mujibu wa Ilani ya CCM ya 2015-2020 imeelezea suala la matengenezo ya viwanja na kufufua Shirika la Ndege (ATCL). Jumla ya ndege 11 zimenunuliwa na mamlaka za Tanzania.
Hili ni eneo jingine lililompa sifa Rais Magufuli na kuwaachia zawadi ya kipekee Watanzania.
Matarajio ya ndege hizo ni kuongeza kiwango cha biashara ya utalii nchini humo pamoja na shughuli zingine za kiuchumi.
Magufuli ameacha zawadi ya zaidi ya vituo 400 vya afya ndani ya miaka mitano. Hospitali za wilaya zaidi ya 70, Hospitali za rufaa za mikoa zaidi ya 10, Hospitali za rufaa za Kanda ni tatu. Magufuli ameacha zawadi ya upandikizaji wa figo katika Hospitali ya Taifa ya Muhimbili tangu mwaka 2017 huku zaidi ya wagonjwa 70 wamepatiwa huduma hiyo.
Hospitali ya Uhuru itakuwa kumbukumbu nyingine ya Magufuli kwa wananchi wa Tanzania. Hospitali hiyo imeanza kutoa huduma kwa wakazi wa Dodoma kwa baadhi ya magonjwa.
Baadhi ya viongozi wa karibu na aliyekuwa Waziri wa Afya, Ummy Mwalimu wamemwambia mwandishi wa makala haya kuwa mojawapo ya eneo ambalo lilimkera Rais Magufuli ni kuona raia wake wakimiminika kwenda kutafuta matibabu nje ya Tanzania hivyo alisisitiza lazima huduma za afya zipatikane kwa urahisi nchini humo.
Rais Magufuli alipiga vita rushwa na ubadhirifu tangu akiwa waziri hadi alipochukua mamlaka ya kuongoza Tanzania mwaka 2015. Hatua madhubuti alizochukua ni pamoja na kuanzisha mahakama maalumu ya kusikiliza kesi za ufisadi unaotendwa na watu mbalimbali nchini mwake. Atakumbukwa kwa kupiga vita kivitendo.
Serikali ya Tanzania ilidhibiti makinikia yaliyokuwa yanasafirishwa na kampuni ya madini ya Acacia ambayo inamilikiwa na Barrick Gold. Makinikia ni mchanga uliokuwa unasafirishwa kwenda kuchenjuliwa nje ya nchi jambo ambalo halikukubaliwa na uongozi wa Magufuli.
Chanzo cha picha, RANDGOLD
Majadiliano yaliyoongozwa na Waziri wa Mambo ya Nje, Palamagamba Kabudi yaliwezesha kupatikana mwafaka ambapo pande zote zilionesha kuridhia makubaliano mapya ya kupata faida zaidi katika sekta ya madini. Uongozi wake unasifika kwa kulinda rasilimali za nchi.
Wazo la aliyekuwa rais wa kwanza wa Tanzania Julius Nyerere la kuhamisha makao makuu ya nchi kutoka Dar es salaam kwenda Dodoma halikufanyika katika awamu tatu za marais wa nchi hiyo hadi ujio wa Rais Magufuli aliyetangaza uamuzi wa kuhamisha makao hayo.
Halmashauri Kuu ya TANU (sasa CCM) ilipitisha mpango wa kuhamia Dodoma chini ya Mwalimu Nyerere, lakini serikali hiyo haikuweza kutekeleza hadi ilipoondoka madarakani mwaka 1984. Serikali ya awamu ya tatu ya Rais Benjamin William Mkapa ilijaribu kuhamisha makao makuu kwa kuzihamisha Wizara ya Kilimo na Ushirika jijini Dodoma lakini hazikudumu huko, baadaye zilirejeshwa Dar es salaam.
Rais Magufuli akitumia mamlaka aliyopewa na Katiba Rais Magufuli alivunja iliyokuwa Mamlaka ya Ustawishaji Makao Makuu (CDA), alisaidia kuondoa kero za ardhi zilizokuwa kilio kwa wananchi. Baadaye alipandisha hadhi ya Dodoma na kuwa Jiji hatua ambayo imeubadilisha mji huo na kuwa kivutio kwa wengi.
Tayari soko kubwa la kisasa limeshajengwa ambalo linaitwa Soko la Job Ndugai ambalo linatarajiwa kuwavutia wengi na kuufanya Dodoma kuongeza nguvu za kiuchumi.
Mradi wa ujenzi wa uwanja wa ndege wa Msalato-Dodoma ni zawadi nyingine aliyoacha Magufuli na ambayo inaaminika Rais mpya Samia Suluhu Hassan atakamilisha ndoto hiyo. Vilevile ndoto ya ujenzi wa mradi wa barabara ya njia nne ya kilomita 112.3 ambayo inatarajiwa kupamba jiji la Dodoma.
Ujenzi wa uwanja wa michezo wa kisasa wenye uwezo wa kuingiza mashabiki 80,000 unatarajiwa kuwa kimbilio la watu wengi ndani na nje ya nchi. Upanuzi wa Ikulu ya Dodoma wenye eneo la mita za mraba 34,000 ni mradi mwingine ambao utakumbukwa kufanywa na Magufuli nchini mwake. Ingawa bado haujakamilika lakini ni miongoni mwa zawadi ambazo wameachiwa Watanzania.
Uamuzi wa kutumia lugha ya Kiswahili katika hotuba zake popote alipotembelea barani Afrika ni zawadi nyingine. Katika moja ya ziara zake nchini Afrika kusini alipokwenda kuhudhuria sherehe za kuapishwa rais Cyril Ramaphosa alishawishi nchi hiyo kuchukua wataalamu wa kufundisha Kiswahili kutoka Tanzania. Katika ziara zote alikipigania Kiswahili kuhakikisha kinatumika kama lugha rasmi na hivyo kuongeza idadi ya wazungumzaji.
Hadi sasa Kiswahili ni lugha rasmi katika Jumuiya ya Afrika mashariki,Umoja wa Afrika na Jumuiya ya Maendeleo ya Nchi za Kusini mwa Afrika (SADC).
Magufuli atakumbukwa kwa ushirikiano na nchi kama vile Ethiopia,Afrika kusini na Morocco ambazo zilihitaji wataalamu wa lugha hiyo ili kutoa elimu kwa wananchi wao. Alisaini makubaliano na Afrika kusini ya kutoa wataalamu wa Kiswahili.
Chanzo cha picha, Getty Images
Mradi huo ambao tangu miaka 2000 umekuwa ukipitia hatua kwa hatua, lakini serikali ya Rais Magufuli ilipokea kijiti kutoka kwa rais mstaafu Jakaya Kikwete imehakikisha unakamilika ili kuunganisha mikoa ya Mtwara na Ruvuma. Ikumbukwe akiwa waziri wa ujenzi nyakati tofauti Magufuli alisimamia ujenzi wa Daraja la Mkapa ambalo liliunganisha mikoa ya Pwani na Kusini ikiwa ni sehemu ya mpango wa Mtwara Corridor.
Aidha, ujenzi wa barabara ya Masasi-Songea-Mbinga. Awamu ya tatu ya sasa ni kukamilika ujenzi wa kipande cha Mbinga hadi mji wa Mbamba Bay ambao ni bandari inayounganisha nchi za Malawi na Msumbiji hivyo kusisimua uchumi wa wananchi wa nchi hizo.
Kwenye ziara yake nchini Malawi Rais Magufuli aliwasilisha ombi kwa mwenyeji wake rais wa zamani Peter Mutharika na wananchi wa nchi hiyo kufanya biashara na ushirikiano mwema kwa sababu miundombinu ilikwishaboreshwa na kutumia vizuri bandari ya Mbamba Bay mkoani Ruvuma.
Hadi mwaka 2017 pekee serikali ya Magufuli ilifanikiwa kuunganisha mamlaka za Wilaya takribani 117, vituo vya polisi 129,ufungaji wa taa za barabarani zinazotumia nguvu za jua,kukarabati barabara zenye urefu wa kilomita 2,571 na ujenzi wa madaraja. Magufuli alisimamia ilani ya CCM (2015-2020) iliyosisitiza ukarabati na ujenzi wa viwanja vya ndege katika mikoa mbalimbali. Wakati wa uongozi wake mradi wa Mabasi ya Mwendokasi ulianza kutumika na kuwavutia maelfu pamoja na kutengeneza ajira kwa wananchi wake. Utengenezaji wa vivuko vya maeneo mbalimbali nchini.
Aidha, ujenzi wa vituo vipya vya mabasi vya kimkakati wa kupanua miji vimejengwa katika mikoa mbalimbali. Vituo hivyo vinatajwa kuwa miongoni mwa zawadi kubwa ambazo Magufuli amewaachia Watanzania kuanzia mikoa ya kusini hadi kaskazini, kati hadi magharibi na pwani ambako imetengeneza fursa za ajira na biashara."
Kifo cha john pombe magufuli: maraisi waahidi kushirikiana na rais samia suluhu hassan - bbc swahili,
Kifo cha rais john pombe magufuli: namna 'tingatinga' alivyoiongoza tanzania kwa miaka sita - bbc news swahili,"Chanzo cha picha, Getty Images
Mtoto wa mkulima, John Pombe Magufuli alichukua hatamu kama rais wa Tanzania kwa mara ya kwanza siku aliyotimiza miaka 56 na amekuwa kiongozi ambaye amevuta hisia mseto hasa, katika siku za hivi karibuni kutokana na msimamo wake kuhusu janga la Corona .
Alichaguliwa kwa muhula wa pili mwaka wa 2020 huku upinzani ukilalama kuhusu madai ya wizi wa kura na vitisho.
Kabla ya kuwa rais alipachikwa jina la tingatinga kutokana na namna alivyosimamia mipango ya ujenzi wa barabara nchi nzima akiwa  Waziri wa Ujenzi na baadaye akasifika kwa msimamo wake mkali dhidi ya ufisadi na kuchukizwa na uharibifu wa fedha za umma .
Kama rais pia alishtumiwa kwa kukandamiza wakosoaji wake na kuminya uhuru wa kujieleza ,lakini kufuatia kifo chake ,mengi sasa yataangaziwa kuhusu msimamo wake kuhusu namna ya kukabiliania na janga la Corona.
'Corona ni shetani'
Wakati janga la Corona lilipoingia nchini Tanzania Rais Magufuli hakuamini kwamba watu wanatakiwa kusalia nyumbani kama sehemu ya kujikinga .Aliwataka waende makanisani na misikitini kufanya maombi.
""Corona, ambayo ni shetani haiwezi kuishi katika mwili wa Yesu Kristu…itachomeka mara moja,"" alisema Magufuli akiwa kanisani katika mji mkuu wa Dodoma. Magufuli alijipambanua kama mfuasi thabiti wa Kanisa Katoliki.
Chanzo cha picha, Getty Images
Tangu Juni mwaka wa 2020 alipotangaza kwamba Tanzania haina corona, rais na viongozi wengine wa serikali walionekana kutilia mashaka ufanisi wa matumizi ya barakoa pamoja na ubora wa vipimo vya corona na hata kuzifanyia mzaha nchi jirani zilizotangaza mikakati mbalimbali ya kupambana na corona.
Vipimo vichache sana vilifanywa na hapakuwa na mpango wa kutoa chanjo na kuiacha nchi ikiwa imejitenga na hatua zilizokuwa zikichuliwa na mataifa mengine.
Lakini alipoapishwa Oktoba mwaka wa 2015 alionekana kama mtu ambaye Tanzania ilimhitaji - mchapakazi na mtu asiyeweza kuvumilia ufisadi.
'Tingatinga' laingia kazini
Hatua zake zilizoangazia utendakazi na matokeo zilipigiwa mfano kote barani Afrika, wengi wakisema kipindi hicho kuwa - dozi yake ilihitajika kwa mataifa kushughulikia masuala yao mengi ya utawala.
Katika siku yake ya kwanza ofisini kama rais alituma ujumbe mkali kwamba asingevumilia tatizo sugu la utoro kazini kwa wafanyakazi wa umma na kuzuru wizara ya fedha na kuuliza walipokuwa maafisa mbalimbali katika wizara hiyo .
Pia alikabiliana na kufuta maelfu ya wafanyakazi hewa kutoka katika mfumo wa malipo ya serikali na 'kuwatumbua' hadharani maafisa waliotuhumiwa kwa ufisadi ama kutofikia viwango vya ufanisi vilivyotakiwa. Wakati mwingine yote hayo yalifanywa katika runinga, mubashara
Alianza pia kwa kukabiliana vikali na alichokiona kama uharibifu wa pesa za umma huku akifuta sherehe ya kuadhimisha siku ya uhuru kwa mara ya kwanza katika miaka 54. Badala yake aliagiza pafanyike kampeni ya usafi nchi nzima na yeye mwenyewe akiwa mstari wa mbele katika shughuli hiyo, akizoa taka nje ya Ikulu.
Chanzo cha picha, Getty Images
Pia alipiga marufuku zafari za nje ya nchi kwa wafanyakazi wa umma.
Katika mwaka wa kwanza wa utawala wa Magufuli mtindo huo wa uongozi ulimpa sifa sana na hata kauli mbiu zikaibuka kwenye twitter chini ya hashtag: #WhatWouldMagufuliDo.
Mwaka wa 2017 profesa mmoja wa Kenya alichukua hatua ya kufananisha mtindo wa Magufuli wa uongozi kama 'Magufulication of Africa ' wakati akitoa hotuba katika Chuo Kikuu cha Dar es Salaam.
Lakini kuanzia mwanzo ilikuwa wazi kwamba kulikuwa na wingu zito juu ya uongozi wake- hatua na kauli zake nyingi zilianza kubana nafasi ya demokraia nchini Tanzania
John Magufuli kwa kifupi
Mnamo Januari 2016 ikiwa ni miezi miwili tu toka alipoingia madarakani kwa mara ya kwanza, serikali yake ilitangaza kusitisha matangazo mubashara ya vikao vya bunge, ikisema hatua hiyo ni mkakati wa kupunguza matumizi ya fedha za umma.
Upinzani na wanaharakati walichukulia hatua hiyo kama ya udhibiti na si kubana matumizi. Vikao vya bunge vilikuwa vikitumika na wapinzani na wabunge kutoka chama tawala pia kuiwajibisha serikali, na matangazo ya vikao hivyo yalikuwa yakifuatiliwa kwa karibu na wananchi.
Mfano mwingine wa udhibiti umeonekana katika kufungiwa kwa nyimbo ama wasanii ambao wameonekana kukosoa utawala. Mwaka 2017, msanii maarufu wa Tanzania Nay wa Mitego alikamatwa punde tu baada ya kuachia kibao ambacho kilikuwa kikiikosoa serikali.
Chanzo cha picha, Aboubakar Famau
Ingawaje rais Magufuli aliagiza kuachiliwa huru kwa mwimbaji huyo siku iliyofuatia, alishauri pia  mistari ya kibao hicho kuboreshwa ili  kuzungumzia matatizo mengine ya jamii kama ukwepaji wa kodi.
Mwaka wa 2017 mbunge Tundu Lissu ambaye miaka mitatu baadaye aligombea urais dhidi ya Magufuli alijeruhiwa vibaya baada ya kumiminiwa risasi akiwa nje ya nyumba yake katika mji mkuu wa Dodoma.
Lissu aliishtumu serikali kwa kujaribu kumuua katika kipindi ambacho alikuwa ni moja ya wakosoaji wakubwa wa serikali na akikabiliwa na kesi kadhaa za uchochezi ikiwemo kumuita rais Magufuli dikteta. Serikali ilikana kuhusika na shambulio hilo.
Katika kile kinachotafsiriwa na makundi ya kutetea haki za binadamu kama ukandamizaji wa uhuru wa vyombo vya habari utawala wa rais Magufuli ulivifungia kwa muda ama moja kwa moja baadhi ya vyombo vya habari nchini humo. Shirika la Amnesty International pia linaripoti kuwa waandishi nchini humo wana hofu ya kulengwa na mamlaka.
Utawala wa Magufuli pia uliendelea kuchukua hatua nzito na zisizo za kawaida mathalan kupitishwa kwa sheria zilizolenga kuongeza mapato kutoka kampuni za kimataifa za uchimbaji madini.
Mnamo mwaka wa 2017, Acacia Mining, kampuni iliyokuwa ikimilikiwa na Barrick Gold ya Canada ilitozwa mzigo mkubwa wa deni la la kodi la  $190 bilioni kutokana na mirabaha ambayo serikali ilisisitiza kuwa inaidai kampuni hiyo, japo kampuni yenyewe ilikana kufanya kosa lolote.
Katika kulimaliza suala hilo, kampuni mama ya Accacia, Barrick Gold ilikubali kulipa dola milioni 300, na kisha ikaivunja kampuni ya Accacia na kuunda kampuni mpya ya uchimbaji madini ya Twiga Mineral huku serikai ikimiliki asilimia 16 ya kampuni hiyo. Barrick na serikali pia zilikubaliana kuhusu ugavi wa mapato ya manufaa ya baadaye ya kiuchumi kwa asilimia 50-50.
Kisha kukawa na suala tata la kuzima majaribio ya kuondoa katazo la wasichana wanaoshika ujauzito kurejea katika mfumo rasmi wa elimu mara baada ya kujifungua.
Lakini hata wakosoaji wanakubali kwamba Magufuli alichangia ukuaji wa Tanzania kupitia miradi mikubwa ya miundombinu  kama vile kutengenezwa kwa reli ya SGR ambayo ikikamilika itaiunganisha Tanzania na majirani zake, upanuzi na utengenezaji wa barabara kuu na ujenzi wa mfumo wa usafiri wa mabasi ya mwendokasi jijini Dar es Salaam.
Pia aliongeza uzalishaji wa nishati ya umeme katika gridi ya taifa na kupunguza tatizo la mgao wa umeme. Moja ya mambo makubwa aliyofanya pia ni kulifufua Shirika la Ndege la Air Tanzania.
Chanzo cha picha, Getty Images
Magufuli alimtaja kiongozi wa kwanza wa Tanzania, Mwalimu Julius Nyerere, ambaye pia alitetea uhuru wake na wa nchi yake changa kama kioo chake cha uongozi. Yaonekana namna alivyokabiliana na corona ni katika misimamo ya kutaka kuachwa huru na kile ambacho anakiamini.
""...Baba wa Taifa hakuwa mtu wa kuambiwa la kufanya ... hawa wanaoweka haya masharti (ya kujifungia), wamezoea kutoa maagizo haya ambayo hata Nyerere aliyakataa,"" alisema Magufuli kwa kupiga mfano wa namna Mwalimu Nyerere alivyokuwa akikataa ushauri wa mataifa ya magharibi ambao wajamaa hawakuyaamini.
Magufuli alizaliwa na kukulia wilayani Chato, kaskazini-mashariki mwa Tanzania pembezoni mwa Ziwa Victoria, na ameeleza katika uhai wake kuwa familia yao ilikuwa ya kipato duni.
Nyumba yao ilikuwa ya nyasi, na alichunga ng'ombe kama watoto wengine wa kiume kijijini kwao na alikuwa akiuza maziwa ili kusaidia kusaka kipato cha familia.
""Ninajua maana ya kuwa masikini,"" alisema Magufuli kwenye kampeni mwaka 2015 akiahidi kufanya kazi kwa juhudi ili kuwamua hali a masikini nchini humo.
Kabla ya kujitosa kwenye siasa mwaka 1995 na baada ya kumaliza chuo kikuu alifanya kazi kama mwalimu wa hesabu na kemia na pia kama mkemia kiwandani.
Chanzo cha picha, Getty Images
Alishinda ubunge kwa mara ya kwanza mwaka 1995 na moja kwa moja kuteuliwa na rais Benjamin Mkapa kuwa naibu waziri wa ujenzi. Mama Anna Abdallah ndiye aliyekuwa waziri kamili wa ujenzi na anasema kuwa utenda kazi, kujituma na umakini wake uliweza kuonekana toka awali. Katika mwaka wake wa kwanza aliweza kuanzisha ujenzi wa barabara ambayo ilikawia kwa muda mrefu.
Mwaka 2015, ikiwa ni miaka 20 kamili toka ajitose kwenye siasa za ushindani, Magufuli aliingia kwenye kinyang'anyiro cha urais. Japo yeye mwenyewe alisema kuwa alijaribu tu, chama tawala CCM kilimpitisha kugombea na hatimaye kushinda wadhifa huo. Kabla ya kiny'anganyiro mchuano mkali ulikuwa baina ya makada Edward Lowassa na Bernard Membe ambao hata hivyo walikatwa katika ngazi mbalimbali za chama.
Uchaguzi wa 2015 ndio ulikuwa na ushindani mkali zaid katika historia ya nchi hiyo baada ya Lowassa kuhamia upinzani. Hata hivyo Magufuli alipata ushindi wa asilimia 58.
Alinyakua ushindi kwa awamu ya pili kwa kuzoa asilimia 84 ya kura japo wapinzania walisusua mataokeo ya uchaguzi huo wakidai kuwa kulikuwa na wizi wa kura.
Wito wa kutaka viongozi wengine barani Afrika kumuiga Magufuli ulienda ukisuasua kadri ukusoaji dhidi yake kutoka kwa wapinzani, wanaharakati na mataifa ya magharibi ulivyokuwa ukiongezeka.
Lakini kwa kuwa alijitanabahisha kama mzalendo wa kiafrika aliyekuwa akipambana dhidi ya mabeberu waliokuwa wakitaka kuendelea kuinyonya nchi yake, ukosoaji dhidi yake haukumnyima usingizi. Msimamo huo, ndio yawezekana ulichangia namna ambavyo alipambana na janga la corona."
Virusi vya corona: sababu za nywele kudondoka na tiba yake - bbc news swahili,"Chanzo cha picha, Getty Images
Kudondoka kwa nywele kwasababu ya virusi vya corona kawaida huwa ni kwa muda tu.
Mwanafunzi wa chuo kikuu Janaina Corrêa, 24, alipata virusi vya corona Macapá kasakazini mwa Brazil, Aprili 2020, wakati tu ugonjwa huo ndio unaanza kuingia nchini humo.
Alikuwa na homa ya wiki mbili, kichefuchefu na kushindwa kupumua. Lakini dalili za ugonjwa huo hazikuishia hapo.
Pia alikuwa na uchovu na akaanza kubaini kwamba nywele zake zinadondoka. Hali yake ikaanza kuwa mbaya na tayari alikuwa amepoteza wajomba zake wawili waliofariki dunia kwa ugonjwa wa corona, mama yake alikuwa amelazwa katika chumba cha wagonjwa mahututi pia kwasababu ya ugonjwa huo.
""Ulikuwa unahitajika kusubiri kwa saa 24 kujua vile mama yako anavyohisi. Ndani ya hospitali nikaanza kubaini kuwa nywele zangu zinadondoka. Nilikuwa na nywele nyingi lakini ni kawa naogopa, ""anasema.
Mama yake akafanikiwa kupata nafuu lakini pia naye nywele zake zikaanza kudondoka baada ya kupata maambukizi.
Ugonjwa wa covid-19 kwa muda mrefu umehusishwa na sababu mbili mbaya zinazochangia nywele kudondoka.
Chanzo cha picha, Getty Images
Kulingana na Paulo Criado, mratibu wa idara ya magonjwa anayotibiwa bila kufanyiwa upasuaji nchini Brazil, matatizo ya hisia na magonjwa ya kuambukiza kunaweza kusababisha nywele kudondoka.
Pia kuna wagonjwa wenye matatizo ambayo ni urithi wa kijenetiki au magonjwa yanayotokea kwa sababu ya mfumo wake wa kinga kushambulia chembe fulani za mwili.
Kupitia BBC News Brazil, Criado ameelezea kuwa ni kawaida nywele kudondoka miezi kadhaa baada ya kupata ugonjwa mbaya wa kuambukiza kama vile dengue, chikungunya au Zika, pia baada ya kuwa na msongo wa mawazo, kupunguza uzito na  kupata mtoto.
""Kile kinachoaminika sasa hivi ni kwamba virusi vya corona ni sehemu ya kundi hili la magonjwa ambalo linahusishwa na kudondoka kwa nywele,"" amesema.
Kazi ya nywele ni zaidi ya kile tunachoweza kufikiria: zaidi ya kushika, kuhisi na kulinda mashimo ya ngozi dhidi ya mionzi.
Inakadiriwa kuwa kila mwanadamu ana karibu mizizi milioni 5 ya nywele ambayo husambaa katika mwili mzima wa mwanadamu huku karibu 100,000 ikiwa kwenye ngozi ya kichwa.
Kwa ujumla mzunguko huo wa ukuaji wa nywele unadumu kutoka miaka miwili hadi saba na hugawanywa katika awamu tatu.
Kwanza, nywele hukua kwa karibu sentimita moja kwa miaka mitatu kwa wastani.
Kisha inachukua wiki mbili au tatu na inaaacha kukua na kujitayarisha nafasi yake ichukuliwe na nywele nyingine.
Awamu ya tatu na ya mwisho, nywele hutulia tu na inachukua karibu miezi mitatu au minne. Hapo ndipo nywele huanza kudondoka na kuondolewa na nywele mpya ambayo inakua katika shimo lile lile na nywele ya zamani.
Kila mmoja kawaida anapoteza nywele 30 hadi 150 kwa siku. Lakini ukiwa na magonjwa nywele zinaweza kudondoka karibu 300 kwa siku.
Inapotekea kudondoka kwa nywele kiasi kikubwa namna hiyo kunatokana na ugonjwa wa corona, muda wa kupata maambukizi hadi kuanza kudondoka kwa nywele umebainika.
Kudondoka kwa nywele mara nyingi kunatokea miezi mitatu baada ya kutokea kwa kisababishi na kunaweza kudumu kwa miezi mitatu hadi sita.
Katika utafiti uliofanywa na Chuo Kikuu cha Wyne na hospitali ya Henry Ford, kati ya wagonjwa 552 waliopata maambukizi ya virusi vya corona kati ya mwezi Februari na Septemba 2020, wagonjwa 10 walikuwa wanadondoka nywele kwasababu ya ugonjwa huo ambapo 9 kati yao walikuwa wanawake.
Utafiti huo ulionesha kwamba sababu za kudondoka kwa nywele kama vile za kisaikolojia na msongo wa mawazo.
Chanzo cha picha, Getty Images
Hadi kufikia sasa, hakuna dalili zozote kwamba kudondoka kwa nywele kutokana na ugonjwa wa corona kuna hitaji matibabu maalum.
Kwanza, ni muhimu kuweka wazi kuwa ni jukumu la mtaalamu wa ngozi kubaini tatizo na kutibu.
Hili litategemea na historia ya kila mgonjwa na kiwango ambacho nywele zimedondoka.
Chama cha tiba ya ngozi Brazil kimeonya dhidi ya hatari ya kujitibu mwenyewe kwasababu hatua hiyo inaweza kuathiri afya yako.
Kwa ujumla, iwapo nywele zitadondoka kwasababu ya ugonjwa fulani mfano corona, zitamea zenyewe tatizo litakapomalizika."
Chanjo ya astrazeneca : wataalamu wachunguza usalama wake - bbc news swahili,"Chanzo cha picha, Reuters
Wataalam wa usalama wa chanjo kutoka shirika la afya duniani wanakutana siku ya Jumanne kutathmini upya chanjo ya Oxford -AtraZenica  baada ya baadhi ya mataifa kusitisha usambazaji wake.
Mataifa ikiwemo Ufaransa na Ujerumani yamesema kwamba walikuwa wanachukua tahadhari huku kukiwa na ripoti  kuhusu mgando wa damu miongoni mwa mataifa ya Ulaya.
WHO inasema kwamba hakuna ushahidi kuhusu mgando wa damu na chanjo hiyo na imeyataka mataifa kutositisha usambazaji wake.
Kitengo cha Matibabu cha bara Ulaya EMA - shirika linalodhibiti matibabu Ulaya pia linakutana Jumanne . limekuwa likisema awali kwamba chanjo hiyo inaweza kuendelea kutolewa.
AstraZeneca inasema kwamba utathmini wa watu milioni 17 waliopatiwa chanjo hiyo barani Ulaya ulibaini kwamba kulikuwa na matukio 37 ya watu waliopatikana na mgando wa damu .
Wataalam wanasema kwamba mgando wa damu ulioripotiwa sio wa kiwango cha juu katika umma.
Matukio yanayohusu mgando wa damu , mingine yakiwa na matukio ya platelets za kiwango cha chini yametokea katika idadi ndogo ya watu wanaopata chanjo hiyo.
''Maelfu ya watu wameripotiwa kuwa na mgando katika damu kila mwaka barani Ulaya kwasababu tofauti'', EMA ilisema.
Baadhi ya mataifa yamesitisha kwa muda utumizi wa chanjo hiyo , ikiwemo Ujerumani, Ufaransa, Italia na Uhispania.
Yanasema kwamba yalikuwa yanasitisha usambazaji wake kutokana na ripoti za mgando wa damu katika baadhi ya watumiaji wake.
Mgando wa damu hutokea ndani ya damu suala ambalo linaweza kuhatarisha Maisha ya muhusika iwapo hatopata matibabu ya haraka.
Mataifa hayo yalisisitiza kwamba ni hatua ya tahadhari. '
''Huu ni uamuzi wa kitaalam , waziri wa Afya wa Ujerumani Jens Spahn alisema  akiongezea kwamba alikuwa anafuata mapendekezo ya taasisi ya chanjo.
Lakini watalaamu kadhaa wa tiba na wanasiasa Ujerumani , ambapo maambukizi yanaongezeka wamehoji  kwamba chanjo hiyo inapaswa kutumika hadi kuthibitishwa kwamba sio salama.
''Astrazeneca ndio chanjo ya pili muhimu  kwetu'', alisema Christopher Spinner, daktari mwandamizi kutoka chuo cha kiufundi cha mjini Munich . ''Matukio hayo sio ya kawaida''.
Mataifa mengine ikiwemo Austria , yamesitisha matumizi ya baadhi ya chanjo hiyo  huku Ubelgiji , Poland, Czech na Ukraine zikisema kwamba zitaendelea kutoa chanjo ya AstraZeneca.
Ongezeko la visa zimefanya mataifa mengine kuimarisha masharti na kuna wasiwasi kuhusu kasi ya utoaji wa chanjo barani Ulaya ambayo tayari imeathiriwa  na uhaba wake.
Nchini Itali , mkurugenzi mkuu wa mamlaka ya tiba aliutaja uamuzi wa kusitisha matumizi ya chanjo hiyo kuwa ya kisiasa.
Kutokana na kile kilichochapishwa kufikia sasa kiwango cha kutokea kwa mgando wa damu baada ya kupatiwa chanjo ni kidogo mno katika awamu hii.
Ukilinganisha, hatari ya Covid kwa wale wanaopatiwa ni muhimu.
Mataifa mengi ya barani Ulaya yanaendelea kukabiliana na maradhi hayo miongoni mwa watu walio katika umri wa miaka 70 na Zaidi.
Iwapo wataambukizwa na kuwa na dalili, wana fursa moja kati ya nne kuwa wagonjwa kupitia kiasi  na kuhitaji uangalizi wa hospitalini.
Shirika hilo la Afya linasema kwamba linachunguza ripoti za kutokea kwa mgando wa damu .
Chanzo cha picha, Getty Images
Siku ya Jumatatu , msemaji alisema kwamba hakuna Ushahidi kwamba matukio hayo yanahusishwa na chanjo hiyo.
""Mara tu WHO inapoelewa kuhusu tukio hili , matokeo yake na mabadiliko yoyote yatawasilishwa kwa umma'', alisema msemaji wa WHO Christian Lindmeier .
Shirika la EMA ambalo kwa sasa linachunguza ripoti hiyo limesema kwamba chanjo hiyo itaendelea kutolewa.
Shirika hilo limesema kwamba faida za kupata chanjo zinashinda hatari ya madhara yoyote.
Mamlaka inayodhibiti tiba barani Ulaya imesema kwamba Ushahidi haumaanishi kwamba chanjo hiyo inasababisha mgando wa damu  na kutoa wito kwa raia nchini humo kupata chanjo watakapohitajika kufanya hivyo.
Kampuni hiyo inasema hakuna ushahidi kuhusu ongezeko la hatari ya mgando wa damu kutokana na chanjo hiyo.
Imesema kwamba kote barani Ulaya na Uingereza kumekuwa matukio 15 ya mgando wa damu katika mishipa ya damu na matukio mengine 22 ya mgando wa damu unaofanyika katika mapafu umeripotiwa miongoni mwa wale waliopatiwa dozi.
Profesa Andrew Pollard , mkurugenzi wa chanjo hiyo ya Oxford aliambia BBC siku ya jumatatu kwamba kulikuwa na ushahidi wa kweli kwamba hakuna ongezeko la matukio ya mgando wa damu  nchini Uingereza, ambapo idadi kubwa ya chanjo hiyo imetolewa kufikia sasa."
Virusi vya corona: ni athari gani zinapatikana katika chanjo ya corona na kwa nini? - bbc news swahili,"Chanzo cha picha, Getty Images
Kupata athari mbaya baada ya kupata chanjo dhidi ya corona ni kawaida na inaweza kuwa ishara kwamba chanjo inafanya kazi.
Baada ya chanjo, homa, maumivu, au uchovu huweza kuonekana.
Kila mtu anaweza kupata moja ya dalili hizi, mchanganyiko wa wote au hata kukosa daalili zozote .
Lakini athari hizi huondoka na kawaida kwenye saa au siku.
""Ugonjwa huo ni mbaya sana kuliko idadi kubwa ya athari za chanjo. Chanjo huokoa maisha na kiwango cha juu cha kinga ,"" mtaalamu wa virusi Julian Tang, kutoka Chuo Kikuu cha Leicester, Uingereza, ameiambia BBC Mundo.
Wataalamu wanapendekeza uwe  macho baada ya kupokea chanjo kwani, ikiwa kuna athari kali  za pembeni, hufanyika ndani ya dakika na saa ya chanjo.
La mwisho, hata hivyo, inaonekana kuwa haliwezekani kutokea.
Kulingana na utafiti ulioongozwa na wataalam kutoka Hospitali Kuu ya Massachusetts, huko Boston, Marekani, kuenea kwa athari mbaya  za chanjo hiyo  ni kati ya kesi 2.5 na 11.1 kwa dozi milioni za chanjo ya Pfizer, kwa mfano.
Na nyingi za visa hivyo hufanyika kwa wagonjwa walio na historia ya mzio.
Takwimu hii inaweza kutofautiana kidogo kulingana na aina ya idadi ya watu au chanjo, lakini inatoa tathmini  ya  jinsi inavyowezekana kukuza athari mbaya  ya mzio.
Je, athari mbaya hutokeaje na kwa nini wataalamu wanaona ni jambo la kawaida ambalo halifai  kukupa wasiwasi ?
Chanzo cha picha, Getty Images
Kupata athari ya pembeni ni  jambo la kawaida na mara nyingi ni ishara kwamba mfumo wa kinga unaitikia vizuri.
""Ni vigumu kutoa idadi  halisi juu ya uwezekano wa kutkea kwa athari mbaya kwa sababu kila idadi ya watu au mtu hujibu tofauti,"" anafafanua Julian Tang.
Nchini Uingereza, moja ya nchi zilizoendelea sana katika kampeni ya chanjo, mmoja kati ya watu 10 hupata athari mbaya.
Lakini hili, wataalam wanasisitiza, ni kitu cha  ""kawaida kabisa.""
""Chanjo,  ni kama virusi, bado ni ni kitu  kigeni kinachosababisha  mwili  kujibu kwa kutoa kingamwili,"" Daktari Josefina López, ambaye anashiriki katika kampeni ya chanjo huko Madrid, Uhispania, anaelezea BBC .
""Ili kujilinda, mwili hutengeneza majibu yanayoweza kuchochea kuibuka kwa uchungu  au aina mbali mbali ya maumivu . Na hilo linaweza kufanya joto kuongezeka .Ni mchakato wa kawaida ambao unaweza kutokea na chanjo yoyote, sio tu ile ya coronavirus,"" anaongeza mtaalamu huyo .
""Kuvimba ni kitu ambacho mwili pia hupata wakati wa jeraha baya  kwenye goti baada ya kuanguka. Kisha unahisi maumivu, uekundu na uvimbe katika eneo hilo,"" Profesa Wilbur Chen, kutoka Chuo Kikuu cha Tiba, Maryland  huko Marekani anaelezea BBC. Kwa maana hiyo, ni kawaida ""kutarajia kwamba kuna athari mbaya sio kwa chanjo tu, bali pia kwa dawa au hata chakula.
Lazima ufikirie athari hizi kama dalili ya kawaida kwamba chanjo inafanya kazi. Dalili zozote kwa ujumla humalizika baada ya siku 2 au 3' anasema Chen.
Chanzo cha picha, Getty Images
Tumepewa chanjo kwa miezi michache na hiyo inamaanisha  kwamba maelezo yanazidi kutolewa kila mara .
""Madhara mabaya kwa vijana yanaweza kuonekana zaidi, ambayo haimaanishi kwamba hali hiyo ni mbaya zaidi ,"" anasema Lopez.
Hii ni kwa sababu ""wazee kawaida hupata kuzorota kwa kinga ya  mwili  ambayo ni kawaida na ongezeko la  umri,"" anasema Wilbur Chen.
Katika chanjo ambazo zinahitaji dozi mbili, kama Pfizer, Moderna au Sputnik V, inaonekana kuna mazoea  ya kupata athari baada ya kupokea  dozi  ya  pili.
""Dozi ya kwanza hutengeneza mwitikio wa kinga ya kati na ya pili huiimarisha. Ndio sababu ya pili hutoa matokeo  yenye nguvu zaidi na inahusishwa zaidi na athari nyingine,"" anaelezea Dk Andrew Badley, kutoka Kliniki ya Mayo nchini Marekani.
Tang pia anaonya kuwa aina ya dalili zinaweza kukuzwa na mtazamo wa wagonjwa.
""Wagonjwa wengi, wanaogopa au wanahangaika kupata chanjo, wanaweza kupata maumivu kidogo na kisha kuripoti kwamba yalikuwa makubwa kuliko ilivyo. Hali ya kifikra  pia ina wajibu,"" anasema mtaalam.
Chanzo cha picha, Getty Images
""Kwangu mimi , wakati nilipopewa chanjo ya  AstraZeneca / Oxford, nilipata homa kidogo nnikameza dawa ya acetaminophen,"" anafichuaJulian Tang.
Dawa kama vile  paracetamol au  ibuprofen  zinaweza kusaidia kupunguza maumivu  ingawaje ni  bora kupata ushauri wa daktari kabla ya kuzitumia .
Haishauriwi  kuzimeza dawa hizi kabla ya kupata chanjo kama njia ya kuzuia.
Kituo cha  Kudhibiti na Kuzuia Magonjwa (CDC)  Cha Marekani  kinashauri kutumia kitambaa kilicholoweshwa maji , kusongesha na kuufanyisha mazoezi mkono  mkono uliopewa chanjo ili kupunguza  maumivu yoyote.
Ikiwa una homa, inasaidia kunywa maji mengi na Kuvalia nguo nyepesi"
"Virusi vya corona: endeleeni kutumia chanjo ya astrazeneca, yasema who - bbc news swahili","Chanzo cha picha, EPA
Shirika la Afya Duniani (WHO) limetoa wito kwa mataifa yasisitishe utumiaji wa chanjo ya corona , baada ya nchi kadhaa wanachama wakuu wa Muungano wa Ulaya kusitisha kutumia chanjo ya Oxford-AstraZeneca.
Inasemekana kuwa hakuna ushahidi unaohusisha chanjo hiyo na damu kuganda mwilini.
Ujerumani, Ufaransa, Italia na Uhispania zimejiunga na mtaifa mengine madogo kusitisha matumizi ya chanjo hiyo kama hatua ya tahadhari huku zikichunguza athari zake.
Wataalamu wa usalama wa chanjo wa WHO wanakutana leo Jumanne kujadili chanjo hiyo.
Shirika la Dawa la Ulaya (EMA) pia linakutana na linatarajiwa kutoa uamuzi wake siku ya Alhamisi.
Kumeshuhudiwa visa kadhaa vya watu waliopewa chanjo hiyo Ulaya kupata mgando wa damu mwilini.
Hatahivyo wataalamu wanasema hakuna visa zaidi vilivyoripotiwa.
Karibu watu milioni 17 katika Muungano wa Ulaya na Uingereza wamepokea chanjo ya corona, ni watu chini ya 40 walioripotiwa kuwa na hali ya damu kuganda mwilini, kufikia wiki iliopita , AstraZeneca imesema.
Wizara ya afya ya Ujerumani siku ya Jumatatu ilitangaza kwamba haitatumia chanjo ya the Oxford-AstraZeneca, baada ya kushauriwa na Taasisi ya Paul Ehrlich (PEI), mamlaka ya chanjo nchini humo.
""Hatua hii imetokana na ripoti mpya inayohusisha mgando wa damu mwilini na chanjo ya  AstraZeneca,"" Waziri wa Afya Jens Spahn alisema.
""Kutokana na ripoti hiyo, Taasisi ya Paul Ehrlich Institute  leo inatathmini upya  hali hiyo na imependekeza kusitishwa kwa shughuli za chanjo ili kutoa nafasi ya uchunguzi zaidi.""
Amesema uamuzi huo ""sio wa kisiasa"". ""Sote tunafahamu athari za uamuzi huo, na hatukufikia uamuzi huu kwa kimchezo,"" aliongeza.
Muda mfupi baadae Rais wa Ufaransa Emmanuel Macron alisema nchi yake inasitisha chanjo hiyo  hadi ushauri mpya utakapotolewana EMA.
""Tuna muongozo, unaozingatia sayansi na mamlaka ya afya na tunaufuata kama sehemu ya mapango kazi wa Ulaya ,"" alisema.
Nalo shirika la dawa la Italia, limeongeza marufuku iliyowekea chanjo hiyo kote nchini, pia ikisubiri uamuzi wa EMA.
Waziri wa Afya wa Uhispania Carolina Darias, amesema chanjo hiyo itasitishwa kwa muda upatao wiki mbili.
Usitishwaji huo unakuja chini ya siku moja baada ya Uholanzi kuchukua hatua sawa na hiyo, Imesema itasitisha chanjo hadi mwezi Machi tarehe 29.
Jamhuri ya Ireland, Ureno, Denmark, Norway, Bulgaria, Iceland na Slovenia pia zimesitisha kwa muda utoaji wa chanjo hiyo huku, Jamhuri ya Kidemokrasia ya Congo na Indonesia zikiahirisha uzinduzi wake.
Nchi kadhaa za Ulaya ikiwemo Austria, zimesitisha aina flani ya dawa kama hatua ya tahadhari.
Hatahivyo, Ubelgiji, Poland, Jamhuri ya Czech na Ukraine zimesema zitaendelea kutoa chanjo ya AstraZeneca.
Waziri wa Afya wa Ubelgiji Frank Vandenbroucke amesema,kutokana na idadi kubwa ya maambukizi ya virusi inayoshuhudiwa nchini kwa sasa, Ubelgiji haiwezi kusitisha utoaji wa chanjo.
""Kwetu sisi, juhudi zetu ni wazi na salama, tunakimbizana na muda,"" alisema.
Thailand imetangaza kwamba itaanza kutumia chanjo Jumanne ya leo baada ya mpango huo kusitishwa kwa muda kutokana na hofu za kiusalama.
Waziri Mkuu wa Canada Justin Trudeau, amesema wataalamu wa wamemhakikishia chanjo zote zinazotolewa nchini humo, ikiwemo ile ya AstraZeneca, ni salama .
Chanzo cha picha, Reuters
Msemaji wa WHO Christian Lindmeier, amesema shirika hilo linachunguza madai yaliyotolewa dhidi ya chanjo ya Oxford-AstraZeneca .
""Mara baada ya WHO kuelewa mazingira ya visa hivyo, matokeo na mabadiliko yoyote kuhusu mapendekezo ya sasa yatatolewa kwa umma,""alisema.
""Kufikia leo, hakuna ushahidi  unaashiria hali ya damu kuganda mwilini inasababishwa na chanjo hii  na ni muhimu kuendelea na kampeni ya chanjo dhidi ya corona ili kuokoa maisha na kudhibiti virusi vya ugonjwa huu hatari."""
Virusi vya corona: kwanini chanjo ya astrazeneca inakataliwa na nchi mbalimbali? - bbc news swahili,"Uholanzi  imekuwa nchi ya hivi punde barani ulaya kusitisha matumizi ya chanjo ya corona ya Oxford-AstraZeneca kwa madai kwamba ina madhara .
Hatua hiyo sasa imezidisha idadi ya nchi ambazo zimesitisha matumizi ya chanjo hiyo kutokana na hofu ya usalama wake.
Uholanzi  imesema  hatua hiyo imechukuliwa hadi  Machi 29 ili kuweka tahadhari zinazohitajika kabla ya kurejelea matumizi yake.
Taifa hilo sio pekee ambalo limetilia shaka usalama wa chanjo hiyo ya Oxford-AstraZeneca kwani nchi nyingine zilizofanya uamuzi huo ni pamoja na Denmark, Norway, Bulgaria, Iceland na Thailand.
Awali Jamuhuri ya Ireland ilichukua uamuzi huo huo kwa kuhofia hatari ya watu kuganda damu baada ya kupata chanjo hiyo nchini Norway.
Lakini Shirika la Afya Duniani (WHO) limesema  hakuna uhusiano wowote baina ya chanjo hiyo na hatari ya watu kuganda damu.
Shirika la dawa la Muungano wa Ulaya(EMA) lilisema awali kwamba hakuna dalili kwamba chanjo hiyo inasababisha kuganda kwa damu mwilini, likiongeza kuwa ni ""faida ambayo zinaendelea kuwa kubwa kuliko hatari zake.
Je, chanzo cha hatua hiyo ni nini?
Chanzo cha picha, Getty Images
Sababu kuu iliyotolewa na nchi ambazo zimesitisha kuitumia chanjo hiyo ni kwamba ilisababisha watu kuganda damu mwilini.
Ufichuzi huo umezua hofu miongoni mwa nchi nyingi zilizokuwa zimepewa chanjo ya AstraZeneca  ambazo sasa zinasitisha kuitoa kwa wananchi hadi usalama wake uthibitishwe .
Licha ya shirika la Afya Duniani WHO kujitokeza na kusema kwamba chanjo hiyo ni salama ,hakikisho hilo limeonekana kutoziridhisha nchi nyingi zinazoamua kungoja kwa muda kabla ya kurejelea matumizi yake .
Kupitia taairifa ,AstraZeneca  imesema hakuna ushahidi kwamba kuna ongezeko la kuganda damu miongoni mwa watu waliochanjwa.
Imesema kwamba kote barani Ulaya  na Uingereza kumekuwa na  visa 15  vya watu kuganda damu katika mishipa yao na  visa 22 vya watu waliogandiwa damu katika  mapafu  wote ambao walipewa chanjo hiyo.
Afrika  Kusini  ilikuwa  miongoni mwa mataifa ya  kwanza  barani Afrika  kukoamesha matumizi ya chanjo ya  Oxford-AstraZeneca baada yamajaribio ya kwanza kutoa 'matokeo ya kufdhaisha' dhdi ya ya virusi vya Corona aina ya  B.1.351.
Nchi hiyo ilipokea dozi milioni moja za chanjo hiyo .Ilikuwa imepanga kuanza kuwachanja wahudumu wa afya kuanzia katikati ya mwezi Februari  . Majaribio yaliofanyiwa watu 2000 yalipatakwamba chanjo hiyo ilitoa 'kinga adimu' dhidi ya  Coviid 19 yenye makali ya wastani.
Serikali ya nchi hiyo badala yake  iliamua  kutumia chanjo ya  Johnson & Johnson  na  Pfizer.
Serikali ya Jamhuri ya Kidemokrasia ya Congo nayo pia imeahirisha kampeni ya kutoa chanjo  hiyo ya corona iliyokua ianze leo Jumatatu kwa hofu ya usalama wake.
Taifa hilo limepokea dozi milioni moja na laki saba ya chanjo hiyo aina ya AstraZeneca na ilikuwa inatarajiwa kuanza zoezi la kuchanja watu leo.
DRC inataka hakikisho  la kuaminika  kwanza  kuhusu usalama wa chanjo hiyo.
Nchini Uganda ,Rais Yoweri Museveni amesema bado anatathmini  ni chanjo ipi atakayochomwa, siku chache baada serikali yake kuanza kutoa chanjo ya Oxford-AstraZeneca kwa wananchi.
Tayari marais wengine barani Afrika wameonesha kwa umma wakipewa chanjo ili kuwahakikishia  wananchi wao usalama na ufanisi wa chanjo hiyo .
Katika hotuba yake usiku wa kuamkia leo, Rais Museveni amesema hajapata chanjo bado kwa kuwa yuko makini na ana ulinzi wa kutosha "".
Alisema mke wake, Janet Museveni,pia bado hajapata chanjo hiyo.
Mwezi uliopita Waziri wa afya wa nchini humo Jane Aceng , alikanusha taarifa kuwa rais na watu wake wa karibu walikuwa wanapokea chanjo nyingine kwa siri kabla ya taifa hilo kupokea chanjo rasmi.
Alitoa ufafanuzi baada ya gazeti la nchini humo la Daily Monitor na gazeti la Marekani la jarida la Wall Street.
Uganda ina mpango wa kutoa chanjo kwa 49.6% ya idadi ya watu katika awamu ya kwanza.
Nchi hiyo imepokea dozi 864,000 za chanjo kutoka Covax mapema mwezi huu na inatarajia kupokea nyingine 2,688,000 mwishoni mwa mwezi Juni."
Virusi vya corona:drc wataka kujihakikishia usalama wa chanjo - bbc news swahili,"Serikali ya Jamhuri ya Kidemokrasia ya Congo imeahirisha kampeni ya kutoa chanjo ya corona iliyokua ianze leo Jumatatu  kwa hofu ya usalama wake.
DRC inaungana na baadhi ya nchi za Ulaya, zilizositisha utoaji wa chanjo hiyo, baada ya baadhi ya watu waliopatiwa kupata athari ya kuganda damu.
Taifa hilo limepokea dozi milioni moja na laki saba  ya chanjo hiyo aina ya AstraZeneca na ilikuwa inatarajiwa kuanza zoezi la kuchanja watu leo. DRC inataka kujiridhisha kwanza na usalama wa chanjo hiyo."
Virusi vya corona: hakuna sababu ya kusitisha kutumia chanjo ya astrazeneca - who imesema - bbc news swahili,"Chanzo cha picha, Reuters
Mataifa hayapaswi kusitisha matumizi ya chanjo ya corona ya AstraZeneca kwa kuhofia kusababisha kuganda kwa damu wakati hakuna ukweli wowote juu ya hilo, Shirika la Afya Duniani limesema.
Bulgaria, Denmark na Norway ni miongoni mwa mataifa ambayo yamesitisha matumizi ya chanjo hiyo.
Lakini Ijumaa, msemaji wa  WHO amesema hakuna uhusiano wowote baina ya chanjo hiyo na hatari ya watu kuganda damu.
Margaret Harris amesema chanjo hiyo ni salama na iendelee kutumika.
Watu wapatao milioni  5 barani ulaya tayari wamepata chanjo hiyo ya AstraZeneca.
Kuna kesi zipatazo 30 barani ulaya za watu kupata madhara ya kuganda damu baada ya kuchanjwa chanjo hiyo.
Kuna ripoti ya mwanamke mwenye umri wa miaka 50-aliyefariki baada ya kuganda damu alipopata chanjo hiyo.
WHO inafanyia uchunguzi taarifa hiyo, kama kuna maswali yeyote kuhusu usalama, Bi Harris alisema.
Lakini hakuna uhusiano wowote wa matatizo ya kiafya ulioripotiwa kutokana na chanjo hiyo, aliongeza.
Bulgaria imeamua kusitisha kutoa chanjo hiyo kama vile Denmark, Iceland na  Norway pamoja na Thailand. Italia na  Austria zimeacha kuendelea kutumia dozi hiyo pia kwa kuchukua tahadhari tu.
""Niliagiza kusitishwa kutolewa kwa chanjo ya AstraZeneca mpaka wakala wa dawa Ulaya atakapotuthibitishia mashaka yote yaliyopo juu ya usalama wa dozi hiyo,"" alisema waziri mkuu wa Bulgarian, Boyko Borisov .
Shirika la madawa la Muungano wa Ulaya(EMA) lilisema awali kwamba hakuna dalili kwamba chanjo hiyo inasababisha kugada kwa damu mwilini, likiongeza kuwa ni ""faida ambayo zinaendelea kuwa kubwa kuliko hatari zake.
AstraZeneca ilisema kuwa usalama wa dawa umefanyiwa utafiti mkubwa katika majaribio ya tiba, ikiwa ni pamoja na katika maabara za Ureno, Australia, Mexico na Ufilipino ,wamesema kuwa wanaendelea na mpango wa utoaji wa chanjo.
Mataifa mengine ambayo yanaendelea kutoa chanjo hiyo ni pamoja na Uingereza, Ujerumani, Mexico na Australia.
Nchini Uingereza Shirika la udhibiti wa bidhaa za huduma za afya(MHRA) lilisema kuwa hapakuwa na ushahidi kwamba chanjo hiyo ilisababisha matatizo, na watu wananapaswa kuendelea kuchanjwa wakati wanapoombwa kufanya hivyo.
Zaidi ya dozi milioni 11 za chanjo ya AstraZeneca zimekwisha kutolewa kote Uingereza, kwa mujibu wa MHRA.
Ureno imesema kuwa faida za chanjo zinaendelea kuwa kubwa kuliko hatari zake kwa wagonjwa, na itaendelea kuitumia chanjo hiyo.
Imesema haijapata uhusiano wowote wa chanjo na kuganda kwa damu.
Australia, ambayo tayari imekwishatuma dozi 300,000 za chanjo ya AstraZeneca , imekuwa ikielezea uamuzi wake wa kuendelea kutumia chanjo ya AstraZeneca.
""Kwa sasa ushauri ambao ni wa wazi kutoka kwa madaktari ni kwamba hii ni chanjo salama na tunataka chanjo iendelee kutolewa.
Wizara ya afya ya Ufilipino pia imesema kuwa '' hakuna sababu'' ya kuzuia chanjo huko.
Korea Kusini pia inaonekana kuendelea na mpango wake wa utoaji wa chanjo hiyo, ingawa imeelezea hofu yake.
Takriban dozi 785,000 zimewasili nchini humo tayari.
Mamlaka nchini humo hivi karibuni zilisema kuwa vifo vinane vilivyotokea katika kipindi cha kupokea chanjo havikuhusina na chanjo.
Baadaye walibaini kuwa hapakuwa na uhusiano baina ya chanjo na vifo hivyo.
Hatahivyo , Denmark, Norway pamoja na Iceland zimesitisha kwa muda mpango wake wa utoaji wa chanjo.
Italia na Austria, wakati huo huo, zimeacha kutumia aina fulani ya chanjo hiyo kama hatua yake ya kuchukua tahadhari.
Katika taarifa ya awali, EMA ilisema kuwa uamuzi wa Denmark ulikuwa ni ""hatua ya kuchukua tahadhari huku uchunguzi kamili ukiendelea kuhusu ripoti za ugandaji wa damu miongoni mwa watu waliopokea chanjo, likiwemo tukio moja nchini Denmark ambako mtu mmoja aliuawa "".
Hali ikoje Ulaya?
Baada ya maambukizi kupungua katika miezi ya hivi karibuni katika mataifa mengi barani Ulaya.
Ufaransa, Italia ,Poland na Uturuki zimeonekana kuwa na idadi ya juu ya maambukizi katika wiki za hivi karibuni.
Italia imeweka marufuku mpya kwa kuweka kafyu wakati wa mapumziko ya Pasaka tarehe  3 mpaka Aprili 5 .
Chini ya muongozo uliodhibitishwa na serikali , wakazi wataruhusiwa kutoka nyumbani kwao kwenda kazini, hospitali na kwenda kununua mahitaji muhimu tu au kwa dharura.
Maduka yote ya bidhaa ambazo si lazima  pamoja na bar na migahawa itafungwa.
Wanafunzi watasoma mtandaoni tu.
Jumla ya vifo vilivyotokea Italia siku ya Jumatatu ni 100,000  - idadi kubwa zaidi barani Ulaya baada ya Uingereza.
Maofisa wanasema maambukizi ya aina mpya ya virusi yanaongezeka .
Chanjo ya AstraZeneca , ambayo ilitengenezwa na Chuo Kikuu Oxford,imetengenezwa kutokana na virusi vinavyosababisha na mafua ya kawaida vilivyodhoofishwa (vinavyofahamika kama adenovirus) kutoka kwa sokwe .
Virusi hivi vimebadilishwa umbo ili kuonekana zaidi kama virusi vya corona-inagawa haviwezi kusababisha ugonjwa.
Unapochomwa chanjo hii, inaufundisha mfumo wa kinga ya mwili jinsi ya kupambana na virusi halisi, pale utakapohitaji kufanya hivyo."
Watoto mapacha wanazaliwa wengi zaidi sasa tofauti na wakati mwingine - bbc news swahili,"Chanzo cha picha, Getty Images
Watoto mapacha wamezaliwa wengi zaidi kwa miaka ya hivi karibuni ,watafiti wamesema.
Watoto mapacha wapatao milioni 1.6 wanazaliwa kila mwaka duniani kote, katika watoto 42 wanaozaliwa kuna mapacha kati yake.
Kuchelewa kuzaa na teknolojia za kitabibu kama vile IVF zimeongeza idadi ya mapacha kuzaliwa tangu miaka ya 1980.
Lakini inawezekana kuwa inaanza kushuka kuanzia hapa wakati watu wakilenga kupata ujauzito wa mtoto mmoja, ambalo ni jambo lisilo na hatari kubwa.
Kwa mujibu wa utafiti, jarida la the journal Human Reproduction, idadi hiyo imeongezeka kwasababu ya ongezeko la watoto mapachha katika maeneo mbalimbali kwa zaidi ya miaka 30 - kutoka  ongezeko la 32% barani Asia mpaka 71% Marekani ya Kaskazini.
Watafiti wamepata taarifa kuhusu ongezeko la mapacha kutoka mataifa  165 kwa mwaka  2010 mpaka 2015, ukilinganisha na kiwango cha mwaka  1980 mpaka 1985.
Idadi ya maelfu ya mapacha wanaozaliwa ni kubwa kwa sasa barani Ulaya na Marekani Kaskazini - na duniani kwa ujumla imeongezeka kwa mapacha tisa mpaka 12 kwa watoto 1,000 wanaozaliwa.
Lakini idadi ya mapacha barani Afrika huwa iko juu na haijabadilika sana kwa miaka hiyo 30 iliyopita, hii inawezekana ni kutokana na ongezeko la idadi ya watu.
Kwa sasa 80% ya mapacha wote duniani wanatokea barani Afrika au Asia.
Prof Christiaan Monden, mwandishi wa utafiti huo kutoka chuo kikuu cha Oxford, amesema kuna sababu ya kuwa hivyo.
""Idadi ya mapacha barani Afrika iko juu haswa mapacha wanaozaliwa na mayai mawili tofauti ,"" he said.
""Inawezekana ni sababu za kijenetiki kati ya idadi ya watu wa Afrika na maeneo mengine duniani.""
Kiwango cha mapacha barani Ulaya , Marekani ya Kaskazini na mataifa yalioko maeneo ya bahari kumekuwa na ongezeko kwa kutumia teknolojia mpya za kitabibu tangu mwaka  1970 na hiyo ndio sababu kuu.
Chanzo cha picha, Getty Images
Teknolojia kukua kumeongeza watoto kuzaliwa mapacha kwa wingi.
Wanawake wanaoamua kuanza familia kwa kuchelewa , wanaongeza idadi ya wanaotumia dawa za kujikinga na mimba na idadi ya wanaozaa kuwa ndogo, utafiti unasema.
Lakini suala linalosisitizwa sasa ni kupata mimba ya mtoto mmoja, anasema Prof Monden.
""Hili ni muhimu kuhusisha ongezeko la vifo vya watoto na wajawazito kupata matatizo wakati wa kujifungua au hata baada ya kujifungua,"" amesema.
Chanzo cha picha, Getty Images
Mapacha husababisha matitizo zaidi wakati wa kujifungua , watoto kuzaliwa kabla ya muda au kuzaliwa na uzito mdogo ."
Chadema yataka serikali tanzania 'ivunje ukimya na kueleza alipo rais magufuli' - bbc news swahili,"Chama kikuu cha upinzani nchini Tanzania, Chadema kimeitaka serikali ya nchi hiyo kujitokeza na kueleza alipo rais John Magufuli na hali magufuli na yuko katika hali gani.
Kauli ya Chadema inakuja wakati ambapo kuna siutafahamu juu ya alipo rais Magufuli.
Mara ya mwisho kwa kiongozi huyo wa Tanzania kuonekanaka ilikuwa Jumamosi ya Februari 27.
Katika mkutano na wanahabari leo Ijumaa Machi 12, Katibu Mkuu wa Chadema John Mnyika amesema kuwa wananchi wana haki ya kupata taarifa rasmi kutoka serikalini juu ya kiongozi wa nchi yao.
""Viongozi wa chama tulikaa kikao na kujadili baada ya kusambaa kwa taarifa kwenye mitandao ya kijamii na vyombo vya kimataifa vikihoji yuko wapi rais Magufuli na baadhi vikienda mbali zaidi na kusema ni mgonjwa na yuko nchi jirani kwa matibabu... Kabla ya tamko hili kumekuwa vuta nikuvute mtandaoni baina ya watu binafsi na baadhi ya viongozi mtandaoni juu ya swali hilo,"" ameeleza Mnyika.
Juhudi za kumpata Msemaji wa Serikali ya Tanzania kuelezea suala hilo bado zinaendelea.
Akijibu baadhi ya maswali hayo mtandaoni, Waziri wa Katiba na Sheria wa Tanzania Mwigulu Nchemba amesema kuwa: ""Kiongozi wa nchi sio Mzee wa Kanisa kwamba alipangiwa zamu na hakuoneka...Kiongozi wa nchi sio mtangazaji wa TV kwamba alikuwa na kipindi na hakuonekana... sio kiongozi wa jogging club anatakiwa kuwa tu mtaani kila siku...""
Awali kabla yake pia waziri wa habari Sanaa utamaduni na michezo Innocent Bashungwa alionya watu kusambaza taarifa ambazo si za kweli mitandaoni na kwamba wangeshughulikiwa kwa mujibu wa sheria.
Kwa mujibu wa Shirika la Habari la Kimataifa la Reuters, Balozi wa Tanzania nchini Namibia ameliambia Shirika la habari la mchi hiyo kuwa rais Magufuli ni mzima wa afya na anaendelea na shughuli zake nchini Tanzania."
Virusi vya corona: je taifa la tanzania linakabiliwa na mlipuko uliojificha? - bbc news swahili,"Licha ya ushahidi kuonyesha kinyume, serikali ya Tanzania imeendelea kupuuzilia mbali athari ya virusi vya corona katika taifa hilo.
Hakuna takwimu za karibuni kuhusu vifo vinavyotokea Tanzania, na hakuna taarifa zozote zilizotolewa na serikali kuhusu athari za virusi vya rasmi tangu Mei mwaka jana, ambapo takriban visa 500 vya maambukizi vilikuwa vimeripotiwa na vifo 20 kufikia wakati huo.
Serikali imesisitiza kwamba hakuna haja ya kuwa na wasiwasi, na imekuwa ikiwachukulia hatua wale inaowatuhumu kwa kueneza ""taarifa za uzushi"".
Chanzo cha picha, AFP
Tulipowasiliana na naibu waziri wa afya Godwin Mollel, alitutumia video za mahojiano aliyokuwa ameyafanya awali na vyombo vingine vya habari ambapo alisema utoaji wa takwimu kuhusu visa na maambukizi kila siku unaweza kusababisha madhara zaidi kwani utaeneza hofu na wasiwasi.
Alisema sio kwamba serikali imekuwa haikusanyi data. Alisema hilo limekuwa likifanyika na mwaka 2020 walipodadisi takwimu walizokuwa nazo waligundua kwamba ""watu wengi walibambikiziwa kuwa walikuwa na corona kutokana na wasiwasi uliokuwepo"".
Waziri huo aliongeza kuwa kusudi kuu la kukusanya data ni kwa ajali ya wanasayansi kuzichakata na kutoa suluhu.
Chanzo cha picha, Getty Images
Madaktari wanasemaje?
Madaktari wamezuiwa kuuzungumzia ugonjwa wa Covid-19 hadharani.
hata hivyo, katika hospitali moja yenye shughuli nyingi Dar es Salaam, daktari mmoja aliambia BBC kwamba wameshuhudia ongezeko kubwa la wagonjwa wenye matatizo ya kupumua na dalili zinazoendana na Covid-19 katika kipindi cha miezi miwili iliyopita.
""Kumekuwepo pia na ongezeko la wagonjwa wanaohitaji oksijeni,"" aliambia BBC.
""Hali ni hivyo kila pahali, kwenye hospitali za umma na hospitali za kibinafsi. Baadhi ya wagonjwa wamekuwa hata wakinunua mitungi ya oksijeni kwenda kutumia nyumbani.
""Hauwezi kuandika popote kwamba mgonjwa anaugua Covid-19 kwa sababu serikali haitambui kwamba kuna corona,"" anasema.
""Hivyo, unakuwa kwenye kizungumkuti kama daktari. Hakuna pia mwongozo kuhusu matibabu ya wagonjwa wa aina hiyo.""
Katikati ya mwezi Februari , Muungano wa maafisa wa matibabu nchini Tanzania ulitoa taarifa kuhusu ongezeko la wagonjwa walio na matatizo ya kupumua. Lakini mkuu wake Dkt Shadrack Mwaibabmbe , alisema kwamba matatizo ya kupumua huenda ni dalili za magonjwa mengine  kama vile pumu, ugonjwa wa moyo ama homa ya mapafu, na sio corona.
Chanzo cha picha, Getty Images
Charles Kitima, wa kanisa la Tanzania Episcopal Conference, amesema kwamba zaidi ya mapadri 25 wamefariki nchini humo  katika kipindi cha miezi miwili , wakionyesha dalili zinazohusishwa na corona.
Hii haijawahi kutoka hapo awali , kawaida katika kipindi cha miezi miwili tunaweza kupoteza mapadri watatu au wanne kutokana na umri mkubwa au magonjwa mengine .... inafikia wakati kwamba tunapaswa kukiri kwamba tuna tatizo , ugonjwa wa corona upo.
Tulitazama picha za setlaiti kwa muda katika maeneo ya maziko  mjini Dar es Salaam  kuona iwapo kuna idadi kubwa ya watu waliozikwa zaidi ya ambavyo ilitarajiwa kwa kawaida.
Tulichunguza maeneo ya maziko mjini ikiwemo eneo linalooneshwa katika picha hii hapa chini huko Kinondoni.
Chanzo cha picha, Planet Labs
Kutoka juu , tulifanikiwa kuona ushahidi wa wazi kuhusu ongezeko la makaburi.  Lakini sio jambo lisilo la kawaida kwa makaburi kuchimbwa juu ya mingine - suala ambalo huwezi kulibaini kutoka juu angani.
Na kuna utamaduni katika familia nyingi kuhusu jinsi wanavyowazika wapendwa wao katika vijiji , badala ya maziko yaliotengewa jamii  katika miji.
''Tulizungumza na wale wanaohusika katika biashara ya mazishi.  Imekuwa uchungu mwingi kuona watu katika idadi kubwa wakizika majeneza'', alisema mmoja ya wafanyabishara wa mazishi katika mji mkuu wa Dodoma , akiambia BBC.
''Nimekuwa nikifanya kazi kwa muda mrefu'' , mmoja ya watengenezaji majeneza hayo alituambia.
Mwengine alisema kwamba hana vifaa  na kwamba alikuwa akiagiza kutoka maeneo mengine ya nchi.
Dereva mmoja wa basi katika mojawapo ya vituo vya uchukuzi Dodoma alisema kwamba biashara zake nyingi  mwezi Januari na Februari  zimekuwa kuwabeba watu kwenda mazishini.
Utafiti uliofanywa mtandaoni na kundi la kupigania haki za binadamu Public by Change in Tanzania , umedai ongezeko la wagonjwa kutoka mwezi Disemba  na hali hiyo kuwa ya kutisha kufika mwezi Januari na februari.
Utafiti huo uliambia BBC kwamba watu wengi wanasema kwamba wanawajua walio na corona , kulingana na kile ambacho madaktari wametambua kuwa dalili na kuwaambia.
Mbunge mmoja wa chama tawala  Zacharia Isaay , amezungumza kuhusu ongezeko  la vifo na mazishi katika eneo bunge la Mbulu mjini, kaskazini mwa Tanzania- bila kutaja corona moja kwa moja.  Pia amezungumza kuhusu uhaba wa mitungi ya oksijeni na vipumuzi  katika hospitali kuu ya Dodoma , ya Benjamin Mkapa.
Tumewaomba wasambazaji wa Oksijeni kuthibitisha iwapo vifaa vyao vimepungua , lakini hakuna aliyejibu.
Utafiti uliofanywa na benki ya Dunia katika mataifa duniani umeonesha jinsi watu wanavyotafuta dalili za maradhi hayo kama vile mtu kushindwa kunusa ama kupoteza ladha huku data iliochapishwa ikionesha ongezeko la maambukizi ya corona na vifo.
''Tulitazama data ya Tanzania na kuona ongezeko la  jinsi watu walivyo na hamu ya kutaka kujua dalili hizo mwezi Januari na Februari mwaka huu'' .
Kuna data isio rasmi ya wagonjwa walioambukizwa corona ili kuthibitisha hilo.
Lakini kutokana na uwiano na mataifa mengine ,  inaonesha kwamba mwanzo wa mwaka huu , omgezeko la raia wa nchini Tanzania walikuwa wakitafuta habari kuhusu dalili kuu za corona.
Mbinu hii ina mapungufu yake , mojwapo ikiwa imetengezewa watu wanaozungumza lugha ya Kiingereza , na sio kiswahili ambacho huzungumzwa na idadi kubwa ya watu. nchini Tanzania.
Shirika la Afya Duniani WHO lina wasiwasi kuhusu hali na imeitaka tanzania kuanza kuripoti idadi ya wagonjwa wa bviruis vya corona  na kusambaza data yake."
Virusi vya corona: mambo nane tuliojifunza ndani ya mwaka mmoja wa janga la corona - bbc news swahili,"Chanzo cha picha, Getty Images
Wakati mtu wa kwanza aliyepata  Covid-19 (Sars-CoV-2) ilipobainika mwaka mmoja uliopita, virusi hivyo viliwafanya wanasayansi, madaktari na wagonjwa kushindwa kuuelewa ugonjwa.
Mwaka mmoja sasa tangu janga hili litokee, limesababisha vifo vya watu zaidi ya milioni 2.6 na wengine milioni  117 kuambukizwa duniani kote.
Lakini katika wakati huu wote , madaktari na wanasayansi wamekuwa wakikusanya ushahidi wa namna ya kukabiliana na ugonjwa wa  Covid-19 kuhusu virusi vipya vya corona - na sasa tunafahamu zaidi kuhusu ugonjwa huo na namna unavyoambukizwa, na namna utakavyoweza kutibiwa vyema.
Haya ni mambo nane ambayo tumejifunza kuhusu virusi vya corona:
Chanzo cha picha, Getty Images
Kuvaa barakoa hakuzuii kusambaa kwa virusi vya corona, lakini inasaidia kutopata maambukizi , kwa mujibu wa tafiti mbalimbali.
Hivi karibuni, kituo cha kudhibiti na kuzuia magojwa (CDC), nchini Marekani , kimesema kuvaa barakoa vizuri ya nguo na ile ya upasuaji kunaweza kuzuia kusambaa kwa maambukizi ya corona kwa zaidi ya asilimia  90%.
Kwa mujibu wa wataalamu ,barakoa ina faida mbili kwanza mvaaji kupata ulinzi na kuwalinda wengine .
Tangu mwezi Juni, Shirika la Afya Duniani -WHO imeshauri watu watumie barakoa za vitambaa na kubaki nyumbani.
Mwezi Desemba,Umoja wa mataifa ilitoa mapendekezo na kuweka muongozo mkali kuhusu uvaaji wa barakoa ,haswa katika maeneo ya afya.
Kituo cha kudhibiti magonjwa kilitoa ushauri wa namna hiyohiyo mwanzoni mwa mwezi AprilI.
Hivi karibuni, baadhi ya mataifa ya ulaya yalishauri yalishauri na kutaka kupigwa marufuku kwa matumizi ya barakoa zilizotengenezwa nyumbani kwa kitambaa na kutaka watu wavae barakoa zenye kinga zaidi za N95 na PFF2.
""Barakoa za kitambaa zilikuwa nzuri na bado nzuri, lakini uwalinda wengine kwa kuwa yule aliyevaa anaepuka kutoa chembe ambazo zinaweza kuambukiza wengine corona,"" aliambiwa  mwandishi wa BBC Vitor Mori, na mtaalamu wa masuala ya afya.
Chanzo cha picha, Getty Images
Watu wenye umri mkubwa wako hatarini zaidi kupata maambukizi ya corona na hata kupona.
Sababu ikiwa ni rahisi tu na haihusiani na virusi vya coronas: ni kwa sababu umri unavyozidi kwenda kinga ya mwili inapungua , inaacha mwili kushindwa kupambana na maambukizi.
Hata hivyo haimaanishi kuwa vijana wana kinga ya  Covid-19, hata wale ambao wana magonjwa ya muda mrefu kama kisukari .
Kama ilivyo kwa watu wengine, vijana wanapata dalili na hata wanalazwa kutokana na ugonjwa huo na hata wengi wanafariki kutokana na corona.
Ingawa watu ambao wako hatarini kupata athari ya corona ni wale wenye umri juu ya miaka na chini ya hapo hatari iko chini.
Chanzo cha picha, Getty Images
Dalili za Corona zinaweza kuwa sawa na za mafua :
Baadhi ya watu huwa wanatapika , kuumwa kichwa, kuharisha au kutapika.
Tofauti na mafua, virusi vya corona vinaweza kuambukiza mwingine kabla hata ya huyo mtu hajaanza kuonesha dalili.
4. Asili ya virusi vya corona ni kutoka kwa wanyama (na haijatenngenezwa maabara)
Chanzo cha picha, Getty Images
Jopo la WHO limefanya uchunguzi dhidi ya uasili wa virusi hivi vya   Sars-CoV-2 katika mji wa Wuhan (China) wakasema ushaidi wote unaoesha kuwa chanzo cha virusi vya corona ni wanyama.
""Taarifa zote zilizokusanywa zinapelekea kuhitimisha kuwa uasili wa virusi vya corona ni wanyama ,"" mkuu wa jopo hilo la WHO' Peter Ben Embarek amewaambia waandishi.
Kwa mujibu wa  Embarek, ushaidi unaonesha virusi vipya vimeonekana katika popo: ""Lakini hawa wanyama si wengi  Wuhan. Haikuwa rais kubani kwa undani juu ya wanyama hao katika mji huo,"" alifafanua.
Embarek alisema uchunguzi kuhusu chanzo cha virusi vya corona bado unaendelea lakini hakuna dalili kuwa vilitengenezwa maabara"".
Chanzo cha picha, Getty Images
Mwanzoni mwa janga hilo, ilifikiriwa kuwa chloroquine - dawa ambayo kawaida ilitumika kupambana na malaria - hydroxychloroquine, inaweza kufanya kazi kama matibabu ya Covid.
Watafiti wote wa China na kikundi cha watafiti cha Ufaransa walipendekeza dawa hizo zinaweza kuwa na ufanisi, lakini tangu wakati huo tafiti nyingi zimeripoti kuwa dawa hizi hazina faida yoyote au zinaweza kusababisha athari mbaya.
Mnamo Julai mwaka jana, WHO ilisitisha majaribio na hydroxychloroquine baada ya kugundua hakukuwa na upunguzaji wa vifo kwa wagonjwa walio na Covid-19.
Kwa kweli, hadi leo hakuna ufanisi uliothibitishwa katika utumiaji wa dawa hizi na homa kali ya mapafu.
Kwa kweli, hadi leo hakuna ufanisi uliothibitishwa katika utumiaji wa dawa hizi na virusi vya korona
Chanzo cha picha, Getty Images
Mwanzoni mwa janga hilo, maelfu ya watu waliripoti kwenye mitandao ya kijamii uchunguzi wa kulazimika kusafisha vifungashio na chakula mara kwa mara.
Lakini kwa mujibu wa  WHO, hakuna ""kesi zilizothibitishwa za COVID-19 zinazoambukizwa na chakula au ufungaji wa chakula"".
Lakini, WHO inaorodhesha mfululizo wa tahadhari ili kuzuia uchafuzi wa msalaba, kama vile kutumia dawa ya kusafisha mikono kabla ya kuingia madukani, na ""kunawa mikono kabisa unaporudi nyumbani, baada ya kushughulikia vyombo vya chakula, na kabla ya kula.""
Mamlaka ya Chakula na Dawa wa Marekani (FDA) imetoa ripoti ambayo inaunga mkono hili, na inasema hakuna ushahidi uliothibitishwa kwamba chakula au vifurushi vyake ni chanzo cha maambukizi ya corona.
Upelekaji wa nyumbani haupaswi kuwa sababu ya wasiwasi, lakini ni muhimu kunawa mikono yako baada ya kupokea chakula kilichotolewa.
Wataalamu  wanashauri pia kutumia mifuko ya plastiki mara moja tu.
Chanzo cha picha, EPA
Utafiti uliofanywa na wakala wa afya ya umma wa serikali ya Uingereza, Afya ya Umma England, iligundua kuwa watu wengi ambao wameambukizwa Covid-19 (83%) wana kinga kwa angalau miezi mitano.
Lakini visa vya kuambukizwa tena kwa Covid-19,  ni nadra, imetambuliwa katika nchi kadhaa - na wasiwasi mkubwa kwa wataalamu wa afya ni kuambukizwa tena na anuwai mpya.
Ikiwa idadi kubwa ya watu ambao wamepona Covid-19 wataanza kupima tena, inaweza kuwa ni kwa sababu ya tofauti mpya.
Katika hali hii, shida ambayo ina uwezo wa kuzuia kingamwili za mtu zinazozalishwa baada ya maambukizo ya kwanza.
Kuna maelfu ya matoleo tofauti, au anuwai, ya Covid inayozunguka, lakini inayohusu zaidi hivi sasa ni:
• Aina mpya ya corona ya Brazil (pia inajulikana kama P.1), imepatikana katika nchi zisizopungua 15 sasa• Aina mpya ya corona ya Uingereza au Kent (pia inajulikana kama B.1.1.7), ambayo imeenea kwa zaidi ya nchi 50 na inaonekana kubadilika tena•  Aina mpya ya corona ya Afrika Kusini (B.1.351) inapatikana katika nchi zingine zisizopungua 20
Haitarajiwi kuwa aina  mpya zimekua - virusi vyote hubadilika wakati wanaunda nakala zao kuenea na kustawi.
Tofauti nyingi hizi sio muhimu.
Wachache wanaweza hata kudhuru uhai wa virusi.
Lakini wengine wanaweza kuzifanya ziwe ya kuambukiza zaidi au ya kutisha.
Katika visa vyote vitatu, aina mpya, inayoambukiza zaidi ilisababisha  maambukizo makubwa na wengi kulazwa hospitalini
8.  Chanjo bado inapaswa kufanya kazi dhidi ya aina mpya ya virusi- kwa sasa
Chanzo cha picha, Getty Images
Chanjo za sasa zilibuniwa karibu na matoleo ya mapema ya coronavirus, lakini wanasayansi wanaamini bado wanapaswa kufanya kazi, ingawa labda sio sawa.
Utafiti wa hivi karibuni unaonesha kuwa aina mpya ya virusi vya  Brazil inaweza kuwa inapinga kingamwili kwa watu ambao wanapaswa kuwa na kinga kwa sababu wamepata na kupona kutoka kwa toleo la mapema la virusi vya corona.
Matokeo ya mapema ya maabara, hata hivyo, yanaonyesha chanjo ya Pfizer inaweza kulinda dhidi ya anuwai mpya, ingawa kidogo kidogo.
Chanjo mbili mpya za corona ambazo zinaweza kupitishwa hivi karibuni - moja kutoka Novavax na nyingine kutoka Janssen - zinaonekana kutoa ulinzi pia.
Takwimu kutoka kwa timu ya chanjo ya Oxford-AstraZeneca inapendekeza inalinda vilevile dhidi ya aina mpya ya Uingereza.
Inatoa kinga kidogo dhidi ya aina mpya ya virusi vya Afrika Kusini - ingawa inapaswa kulinda dhidi ya ugonjwa mkali.
Matokeo ya mapema kutoka Moderna yanaonyesha chanjo yake ni bora dhidi ya tofauti ya Afrika Kusini, ingawa majibu ya kinga ya mwili hayawezi kuwa ya nguvu au ya kudumu.
Chaguzi zinaweza kujitokeza katika siku zijazo ambazo ni tofauti tena, lakini hata katika hali mbaya zaidi, chanjo zinaweza kutengenezwa tena na kubadilishwa kuwa mechi bora - katika suala la wiki au miezi, ikiwa ni lazima, wataalamu wanasema.
Tunaweza kuishia kutibu coronavirus kama tunavyofanya mafua, ambapo risasi mpya hutolewa kila mwaka ili kuhesabu mabadiliko yoyote katika kusambaza virusi vya homa."
Upandikizaji figo unavyoweza kuokoa maisha - bbc news swahili,"Leo ni siku ya figo duniani, ambapo mara nyingi katika maadhimisho ya siku hii, watu huangalia changamoto zinazowakabili wagonjwa na kusahau ndugu waliochangia figo na kuokoa maisha ya wapendwa wao.
Mwandishi wetu Aboubakar Famau ametuandalia taarifa ifuatayo:"
Virusi vya corona: ukweli kuhusu hali ya mtu baada ya kupata chanjo ya covid-19 - bbc news swahili,"Chanzo cha picha, Getty Images
Baadhi ya watu hujihisi  kuumwa baada ya kuchanjwa chanjo ya virusi vya corona  - lakini hilo ni jambo la kawaida na ambalo linatarajiwa, wanasema madaktari.

Zaidi ya mtu mmoja kati ya watu 10 anaweza kuhisi  adhari baada ya kuchanjwa, ikiwa ni pamoja na maumivu ya kichwa, uchovu na kuvimba sehemu ulipochomwa sindano ya chanjo.

Lakini watu hawapaswi kuzuiwa kupata chanjo, ambayo inayanusuru maisha yao, wanasema madaktari wa Uingereza.

Athari za baada ya chanjo anazozipata mtu huwa ni maumivu kidogo na huwa zinapotea katika kipindi cha siku chache tu, wataalamu wanasema.

Lakini athari hizi wakati mwingine zinaweza kumfanya mtu ahisikuumwa sana.

David Kidd, mwenye umri wa miaka 49, kutoka  Yorkshire nchini Uingereza ambako watu walianza kupewa chanjo mapema, anasema hakuwa amejiandaa kabisa kuathirika na dalili muda mfupi baada ya kupata dozi yake ya kanza ya Covid. Anasema:  ""Nilisikia kwamba kulikuwa na uwezekano wa kupata baadhi ya dalili za kuugua ,"" anasema.

""Wanasema unaweza kupata dalili fulani kama mafua lakini sikutegemea kupata dalili za magonjwa tofauti kwa pamoja.
""Nilichomwa sindano ya chanjo saa sita mchana Jumamosi na hadi saa kumi na mbili jioni.""  Bwana Kidd alikuwa na :
""Nilihisi kana kwamba nilikuwa nimetumbukiza mikono yangu kwenye barafu iliyoganda au friji ,"" anasema
""Yalikuwa maumivu makali kusema kweli na kichwa change kilikuwa kinagonga . Yalikuwa ni maumivu mabaya ya kichwa niliyowahi kuyapata katika maisha yangu yote.
""Na macho yangu yalikuwa kama yanaungua, na kichefuchefu.
Sikujihisi vyema usiku mzima .""
Bw Kidd talimeza tembe ya  paracetamol na ibuprofen na, kufikia Jumapili jioni, alianza kujihisi vyema.
Na haijamzuia kwenda kupata dozi ya pili.
""Bahati nzuri, nilikuwa ninaumwa katika kipindi cha  wikendi Luckily ,"" anasema  . ""Kwahiyo haikunitia wasi wasi sana.
""Lakini nitakuwa nimejiandaa vyema wakati ujao, kwa ajili ya kazi yangu kama itatokea.
""Na nitakuwa nimehakikisha nimenunua mahitaji yangu yote ya nyumbani .""
Athari ambazo zinaweza kuwaathiri zaidi ya mtu mmoja kati ya watu 10 baada ya kupokea dozi za  Oxford-AstraZeneca vaccine au Pfizer-BioNTech    ni pamoja na:
•        Kuvimba, maumivu, joto, na kujikuna  katika eneo ulipochanjwa
•        Kuhisi kuumwa kwa ujumla
•        Kuhisi uchovu
•        Kuhisi baridi mwilini  au kupanda lwa joto la mwili
•        Maumivu ya kichwa
•        Kuhisi kichefuchefu
•        Maumivu ya viungo au misuli
•        Kuvimba sehemu uliyochomwa sindano
•        Joto la mwili kupanda
•        Kuhisi kuumwa kutokana na  (kutapika) au kuharisha
•        Kupata dalili kama za mafua, kama vile kupanda kwa joto la mwili, kuvimba kooni, kutiririka kwa makamasi, kikohozi na kuhisi baridi mwilini

Profesa  Martin Marshall, kutoka taasisi ya   College of GPs, anasema ""Wagonjwa wanapaswa kuelewa kuwa chanjo zote za Covid-19  zimepitia mchakato wa kuhakikisha zote ziko salama na zina ufanisi.
""Ni kawaida, kama ilivyo kwa chanjo nyingine, kwa baadhi ya wagonjwa kupata dalili za athari kwa kiwango kidogo.
""Kama itahitajika, tunashauri kwamba wagonjwa watibu athari hizi kwa dawa za kuzuia maumivu, kama vile paracetamol.""
'Ulinzi wa juu zaidi'
Kwa sasa , takwimu kutoka utafiti wa  Zoe Covid Symptom Study - ambayo ilipokea maoni ambayo yalitumwa kwa njia ya programu ,kutoka kwa watu zaidi ya 280,000  -   walikuwa wanaonekana kuwa na uchovu, maumivu ya kichwa na kuhisi baridi :
Vijana na wanawake zaidi ya wanaume ndio wanapata madhara kutokana na chanjo hiyo kwasababu wana mfumo mzuri wa kinga, alisema mwanasayansi Prof Tim Spector, wa chuo cha King's College London.
Na wale ambao wanapata madhara  wanaweza kupata ulinzi wa juu zaidi hata kwa dozi moja tu ya chanjo - ingawa watu wanashauriwa kupata dozi mbili za chanjo.
""Kama mtu alipata corona kabla , wanakuwa tayari kutumia,"" alisema.
""Na miili yao iko tayari kupambana nayo tena.""
Kadi ya njano ya data, ingawa inaonesha uhusiano kati ya madhara ya maambukizi ya Corona na athari zinazoweza kujitokeza baada ya kutumia chanjo.
Lakini inalenga kurekodi athari yoyote kali kuliko zile ndogondogo.
Na wizara ya afya Uingereza inawataka watu waliopata Corona kupata chanjo bado ili kujilinda wenyewe na kuwalinda wengine.
Prof Spector alisema: ""Unaweza ukaumwa kidogo tofauti na ukipata  Covid.
""Usichelewe kupata chanjo au kuacha kupata dozi hiyo ya chanjo."
Virusi vya corona: kwanini baadhi ya watu hupata corona kati ya dozi ya kwanza na ya pili ya chanjo - bbc news swahili,"Chanzo cha picha, Getty Images
Muuguzi Maria Angélica Sobrinho, 53, alikuwa wa kwanza kupata chanjo dhidi ya virusi vya corona katika mji wa Bahia nchini Brazil. Siku chache baadaye, akaanza kuonesha dalili za corona na alipopimwa akapatikana na maambukizi ya ugonjwa huo.
Sobrinho hakupitia hali hii peke yake. Katika nchi kadhaa duniani, kumeripotiwa visa vya wagonjwa ambao katikati ya siku 21 tangu alipopata chanjo ya kwanza na dozi ya pili, wamepata maambukizi ya virusi vya corona.
Wakati mwingine wanaosambaza taarifa za uongo na dhana potofu katika mitandao ya kijamii wametumia fursa kama hizi na kutangaza kwamba chanjo zinaweza hata kuua.
Hivyobasi, kabla ya kuanza kusambaza taarifa kama hizi ili zianze kukutia hofu, ni muhimu sana kuwa makini na kuelewa kile kinachoendelea.
Sasa je inawezekanaje mtu kupata maambukizi ya ugonjwa wa corona kati ya dozi ya kwanza na ya pili ya chanjo ya corona?
Chanjo kadhaa tayari chanjo ambazo zimeanza kutolewa katika nchi mbalimbali zinahiaji mtu kupata dozi mbili kuhakikisha kuwa ana kinga kamili kama vile chanjo ya Pfizer, Oxford / AstraZeneca, Coronavac, Moderna, au Sputnik V.
Kipindi kati ya dozi ya kwanza na nyingine kinatofautiana kulingana na mtengenezaji wa chanjo. Kwa mfano, kampuni ya Pfizer inapendekeza kuwe na siku 21 kati ya chanjo ya  kwanza na ya pili huku Chuo kikuu cha Oxford kikipendekeza muda wa miezi mitatu.
Chanzo cha picha, Getty Images
""Hakuna chanjo ambayo inaweza kutoa kinga kabla ya siku 14 kupita tangu kuanzia siku ambayo mtu amepata dozi ya kwanza,"" amesema Dkt. Isabella Ballalai, makamu rais wa chama kinachosimamia chanjo nchini Brazil.
Licha ya teknolojia, chanjo mara nyingi huwa na dutu za antijeni ambazo huwasiliana na mfumo wa kinga na kutengeneza kinga ya mwili inayoweza kukabiliana na magonjwa ya kuambukiza siku za usoni.
Mchakato huu huchukua muda kukamilika: chembe za kinga zinahitajika kutambua antijeni ""kuwasiliana"" nazo, na kutengeneza matokeo chanya. Kawaida mchakato huu huchukua wiki mbili.
Hivyobasi, ni muhimu mgonjwa aliyepata dozi ya kwanza ya chanjo kujilinda kwa kuvaa barakoa, kutokaribiana na kunawa mikono mara kwa mara pamoja na hatua zinginezo.
""Kupata chanjo haimaanishi kwamba umepata uhuru wa kuishi maisha kama 'kawaida'. Tunachokifahamu kufikia sasa, chanjo ni kinga dhidi ya athari mbaya za ugonjwa wa corona, lakini kupata chanjo kunaweza kumaanisha kuendelea kueneza virusi kwa wengine,"" aliongeza Ballalai.
Pia suala la kuwa chanjo itapunguza kusambaa kwa virusi vya corona linachunguzwa na lipo katika hatua za awali.
Hivyobasi, mradi virusi hivyo vinaendelea kusambaa kwa kiwango cha juu na idadi ya waliopata chanjo ni ndogo inapendekezwa kufuatwa  kwa sheria zilizowekwa kikamilifu.
Chanzo cha picha, Getty Images
Uvumi mwingine uliokuwa unasambaa hivi karibuni uliangazia uwezekano wa chanjo yenyewe kusababisha ugonjwa wa corona.
Lakini Ballalai anasema hili haliwezekani kabisa.
Hii ni dhana potofu ambayo hujitokeza kila mwaka wakati wa kampeni za chanjo dhidi ya virusi.
Chanzo cha picha, Reuters
""Mtu anayepata chanjo akipata mafua siku chache baada ya kupata chanjo anaanza kuamini kuwa chanjo ndio imesababisha,"" amesema Ballalai.
Pia, suala linakuwa katika muda uliopo hadi chanjo ianze kutoa kinga. Mradi mfumo wa kinga hautasita kutengeneza kinga, hatari ya kupata maambukizi iko juu.
Chanzo cha picha, Getty Images
Ni muhimu kujua ni nadra sana chanjo kuwa na athari hasi lakini inaweza kutokea.
""Mtu anaweza kuwa na joto, akawa na wasiwasi au maumivu kidogo,"" Ballalai ameelezea.
Ikiwa utahisi kwamba hauko sawa siku kadhaa baada ya kupata chanjo, au ukaendelea kuhisi vibaya, ni muhimu kumuona daktari kwa ushauri zaidi.
Inawezekana pengine unavyohisi ni athari za kawaida za chanjo lakini pia kuna dalili za ugonjwa wa Covid-19 na itakuwa vyema kama utaondoa hofu hiyo kwanza.
Kukiwa na zaidi ya dozi milioni 200 za chanjo ya virusi vya corona kote duniani, hadi kufikia sasa hakujakuwa na taarifa za kutia hofu kuhusu chanjo dhidi ya virusi vya corona."
Maelezo mapya kutoka marekani yanasema kwamba waliochanjwa wanaweza kukutana bila barakoa - bbc news swahili,"Chanzo cha picha, Getty Images
Kituo cha afya na magonjwa nchini Marekani CDC kimetangaza kwamba Wamarekani waliopatiwa chanjo ya corona wanaweza kurudia katika hali yao ya kawaida.
Wale ambao wamepokea chanjo zinazohitajika wanaweza kutembeleana na watu wengine waliopatiwa chanjo na baadhi ya watu ambao hawajapata chanjo kulingana na masharti hayo mapya.
''Watu huwa wamelindwa wiki mbili baada ya kupewa dozi ya mwisho ya chanjo yao'', kituo hicho kilisema.
Zaidi ya Wamarekani milioni 30  tayari wamepatiwa chanjo hiyo kufikia sasa.
Maafisa wa Afya walitangaza maelezo hayo mapya ya afya wakati wa kikao cha jopo la virusi vya corona siku ya Jumatatu kilichofanyika katika Ikulu ya Whitehouse.
Mapendekezo hayo yanasema kwamba Wamarekani waliochanjwa na kumaliza dozi yao, wanaweza kukutana ndani ya chumba na watu wengine waliopewa chanjo hiyo bila kuvalia barakoa ama kukaa mbalimbali.
Wanaweza kukutana ndani ya chumba na watu ambao hawajapewa chanjo kutoka nyumba moja , iwapo hawapo katika hatari ya kuugua na virusi hivyo.
Wanaweza kutopimwa ama kutojitenga wanapokutana na watu walioambukizwa, hadi pale dalili zitakapojitokeza.
''Tumeanza kuelezea jinsi ulimwengu utakavyokuwa tunapoanza maisha bila Covid-19'', afisa mwandamizi Andy Slavitt aliambia maripota.
''Huku watu zaidi wakiendelea kupatiwa chanjo....orodha ya hatua kama hizo zitaendelea kuchukuliwa''.
Wale watakaochanjwa watahitajika kufuata kanuni nyengine za kujilinda , kama vile kuvalia barakoa na kukaa mbali katika maeneo ya umma mbali na kujiepusha na makundi makubwa na kusafiri.
Maelezo hayo pia yanatoa wito wa kuvalia barakoa na kukaa mbali na wale ambao hawajapokea chanjo na ambao wapo katika hatari ya shida zinazohusiana na virusi vya corona.
Marekani imeshuhudia ongezeko la idadi ya watu wanaopatiwa chanjo kwa siku. Zaidi ya chanjo milioni 90 zimetolewa kufikia sasa.
Kuidhinishwa kwa chanjo ya tatu Johnson and Johnson pia kumeimarisha usambazaji wa chanjo.
Lakini maafisa wa afya walionya kwamba Covid-19 bado ni ugonjwa unaotia wasiwasi.
''Zaidi ya asilimia 90 ya idadi ya watu bado haijapata chanjo'' , Mkurugenzi wa CDC Dkt Rochelle Walenskey alisema.
Jukumu letu ni kuhakikisha kwamba iwapo kuna visa vipya 60,000 tunawalinda walio hatarini kuambukizwa.
Marekani imeripoti zaidi ya maambukizi milioni 29 na vifo 525,000.
Dkt. Walensky aliongezea kwamba mwongozo utaendelea kuimarishwa huku watu zaidi wakiendelea kupata chanjo mbali na sayansi na ushahidi ukiimarika.
Bwana Slavitt alisema kwamba ni alfajiri ilio na matumaini  lakini ikizingatia maonyo katika siku za usoni.
Wiki iliopita bwana Biden alisema kwamba Marekani itakuwa na chanjo za kutosha kwa kila mtu mzima mwisho wa mwezi Mei."
Thembi nkambule: mwanamke mwenye ukimwi anayewasaidia wengine 'kufa kifo kizuri' - bbc news swahili,"Chanzo cha picha, SHALI REDDY
Thembi Nkambule amekuwa akiwahudumia mamia ya watu wanaofariki kutokana na Ukimwi Eswatini - nchi ambayo mtu mmoja kati ya wanne ana HIV.  Haya ndio mambo aliyojifunza juu ya maana ya ""kifo kizuri"".
Thembi anaangazia vifo vya aina tatu.
Cha kwanza ni kile ambacho ni cha kawaida. Mtu anamwangalia machoni na kusema peupe ""Imeisha. Nimekata tamaa."" Thembi  anashudia wanapofunga macho na kuaga dunia. Maisha walioishi kisiri yakiisha kwa fedheha. Hiki ni kifo kibaya.
""Alafu kuna aina ya pili ya kifo,"" Thembi anasema. ""Mtu ana ujumbe, au tahadhari, kwa watu anaowaacha nyuma. Kuna somo walilojifunza ambalo wanataka kuwasilisha.""
Aina ya tatu ni kifo kizuri. Mtu anayekaribia kufariki akijua kwamba ataacha famililia yake na jamii katika hali nzuri ikiwa mizozo yoto imesuluhishwa. Kifo cha aina hii hakihitaji uwepo wa Thembi, ijapokuwa yeye huwepo mara kwa mara katika dakika za mwisho za mgonjwa yeyote.
Nchi ya Eswatini ambayo - zamani ilikuwa ikijulikana kama Swaziland - imetajwa na Shirika la Afya Duniani (WHO) kuwa ""kitovu cha janga la UKIMWI duniani ""- wataalam wa janga hilo wanasema hali inazidi kuwa mbaya kutokana na Covid -19.
Ijapokuwa hatua kubwa zimepigwa  katika juhudi za kukabiliana na virusi vya Ukimwi katika miongo kadhaa iliyopita, nchi hiyo iliyo na watu  milioni 1.3 bado ina kiwango cha juu cha maambukizi ya  HIV, inakadiriwa kuwa asilimia 26.
Lakini hali ilikuwa mbaya sana miongo kadhaa iliyopita.
Chanzo cha picha, SHALI REDDY
""Kifo kilikuwa kila mahali wakati huo,"" Thembi anasema.
Anakumbuka vizuri sana mara ya kwanza alipogundua kwamba amepata HIV.
Ilikuwa kati kati ya miaka ya 90 na ndio mwanzo alikua ameolewa na kuwa mama akisoma chuo kikuu cha Swaziland. Kulikuwa na mpango wa utoaji damu nchini. Baadhi ya marafiki wa Thembi walikua wametoa damu, lakini wiki chache baadae waliacha masomo, na hawakuwahi kurudi tena.
""Kulikuwa na uvumi kwamba damu yao iligunduliwa kuwa na virusi vya ugonjwa hatari,"" anasema. ""Hakuna kitu kilichothibitishwa na serikali au mamlaka, lakini uvumi ulikuwa mtu akipatikana na ugonjwa huo, hakuna matumaini ya kupona, ni kifo tu.""
Hofu ilizonga chuo kizima, Thembi na baadhi ya marafiki zake hawakujitolea damu.
""Tulihofia kutoa damu tusije tukaambiwa kwamba damu yetu ina virusi, kwa hiyo tulikuwa salama.""
Miaka kadhaa baadae, wakati Thembi akifanya kazi ya ualimu katika shule ya upili, alianza kusikia mengi kuhusu HIV. Wakati huo ilikuwa imeathiri sehemu kubwa ya nchi, wakiwemo waalimu, marafiki zake, na cha kutia wasi wasi zaidi, wanafunzi wake.
Chanzo cha picha, SHALI REDDY
Aliweza kubaini watu wanapokuwa wagonjwa, kwasababu walitoweka ghafla. Kujitenga na watu na kila mtu. Wiki chache baadae atasoma kuhusu vifo vyao magazetini - ijapokua chanzo cha kifo hakikuwahi kutajwa.
Lakini mwanzo wa miaka ya 2000, HIV ilianza kuripotiwa katika vyombo vya habari na kujadiliwa kwenye redio. Thembi alienda maktaba kusoma kuhusu kirusi hicho, ambacho kimewaathiri watu kote duniani. Alifahamu mengi kuhusu ugonjwa uliosababisha waathirika kunyanyapaliwa katika jamii.
Ilifahamika kwamba virusi vya ugonjwa huo wa ukimwi vingeweza kusambazwa kupitia ngono lakini baadhi ya viongozi katika jamii wakaongeza nadharia zao wenyewe kuhusu ugonjwa huo.
Watu tu wenye maadili mabaya ndio walioambukizwa, baadhi ya viongozi wa kidini makanisani walisema.
Hata hivyo Thembi alijua kwamba hilo sio kweli, kwasababu alimjua mwanamke mmoja ambaye alikuwa na mahusiano ya mapenzi na mume wake tu ambaye aliaga dunia kutokana na ugonjwa wa ukimwi.
Na badala ya Thembi kuogopa waliopata maradhi hayo kwasababu ilisemekana hao ni wenye tabia za kishetani, wakati huo wakiwa wanatengwa na familia zao na marafiki, aliamua kuchukua hatua ya kuwatembelea majumbani na kuwafariji.
""Wakati mwingine ningegonga mlangoni na mtu hangeniruhusu kuingia,"" anasema. ""Walikuwa wanaona aibu sana. Lakini mimi nilisubiri huku nikiwaambia kwamba iwapo mtu atanihitaji niko nje ya mlango wake. Sikuwaogopa kabisa.""
Mwaka 2002 akapatwa na kikohozi ambacho kilidumu. Mara ya kwanza alichukulia kawaida akidhani kwamba ni homa. Lakini homa hiyo iliendelea.
""Pengine,"" alifikiria akiwa peke yake, ""kikohozi hiki kimekataa kuisha kwasababu nina HIV.""
Thembi aliamua kwenda kupimwa. Na majabu yakaonesha kwamba ameathirika.
Wiki za kwanza baada ya kupimwa alizongwa na hofu ya ajabu.
""Nilipataje ugonjwa huu?"" Thembi akawa anawaza, ""Je kipi kitakachotokea kwa watoto wangu watatu?""
Chanzo cha picha, SHALI REDDY
""Nitafariki dunia lini?""
""Nilijua kile ambacho kingenitokea, ningehitaji usaidizi na upendo kutoka kwa wengine niliowapenda,"" anasema.
Aliwaambia kwamba ugonjwa wake hauwezi kurithishwa kwa mwingine kupitia kumkumbatia mtu au kutumia naye bafu moja. Na kuwaahidi kwamba atakuwa akipata matibabu.
Tangu alipopatikana nao, alikuwa amegundua kuhusu mpango unaofahamika kama 'People Living with HIV', na pia angeshirikiana nao kusaidia waliathirika akiwemo mume wake.
Yeye na mume wake waliwakalisha watoto wao na kuzungumza nao kuhusu hali zao za HIV.
Asijue kwamba miaka michache ijayo ndiye angekuja kuwa mkurugenzi wa mpango huo. Tajriba aliyokuwa nao katika kuishi a ugonjwa huo ilimaanisha kwamba wengi walifungua mioyo yao akiwa nao.
Wengi waliokuwa wanataabika kwasababu ya ukimwi walimuomba kuwa naye wakati wa dakika zao za mwisho maishani.
""Hilo nililichukua kwa uzito mkubwa,"" anasema, ""Nilikiona walichokuwa wanakihitaji wakati huo hata kabla ya kusema nao lolote. Wengine walitaka niwashike mkono. Wengine hawakutaka kushikwa lakini walitaka mtu kuwa karibu nao. Kila mmoja nilimchukulia vile alivyopenda yeye. Na kuwapa heshima zao.""
Alitaka wawe na kifo kizuri.
Dhana ya uwepo wa kifo kizuri imekuwepo kwa muda mrefu. Mwaka 1601 katika kanisa la England, kasisi Christopher Sutton aliandika kwamba kufa vizuri kunajumuisha kufa ukiwa kitandani huku wapendwa wako wakiwa wanakutazama.
Aligusia kwamba katika kifo cha ghafla mtu anakuwa hajapata muda wa kuaga wapendwa wake lakini ingawa kuumwa kwa muda mrefu kando na kwamba kunaumiza pia ni mzigo kwa wengine.
Kulingana na shirika moja lisilo la serikali Marekani, kifo kizuri ni kile ambacho mgonjwa hajaumwa hajakuwa na machungu moyoni.
""Leo hii mwaka 2021, idadi ya wanaopata ugonjwa wa virusi vya ukimwi au kufariki dunia kutokana na virusi hivyo ni ndogo sana nchini Eswatini nikilinganisha na wakati mimi naguduliwa kuwa ugonjwa huo,"" Thembi amesema, ""lakini kwasababu ya kanuni zilizowekwa kukabiliana na ugonjwa wa Covid-19, kutokana na kile ninachokisikia, huenda idadi hiyo ikaongezeka.
Pia inasemekana kwamba kuna ongezeko la visa vya dhulma dhidi ya kwanawake ikiwemo ubakaji.
Kwa Thembi, ""kifo kizuri ni amani"".
""Kwa wenye HIV na ukimwi, ni vigumu sana kwa waathirika kuwa na amani. Kuondoka katika dunia hii bila majuto,"" amesema, ""Huwa ninawaambia kwamba mwisho wa siku, maisha ni kuwa na amani moyoni mwako kwa maamuzi uliofanya kipindi ulichukuwa.
""Wengine watakuchukulia vile unavyojichukulia,"" Thembi amesema.
""Hakuna anayeweza kukufanya kuwa na aibu kama mwenye huoni aibu. Na hakuna anayestahili kuona aibu kwasababu ya ugonjwa."""
Virusi vya corona: kwa nini ugonjwa huo ni hatari zaidi kwa wanaume zaidi ya wanawake - bbc news swahili,"Kitu cha kushangaza kuhusu virusi vpya vya corona ni kwamba ni hatari zaidi kwa wanaume zaidi ya wanawake.
Kufikia tarehe 7 mwezi Aprili  takriban wanaume 2,232 walikuwa wamefariki  kutokana na virusi hivyo  mjini New York - Kitovu cha maambukizi nchini Marekani  ikilinganishwa na wanawake 1,309 kulingana na idara ya afya nchii humo.
Katika mahospitali  kulikuwa na wagonjwa wanaume 40,000 ikilinganishwa na wanawake 34,000.
Kiwango cha vifo vya Covid 19 miongoni mwa watu 100,000 mjini New York kilikuwa na wanaume 55 na chini ya wanawake 30.
Wanaume wengi wamekutwa na ugonjwa huo zaidi na wanaonekana kupatwa na maafa mabaya.
Mshirikishi wa Ikulu ya whitehouse kuhusu maswala ya Covid-19  Dkt Deborah Birx awali alizungumzia kuhusu suala hili linalotia wasiwasi  baada ya kuchunguza takwimu nchini Itali, ambapo picha za vyumba vya wagonjwa mahututi  zilionyesha wanaume wenye umri mkubwa wakipumua kwa usaidizi wa mashine.
Idadi ya vifo miongoni mwa wanaume inaonekana kuwa maradufu  katika kila umri wa wanawake.
''Hilo ni suala ambalo linafaa kutuamsha sote ili kuendelea kuwalinda wenzetu walio katika vyumba vya uuguzi'', alisema Birx  wakati alipokuwa akitoa habari kwa jopo la utawala wa Trump linalokabiliana na virusi vya corona.
Utafiti wa hivi karibuni uliofanywa nje ya China  ulibaini kwamba kiwango cha vifo miongoni mwa wanaume ni asilimia 2.8 ikilinganishwa na asilimia 1.7  ya wanawake.
Uchanganuzi mwengine wa China  ulibaini kwamba kati ya watu waliofariki na virusi hivyo asilimia 60 walikuwa wanaume.
Wakati Itali ilivyoripoti vifo vyake hivi majuzi , asilimia 72  ya wale waliofariki walikuwa wanaume . Utafiti mwengine uliiweka idadi hiyo kuwa zaidi  huku asilimia 80 wakiwa wanaume.
Wataalam wametoa sababu kadhaa ambazo zinaweza kuelezea tofauti hiyo kubwa, ikiwemo mfumo wa kinga kati ya wanaume na wanawake, tofauti ya homoni mwilini,  maisha,  na uwezekano wa wanaume kujiweka katika hatari nyingi.
Kwa mfano , wanaume wana uwezekano wa kuvuta sigara - huku asilimia 40 wakitumia bidhaa hiyo duniani ikilinganishwa  na asilimia 9 ya wanawake , kulingana na shirika la afya duniani - suala linalowaweka katika hatari kubwa ya kukutwa na magonjwa ya mapafu.
Wanaume pia hunywa pombe nyingi  na mara nyengine hukataa kwenda hospitali  wakati wanapokuwa katika hali mbaya ya kiafya.
Wakati huohuo wanawake wana uwezo mkubwa wa kukabiliana na maambukizi ya virusi ikilinganishwa na wanaume
""Kuna kitu kuhusu mfumo wa kinga ya wanawake ambacho ni zaidi,"" Dk Janine Clayton, mkurugenzi wa Ofisi ya Utafiti juu ya Afya ya Wanawake katika Taasisi za Afya za kitaifa, aliambia New York Times.
Chanzo cha picha, WHO
Wanawake pia wana nafasi nzuri ya kinga  kwa kumiliki kromosomu mbili za X , ambazo zinaweza kuchangia katika kuimarisha kinga miongoni mwao wanapokabiliana na maambukizi ya virusi .
""Baadhi ya sababu zizsizojulikana  kwanini Covid-19  huenda ni hatari zaidi miongoni mwa wanaume zaidi ya wanawake ni kwamba ugonjwa wa moyo hupatikana sana miongoni mwa wanaume wenye umri mkubwa  zaidi ya wanawake'', alisema Dkt Stephen Berger, mtaalam wa magonjwa ya maambukizi  na mwanzilishi mwenza wa shirika la Global Infectious Diseases and Epidemiology Network (GIDEON).
Tafiti pia zimebaini kwamba shinikizo la juu la damu na magonjwa ya ini  hupatikana sana miongoni mwa wanaume suala linalochangia vifo vya Covid-19.
Tatizo hilo limesababisha uzinduzi wa vipimo viwili  nchini Marekani.
Katika vipino hivyo , wanasayansi  wanawapatia wanaume walio na COVID-19 homoni za kike ili kuona iwapo zinaweza kuwasaidia kupona Covid-19."
Kwa wanaotaka nywele ndefu siri ni lishe na vyakula hivi - bbc news swahili,"Ni ndoto ya wengi  hasa akina dada kuwa na nywele ndefu na zenye afya lakini sio kila mmoja ana bahati ya  kuzipata bila kutumia kemikali ama mafuta  aina mbali mbali.
Lakini unaweza kutimiza ndoto hii kwa kuboresha lishe yako kwa vyakula hivi.
Nywele kavu ,laini na zenye mvuto bila shaka ni ishara ya afya njema na uzingativu wa lishe yako ni hatua muhimu sana ya kujihakikishia hilo .
Leo tunakupakulia siri ya umuhimu wa vyakula hivi katika kuhakikisha kwamba una nywele  zenye ubora huo .
Kiungo kikubwa cha nywele ni protini na mayai yanayo protini ya kutosha .Iwapo hupati madhara kwa kuyala mayai au aina yoyote ya protini basi  fahamu hilo .
Iron  ni kiungo muhimu katika seli za nywele yako na haya inafahamika  kwamba uhaba wa iron unaweza kukufanya upoteze nywele .
Wakati mwili wako unapokosa Iron ,yamaanisha kwamba hewa ya oxygen na virutubisho havifiki  katika mzizi wa nywele zako  hatua inayodumaza ukuaji wa nywele zako.
Mwili wako unahitaji Vitamin C  ili kuweza kunyonya iron  na hivyo basi unahitaji matunda ya familia ya chungwa ili kupata vitamin hiyo .
Wataalam wa lishe wanasema ndimu au limau moja kwa siku linatosha kukupa dozi  ya siku  ya vitamin C .
Vitamin C  pia inahitajika katika uzalishaji wa kiungo cha Collagen  kinachoungainisha sehemu za nywele na ngozi yako kichwani na kupitisha virutubisho .
Mafuta ya omega  yanayotokana na aside nzuri zinasaidia nywele 'kunenepa' na kuwa nzuri.
Kwa sababu mwili wako hauwezi kutoa asid  hizi za mafuta unahitaji kuzila  .Vyakula vya mbegu kama vile njugu ,korosho ,njugu mawe na vingine pia vina mafuta hayo  muhimu .
Nafaka nzima zina  wingi wa Biotin  pamoja na  iron, zinc  na  Vitamin B .Biotin ni kiungo muhimu sana  katika kuunda amino acids  -protini inayohitajika kusaidia katika ukuaji wa nywele .
Ukipata sharubati ya karoti kila siku  basi utakuwa umejiokoa katika kuhakisha kwamba nywele zako zinakuwa kwa haraka .
Nywele zina tishu inayokuwa haraka sana mwilini  na vitamin A inahitajika na seli kwa ukuaji huo .
Vitamin E inaboresha kukimbia kwa damu na kusaidia pengo za mizizi ya nywele  kufanya kazi vizuri na kusaidia ukuaji wa nywele . Pia vitamin E inasaidia  kuhakikisha kuwa viwango vifaavyo vya PH  ."
"Afya yako: jitibu mwenyewe kwa tiba hizi za nyumbani ,ila usizidishe kiwango - bbc news swahili","Chanzo cha picha, iStock
Wakati  mwingine umeziskia hizi tiba za nyumbani ili kutuliza maumivu ya kichwa  na hata kuweza kupata usingizi .
Mara nyingi tiba hizi umezipata  kwa wazee wetu wa zamani ama hata kuzisoma mitandaoni na unajiuliza je, zinafanya kazi ama ni kupoteza muda tu?
Habari njema ni kwamba baadhi ya tiba hizo zimethibitishwa kwa njia za kisayansi kwamba zinafanya kazi .
Imebainika wazi sasa kwamba kuna mimea  na  mazao yanayotokana na miti mbali mbali yenye viungo vyenye tiba na hapa tunakupakulia baadhi ya tiba hizi za nyumbani unazoweza kuzitegema .
Pilipili ina kiungo ambacho kina umuhimu mkubwa wa tiba tangu jadi  na sasa matumizi yake yameanza kukubalika na wengi sio tu kupitia chakula lakini pia kama dawa .
Ina kiungo kijulikanacho kama  capsaicin ambacho kinatumiwa kuweza kudhibiti maumivu ama uchungu  .Inafanya kazi kwa kuwasha sehemu ya ngozi kwa kuipa joto na ukali  kabla ya kufikisha ganzi baadaye .
Leo unaweza kuandikiwa dozi ya   apsaicin  kwa jina   Qutenza ambayo inatumiwa sana kudhibiti uchungu .
1. Changanya vijiko 3  vidogo vya  poda ya  cayenne  na kikombe  1 cha mafuta ya nazi.
2.Pasha moto mafuta kwa joto la wastani hadi iyeyuke.
3.Koroga mchanganganyiko huo kwa dakika 5.
4.Ondoa kuoka motoni kisha ipoe na kuweza kuganda.
5.Jikande  kwenye ngozi baada ya kupoa.
6.Ili kuifanya nyororo ongeza mafuta ya nazi uweze kutumia vizuri kwenye ngozi bila kujikwaza .
7. Ni vizuri kufanya majaribio ya athari zake kwa ngozi yake kabla ya kuitumia kikamilifu .
Usiitumie krimu hii karuibu na uso au macho yako  na hakikisha unavalia glavu kabla ya kujipaka unapotaka kupata afueni
Ni kama ada kutumia tangawizi ukijipata na mafua  au koo lako linakoroma na  matumizi yake sio ya kubahataisha kwani imebainika kwamba tiba hii inafanya kazi  na ina uwezo  mkubwa sana wa kukupa afueni .
Pia chai ya tangawizi itakusaidia kuzuia kuhisi kichefuchefu . Kuitengeza dawa ya tangawizi ni rahisi kama kusukutua kwani unachohitaji ni kuiponda ama kuitumia iliyosagwa na kuitumia katika chai .
Tangawizi pia ina viungo vya kutuliza maumivu na mara nyingi hata dawa za homa na mafua zimetegezwa kwa baadhi ya viungo vya tangawizi .
Chanzo cha picha, Getty Images
Lentinan, al maarufu kama  AHCC  ni kiungo  kinachotoka kwenye uyoga wa Shiitake ambaco  huzua uvimbe wa seli  na husaidia kabisa mchipuko wa uvimbe unaoweza kusbabisha kansa .
Iwapo utafurahishwa na supu ya mifupa wakati unapoitumia basi usisahau kutupa ndani aina hii ya uyoga ili  kuiboresha tiba hiyo hata Zaidi .
Chanzo cha picha, Getty Images
Mafuta ya mikaratusi  yana kiungo kwa jina  1,8-cineole,  ambacho kupunguza uchungu.
Kiungo hicho kina  athari kama ya morphine  na kimefantywa uchunguzi na kugunduliwa kuwa na uwezo mkubwa wa kukupa afueni unapopitia maumivu .
Hata hivyo matumizi ya mafuta ya  eucalyptus sio ya kila mtu .Mafuta haya yanaweza kuchochea Asthma  na pia kudhuru wanyama wa nyumbani .
Maumivu ya kichwa wakati mwengine yanaweza kukuathiri ghafla  bila kuwa na  dawa za kupunguza makali yake
Iwapo utakumbwa na maumivu haya basi usichelee endapo una lavender au majani yake.
Pia tiba hii ya nyumbani husaidia kupunguza uchovu  na matatizo ya kifikira endapo umechoka kupindukia
Mint,  inajulikana na  wengi na ina manufaa mengi ikiwemo kufungua mkondo wa kupumua iwapo umesakamwa au hata kupunguza maumivu ya misuli .
Kwa uchungu wa misuli tafuta yenye kiungo cha methyl salicylate,  iliyo na athari ya capsaicin. Kuitumia kutakupa  hisia kama ya 'kuchomwa' na inapooza.
Aina nyingine ya mint inayotumika sana ni  peppermint.  Kiungo hiki kinatumika sana kutibu maradhi ya koo au kutoa fueni wakati unapokabwa na mafua .
Kando na matatizo ya tumbo mafuta ya peppermint  au chai ya peppermint inaweza kusaidia kupunguza maumivu ya kichwa .
Iwapo kuna kiungo kinachoweza kukupa afueni ya matatizo mengi nyumbani basi ni vyakula vyote vyenye madini ya  magnesium .
Iwapo utapatwa na matatizo kama  uchovu, kuumwa na kichwa na maumivu ya misuli basi tiba hii ya nyumbani itakupa afueni .
Mboga na matunda yenye magnesium ni kama  Spinachi, avocado, na hata chokolati nyeusi .
•Maharagwe ,mbaazi
•tofu
•Nafaka
•samaki wa mafuta  kama chache
•Ndizi
Hakikisha unazitumia ifaavyo tiba za nyumbani
Ingawaje  nyingi ya tiba hizi hazina madhara ya pembeni kunazo zenye athari kama hizo zikitumiwa kwa wingi kupindukia .
Watu wengine huenda wakajipata  mashakani kwa kupitisha kiasi cha tiba hizo na wakati wote unafaa kufahamu kiasi na njia ifaayo ya kuitumia tiba yoyote kati ya hizi .
Iwapo mwili wako haustahimili matumizi ya vitu kama protini basi pia kuwa mwangalifu na uepuke tiba zenye viungo  vya protini ."
Virusi vya corona: je tunaweza kupata virusi vya corona kupitia macho? - bbc news swahili,"Chanzo cha picha, Getty Images
Daktari wa kwanza duniani kufariki dunia kwasababu ya ugonjwa wa Covid-19 alikuwa daktari bingwa wa macho Li Wenliang: na tangu wakati huo, macho yamekuwa yakihusishwa kwa karibu sana na janga la corona.
Ingawa moja ya njia inayofahamika katika maambukizi ya ugonjowa wa corona ni matatizo katika mfumo wa kupumua, lakini pia unaweza kusambazwa miongoni mwa binadamu kwa mikono na kushika maeneo machafu.
Lakini kisichofahamika ni virusi vinavyopatikana katika machozi ya binadamu pamoja, seli za konea na utando wa kamasi.
Kupata maambukizi ya virusi vya corona kupitia macho na machozi ni jambo linalowezekana kabisa.
Virusi vilivyopata maambukizi ya erosoli yaani umajimaji hukutana na eneo la jicho na baadaye huingia katika mfumo wa upumuaji kupitia njia iliyo kama mfereji.
SARS-CoV-2 umesababisha athari kubwa kote duniani na madhara yake kwa upana bado hayajafahamika wazi.
Chanzo cha picha, Getty Images
Uchunguzi wa awali umeangazia sana maambukizi ya njia ya kupumua. Hata hivyo, ushahidi wa maambukizi ya macho unazidi kuongezeka.
Baadhi husababishwa na virusi vyenyewe huku mengine yakitokana na janga ama kwasababu ya mabadiliko ya kimaisha au kwasababu ya watu wanaokaa sana kwenye vyumba vya kuhudumia wagonjwa mahututi ambako wanaweza kuwa huko kwa wiki tatu hadi sita wakitumia vifaa vya kusaidia kupumua.
Chanzo cha picha, Getty Images
Kwa upande mwingine, kujifungia kwa muda mrefu na ulazima wa kutumia barakoa kumeongeza visa vya macho kuwa makavu na magonjwa mengine ya macho.
Maambukizi ya macho yanayotokana na SARS-CoV-2 hutokea sana na yanajumuisha kikope, jicho kuwa kavu, kuwasha, kutoona vizuri na kutostahamili wanga mkali kama wa kupiga picha.
Dalili hizo zinaweza kujitokeza kama ishara za awali za ugonjwa wa virusi vya corona.
Kipindi cha kuatamia cha virusi ni kuanzia siku 5 hadi 14.
Chanzo cha picha, Getty Images
Pia wakati wa maambukizi ya macho, neva zinazosaidia misuli ya jicho zinaweza kushindwa kufanya kazi.
Katika visa kidogo pia huwa kunatokea uvimbe kwenye neva za macho.
Lakini mbali na konea, virusi vya corona pia vimebainika kwenye retina za jamaa za waliofariki dunia kwasababu ya maambukizi ya virusi vya corona.
Baadhi ya majarida yameonesha kwamba macho ni njia inayotumika kupitisha maambukizi hadi mwilini na yana uwezo wa kuwa chanzo cha maambukizi.
Chanzo cha picha, Getty Images
Licha ya kuwa katika janga kwa zaidi ya miezi 10 bado tabia ya maambukizi hayo hayajafahamika rasmi. Lakini unahitajika kuchukua tahadhari.
Kwa kuzingatia hili, kuosha mikono mara kwa mara ni lazima pamoja na kuepuka kushika na kufuta macho yako.
Hatua hii ni muhimu zaidi kwa wanaovaa lenzi zinazoambatanishwa na mboni."
Virusi vya corona: hospitali ya muhimbili yazindua mashine ya 'nyungu' tanzania - bbc news swahili,"Hospitali ya Taifa ya Muhimbili hii leo imezindua rasmi mashine maalumu ambayo itatumika kutoa huduma za kujifukiza katika hospitali hiyo kuu ya rufaa nchini Tanzania.
Mkurugenzi wa Muhimbili Prof Lawrence Maseru ameeleza kuwa, mgonjwa atatumia dakika tano akivuta mvuke wenye mchanganyiko wa dawa asili.
Hata hivyo, wataalamu wengi wa afya pamoja na shirika la Afya Duniani (WHO) hawakubali matumizi ya mvuke kama tiba ya corona wakionya mvuke unaweza kusababisha madhara makubwa kwenye mfumo wa upuamaji ikiwemo kujaza mapafu maji.
Kuhusu katazo hilo la WHO, Prof Maseru amesema miti shamba imeonesha kuwa na tija.
""Hadi sasa hakuna Tiba ya covid hivyo kila dawa inapaswa kujaribiwa. Matumizi ya miti shamba yaonekana kuwa na faida,"" amesema Prof Maseru.
Uongozi wa Muhimbili pia umeeleza kuwa kwa sasa idadi ya wagonjwa wenye 'matatizo ya upumuaji' wamepungua hospitalini hapo.
Mashine tatu zaidi zinatarajiwa kufungwa katika hospitali hiyo na nyengine ikitarajiwa kufungwa katika tawi lake la Mloganzila lililopo nje kidogo ya jiji la Dar es Salaam.
Mwaka uliopiita rais Magufuli alinukuliwa akisema kwamba wagonja wa virusi vya corona katika hospitali mbali mbali walikuwa wamepungua licha ya serikjali kutotoa takwimu rasmi za viwnago vya maambukizi.
Kiongozi huyo mara kwa mara amesisitiza kwamba watu hawafai kuwa na hofu kuhusu ugonjwa huo.
Serikali ilisitisha utangazaji wa takwimu za ugonjwa huo mara kwa mara mwezi Aprili baada ya rais kulalamika kwamba desturi ya kutangaza idadi ya wagonjwa ilikuwa inaongeza hofu.
Aidha erikali ya Tanzania ilisema ina wasiwasi kwamba kuwafungia watu kwa lengo la kuzuia maambukizi kunaweza kuwa na athari kubwa kwa maisha ya watu na uchumi, na pia hatua kama hiyo inaweza kuathiri sekta muhimu ya utalii.
Dkt Magufuli pia alitilia shaka usahihi wa matokeo ya vipimo vya corona vilivyokuwa vikifanywa na maabara ya taifa, baada ya sampuli za paipai na mbuzi kuonyesha zilikuwa na virusi.
Pia unaweza kutazama:"
Virusi vya corona: texas na majimbo mengine walegeza masharti licha ya onyo - bbc news swahili,"Chanzo cha picha, Reuters
Texas itaondoa hitaji la watu kuvalia barakoa na kuruhusu biashara kufunguliwa kikamilifu kuanzia wiki ijayo Gavana Greg Abbott ametangaza.
"" Sasa wakati umewadia kuifungua Texas kwa asilimia 100' amesema gavana huyo wa chama cha Republican .
Texas ndio jimbo kubwa la Marekani kutamatisha uhitaji wa kuvalia barakoa. Bwana Abbott  amekosolewa na chama chake  kuhusu uamuzi wake baada ya masharti ya kuwataka watu kuvalia maski kuwekmwa  mwezi Julai mwaka jana .
Lakini utawala wa rais Joe Biden umeshikilia kwamba masharti ya kukabiliana na maambukizi ya virusi vya Corona yangali yana umuhimu. Tangazo hilo la  Texas  limetokea huku majimbo mengine yakiwemo Michigan, Louisiana na Mississippi pia kuchukua hatua kama hiyo ya kufutilia mbali mahitaji ya watu kuvalia barakoa.
Kuanzishwa kwa chanjo ya Corona nchini humo kumezua matumaini ya hali kurejea kama ilivyokuwa kabla ya janga la corona.
Siku ya jumanne rais Biden alisema Marekani ipo mbioni kuhakikisha inapata chanjo  ya kumpa kila   mtu mzima nchini humo kufikia mwezi Mei . Hata hivyo msururu wa hatua  za majimbo kadhaa kufungua shughuli za kawaida umezifanya serikali nyingi za majimbo kutofautiana na utawala wa  Biden  na maafisa wakuu wa afya ambao wametamaushwa na  hali hiyo  kwani wanahisi wakati huu ni hatari sana kulegezwa kwa masharti ya kupambana na virusi vya Corona .
Siku ya jumatatu  mkurugenzi wa  CDC  alionya kuhusu 'Awamu ya nne' ya maambukizi  ya juu iwapo nchi hiyo itafanya utepetevu katika kuzuia maambukizi ya virusi hivyo .
Kwa jumla  Marekani imesajili zaidi ya maambukizi milioni 28  na vifo 516,000 vinavyohusiana na Covid 19  kwa mujibu wa takwimu  za chuo kikuu cha  Johns Hopkins.
Bwana  Abbott alitoa agizo kuu la afisi yake  akibatilisha maagizo makali ya kupambana na Corona aliyokuwa ametoa hapo awali wakati janga hilo liliporipotiwa .
Agizo hilo jipya linalofaa kuanza kutekelezwa Machi tarehe 10  linaondoa mahitaji yote ya kuvalia maski  na linazuia  maamlaka kuwaadhibu wakaazi wanaokosa kuvalia maski. Pia linaondoa vikwazo kutoka kwa biashara zilizo kwenye kaunti ambazo hazina idadi ya juu ya  wagonjwa wa Covid 19 hospitalini.
Chanzo cha picha, Reuters
Idadi ya watu milioni 28.7 walioambukizwa covid ni takriban mara dufu ya watu milioni 11 walioambukizwa nchini India inayoshikilia nafasi ya pili  na Brazil (Milioni 10.5) kulingana na utafiti wa Chuo kikuu cha Johns Hopkins.
Marekani ni  ya tisa kwa idadi ya vifo vilivyotokana na Covid 19 kwa mujibu wa maafa yanatokea katika kila  idadi ya watu 100,000 nyuma ya  Uingereza na Italia.
Chanzo cha picha, Reuters
Takriban  Wamarekani  90,000 wanatarajiwa kupoteza maisha yao kutokana na virusi hivyo kufikia Juni tarehe 1  utafiti uliofanywa na  Institute for Health Metrics and Evaluation (IHME)  umeonyesha. Kufikia  mwisho wa mwezi Mei virusi hivyo vitakuwa vimesababisha maafa ya Wamarekani 500 kwa  siku  kutoka  idadi ya sasa ya 2000 .
Idadi ya wanaolazwa hospitalini imepungua kabisa tangu mwezi Januari.
Ongezeko la aina mpya ya virusi hivyo  inatishia kulipuka upya kwa janga hilo na kusababisha hofu"
Wanasayansi wabaini watu wanaoweza kudhibiti virusi vya hiv nchini dr congo bila kutumia dawa - bbc news swahili,"Chanzo cha picha, Getty Images
Wanasayansi wanaamini kwamba huenda wanakaribia kupata tiba ya virusi vya HIV kufuatia matokeo ya utafiti yaliotolewa siku ya Jumanne.
Utafiti ulitathmini sampuli zilizokusanywa 1987 na 2019 na kubaini kwamba asilimia nne ya watu wanaoishi na virusi vya HIV katika taifa la Jamhuri ya kidemokrasia ya Congo DRC , waliweza  kukandamiza kiwango cha virusi hadi kufikia kiwango cha chini zaidi bila kutumia dawa.
Kulingana na mwandishi wa BBC, Rhoda Odhiambo  kwa miaka kadhaa sasa wanasayansi wamekuwa wakifanya kazi ya kutafuta kinga ya HIV.
Na sasa utafiti mpya , uliofanywa na kampuni ya Afya kwa jina Abbott umewapatia tabasamu  wanasayansi.
Ni kuhusu kundi dogo la watu kwa jina ''HIV Controllers''{ Wadhibiti wa HIV}.
Ni watu ambao wameonesha kukandamiza virusi vya ugonjwa huo kutokana na jeni zao zisizo za kawaida.
Utafiti huo ulibaini kwamba idadi ya watu wanaoishi na HIV nchini DR Congo kati ya 1987 hadi 2019, asilimia nne walikuwa na uwezo wa kudhibiti virusi hivyo.
Dkt. Mary Rodgers ,kiongozi wa utafiti huo  aliambia BBC kwamba wanasayansi tayari wanajua kuhusu kundi hilo.
Lakini hawajawahi kuona viwango kama hivyo vya juu katika taifa moja.
Asilimia nyengine moja ya watu wanaoishi na HIV nchini Cameroon pia walibainika.
Hatahivyo, utafiti wao haukuonyesha jinsi wanavyoweza kukandamiza virusi hivyo kwa hali ya kawaida.
Kwa sasa watu wanaoishi na HIV wanalazimika kutumia dawa kila siku ili kuweza kuafikia hilo.
Dkt Rodgers alisisitiza  umuhimu wa kufanya utafiti zaidi kuhusu idadi hii ya watu na katika mataifa mengine , baada ya utafiti wa awali kuonyesha kwamba watu hawa wanaweza kupoteza kinga  huku Ugonjwa huo ukiendelea kuwaathiri.
HIV iligunduliwa DRC miongo minne iliopita .
Na sasa kufuatia utafiti huu, wanasayansi wanaamini kwamba taifa hili linaweza kuwa na majibu kudhibiti ugonjwa huo ambao unawaathiri wanawake wengi walio na umri mdogo  na wasichana katika eneo la jangwa la sahara barani Afrika."
Simulizi ya mtoto wa tanzania mwenye ugonjwa adimu duniani - bbc news swahili,"Chanzo cha picha, Sharifa
Ali Kimara ni mtoto mwenye miaka tisa ambaye maisha yake mengi amekuwa hospitali zaidi ya nyumbani.
Safari ya maisha yake imekuwa ndefu na ngumu, yawezekana kama wewe waishi saa 24 kwa siku lakini kwake ni sawa na saa 48.
Mama yake anasema, mara nyingi walifikiri kuwa Ali amefariki lakini baada ya muda alizinduka.
""Maisha yake ni sawasawa na mtu aliyekufa na kufufuka""
""Zaidi ya mara saba, alisita mpaka kupumua na tulijua ameshafariki kabisa… mara nyingi madaktari waliniambia tuzime mashine hawezi kuamka tena. anasema mama yake.
Ali amepelekwa katika chumba cha mahututi yaani ICU, Nairobi mara 6 na Dar es Salaam mara 20.
Na akiwekwa ICU huwa tunakaa hospitalini kwa miezi isiyopungua minne"".
Ali alianza kuumwa akiwa na miaka miwili na miezi minne akiwa anaishi kisiwani Zanzibar, maisha yake yamekuwa na changamoto nyingi na ilikuwa ni vigumu sana kujua kuwa ana ugonjwa adimu.
Familia yake iliwalazimu kuhamia Dar es Salaam ili kuwa karibu na huduma za afya.
Chanzo cha picha, Sharifa Mohamed
""Mara ya kwanza nilipomleta Dar es salam, ilikuwa changamoto sana.
Nilijua namleta tu mtoto hospitali narudi nyumbani maana nilikuwa nimemuacha mtoto wa miezi minne nyumbani ambaye alikuwa amezaliwa kabla ya siku zake (mtoto njiti) lakini daktari alinimbia lazima tuende Nairobi…mapafu yake yalikuwa hayafanyi kazi kabisa.
Wakati nasafiri sikubeba hata nguo zake nilijua ninaenda naye lakini siwezi kurudi naye kutokana na hali yake ilivyokuwa
Nairobi tulikaa miezi minne, mtoto akiwa akisaidia kuishi kwa njia ya mashine na kila siku hali ilikuwa inabadilika.
Madaktari walikuwa wanakata tamaa maana kila kipimo walichopima hawaoni kitu lakini walisema kwa sababu wao wapo na mtoto anapambania maisha yake basi tumuachie Mungu.
Mambo yalikuwa mengi mara presha, kupooza, kichomi…Kuna siku daktari alikuja akaniambia kuwa hali ya mtoto ilivyo ni bora kuzima mashine, nikamjibu kama wewe Mungu basi atakufa na kama wewe si Mungu Ali atapona.
Siku alipoamka daktari aliyeniambia hivyo ndio alikuwa wa kwanza kufurahia zaidi.
Maisha yake Ali amekuwa kila baada ya mwezi anaenda ICU.
Ni takribani mwaka sasa hali yake imeanza kuwa na nafuu licha ya kuwa bado analala na mashine, ""Bi Sharifa… alisimulia maisha ya mwanae.
Chanzo cha picha, Sharifa
Kwa sasa, Ali bado anahitaji kusaidiwa kwa mambo mengi ingawa anaweza kutembea kidogo hawezi kukimbia kwa sababu alipooza, pia anasoma nyumbani kwa sababu haruhusiwi kuchanganyika na watoto wengine.
""Habari njema ni kuwa sasa amepata usajili, na amekuwa mtoto wa kwanza Tanzania kusajiliwa katika mitihani ya taaifa huku akiwa anasoma nymbani ,'' mama yake Ali amesema.
Chanzo cha picha, Sharifa
Huwa ana walimu ambao wanamfundisha nyumbani.
Kwa sababu Ali hawezi kukaa kwa muda mrefu hivyo anaweza kusoma kwa saa moja tu.
Anaweza kusoma na kuandika, ana uelewa wa haraka, amesema mwalimu wake Ivona Ndyakoa.
Anapenda sana masomo ya sayansi, anatamani kuwa daktari ili aweze kusaidia watoto wengine watakaokuwa na hali kama yake.
Rashida Mbegu..ndio mwalimu aliyeanza kumfundisha tangu mwaka 2017.
""Sasa hivi Ali anaweza kusoma vitabu na magazeti. Ni mwerevu na mdadisi sana hivyo huwa sipati shida kumfundisha.
Tofauti ni kuwa yeye anafundishwa peke yake tofauti na darasani watoto wanakuwa wengi,""mwalimu wake ameeleza.
Chanzo cha picha, Sharifa
Anapenda vitabu kwa sababu anapenda kusoma na hata binamu zake wote wanapenda kumletea zawadi hizo hizo.
Anafurahi amepata ushirikiano katika kumfundisha Ali tangu ameanza kumfundisha mpaka sasa, anaamini kuwa kuna watoto kama Ali ambao wamefungiwa tu ndani bila elimu kwa kuwa na imani potufu au kutokuwa na uelewa.
Mpira wa miguu ndio kitu pekee kinampa furaha Ali Kimara katika maisha yake
Chanzo cha picha, Getty Images
Ali anapenda sana mpira wa miguu, ni shabiki wa Liverpool ,Yanga na Taifa Stars.
Mara nyingi akiwa anashangilia mpira au akiwa na hofu ya kufungwa, huwa anazimia.
Hatujui kwa nini anapenda Yanga, tumemkuta tu anapenda ila huwa analia sana akifungwa.
Akishangilia sana au akisikitika sana kufungwa, huwa anazimia masaa mawili hivi, hata akiwa na mshine yake ya kupumulia msongo wa mawazo ukizidi lazima azimie.
""Hatuna njia ya kumzuia maana anajua kila kitu; anajua kutumia simu, tv na ratiba anazijua ingawa yuko ndani tu yaani hatuwezi kumzuia kuangalia mpira maana ndio kitu pekee kinachompa furaha duniani licha ya changamoto nyingi alizopitia"", mama yake alieleza.
''Ninaitwa Ali Kimara….niko darasa la nne
''Ninapenda Liverpool na Yanga…rafiki yangu anaitwa Wesley.
''Ninapenda kucheza naye, siwezi kucheza mpira sana ila napenda.
Chanzo cha picha, Sharifa
''Ninampenda sana Sibomana…anachezea Yanga
Lakini ninampenda sana Mo salah na ninatamani kumwambia aje Tanzania,"" Ali aliiambia BBC na kuongeza kuwa anampenda sana mchezaji Sibomana wa Yanga.
Rafiki yake Ali, anaitwa Wesley, yeye yuko kidato cha sita…anasema yeye anampenda sana rafiki yake Ali kwa sababu ni mwerevu mno na rafiki sana, mchangamfu sana.
Anapenda sana kuja kucheza naye mpira, kwenye ratiba yake ya wiki mara tatu lazima aje kumtembelea.
Ali anasema anapenda sana muziki wa Ali Kiba ..wimbo wa aje na Diamond wimbo wa number one.
Kulea watoto wawili ambao wanaugua ugonjwa adimu ni mtihani mkubwa sana.
Kuanzia kwenye gharama, jamii na maisha yanakuwa tofauti kabisa.
Mtoto wangu wa pili, Nasreen alifariki kutokana na ugonjwa huu huu adimu, akiwa na miaka mitatu.
Hali yake haikuwa mbaya kama ilivyokuwa ya Ali.
''Ila nilishangaa tu alifariki yeye na watu wengi waliposikia nimefiwa na mtoto walijua ni Ali lakini kumbe ni yule mwingine, ila ni mipango ya Mungu'', amesema Sharifa Mohamed, mama yake Ali.
Hali hii imepelekea mpaka madaktari kunikataza kuzaa tena watoto, labda ninaweza kuasili siku za mbeleni.
Ninaamini kuwa sikuchagua kuwa na watoto wa aina hiyo, naona ni Baraka tu ambayo Mungu ametupa.
Ninashukuru Mungu familia yangu imekuwa karibu sana na tumekuwa kitu kimoja kukabiliana na changamoto kama hii.
Hawa watoto wana haki ya kuishi na kupendwa kama watoto wengine.
Jamii nyingi huwa wanahusisha na imani potofu, jambo ambalo si sahihi.
Tumeanzisha jumuiya ya kuelimisha jamii iweze kuelewa namna gani tunahitaji jamii isitutenge au kutunyanyapaa.
Chanzo cha picha, Sharifa
Wazazi hawapaswi kuona aibu ya kuwa na watoto wa aina hii.
Mimi sijanyooshewa kidole na familia yangu ndio maana nimezidi kuimarika ila nafahamu wazazi wengine wengi wanapata changamoto kubwa kutoka kwa jamii.
Huwa ni vigumu sana kukubali mtoto anayeugua magonjwa adimu, wazazi huwa tunachanganyikiwa na kuathirika kisaikolojia.
Nashukuru, Mwajiri wangu amenipa msaada mkubwa sana wa huduma ya afya, ingawa asasi moja ya Marekani iliwahi kuchangisha fedha na nikapata mashine za kutumia nyumbani.
Serikali pia tunaiomba isaidie upatikanaji wa huduma kwa hawa watoto maana unaweza kufika karibu na jengo lakini huduma ikawa ngumu kupata kwa sababu ugonjwa wao haujulikani na hawatakiwi kuchanganyika.
Ugonjwa adimu sio sawa na ulemavu, kwenye hospitali unaweza kuchanganywa na watoto wa usonji wakati wao ni wazima wa akili.
Ali ni mtoto ambaye anajitambua na mwerevu sana, hali yake ya ugonjwa ameiweka pembeni, anajua alitoka wapi na anaelekea wapi.
Mwanaisha Shomari, afisa muuguzi, ''Yeye yuko nyumbani na ametengwa na jamii yeyote hivyo kazi yangu ni kuja kumfanye ajisikie yupo kama mtoto mwingine.
Nikifika tunaongelea mpira tu.
Ana namna yake ya kushangilia Yanga peke yake sawa na hata watu ishiriki walioko nje.
Hata kama timu yake ya Yanga inafungwa kila siku lakini hakuna siku anasema atahama.
Anajua majina ya wachezaji wa mpira yote, yale ya ulaya huwa magumu sana lakini anajua.
Anapenda sana muziki, hivyo huwa tunacheza pia sana hivyo nikija si kama nesi tu ninakuja kama rafiki.
Kuna hatua nyingi za maisha hajapitia kwa sababu alikuwa anaishi hospitali muda mwingi, hivyo nikija anajua mimi ndio wa kucheza naye na hajua mimi ni mtu mzima au la, hivyo nimeweza kumuunganisha na watoto wangu pia kuja kumuona na wamekuwa marafiki sana na watoto wangu ni rahisi kwa sababu nimewafahamisha tayari namna ya kucheza naye.
Na yeye anaelewa, maana kuna vitu anasema 'ningeweza' mfano, anasemaga ningeweza kucheza mpira ila anajua hawezi kukimbia hivyo anakubali hali yake.
Ali ana ufahamu wa hali ya juu sana na mcheshi sana.
Daktari Marium Noorani ni daktari bingwa wa watoto katika hospitali ya Agha khan jijini Dar es salaam.
Amekuwa akimuhudumia Ali tangu akiwa na miaka miwili mpaka sasa.
Anasema kuwa amekutana na magonjwa adimu ya aina nyingi ambayo huwa yanatofautiana.
Magonjwa haya huwa yanatokea katika sehemu zote za mwili, si ugonjwa mmoja bali mkusanyiko wa magonjwa mengi ambayo hayaonekani kila siku au yanawapata watu wachache duniani.
Kwa mfano ugonjwa wa Ali, umeathiri kwenye misuli na hivyo kumfanya ashindwe kupumua lakini hatujui jina la ugonjwa wake.
Kuna magonjwa adimu yanayoathiri ubongo, damu au maini.
Mengi ya magonjwa haya yanatokea kwenye vina saba, na kuyatambua huwa ni vigumu sana kwa nchini kwetu hivyo kuna watoto wengi wanaugua magonjwa adimu ila hatufahamu.
Kuna magonjwa adimu ambayo yanafahamika majina yake na ambayo hayafahamiki.
Kwa Tanzania, bado kuna ugumu wa kukabiliana na magonjwa haya adimu na hata maeneo mengine duniani bado tiba zake ziko kwenye sehemu ya utafiti lakini tiba hamna bado.
Gharama ni kubwa sana kumhudumia mtoto huyu.
Matibabu ya magonjwa adimu si kumfanya mtoto apone bali ni kuweka unafuu ili mtoto aweze kupata afadhali.
Magonjwa adimu ni ya muda mrefu.
Chanzo cha picha, Sharifa
Maisha ya mtoto mwenye ugonjwa adimu huwa inategemea kiwango cha tiba mtoto anaweza kupata.
Magonjwa haya mengi huwa yanatokea wakati wowote , asilimia 70 wakiwa watoto na wachache wanajulikana wakiwa wakubwa.
Hali ya Ali alivyokuja mwanzoni ilituchanganya sana kujua nini kinachomsumbua zaidi tuliona anasumbuliwa na mapafu ila majibu yake yalivyokuja kutoka nje ndio tulijua kuwa misuli yake ndio ina tatizo na inafanya ashindwe kupumua vizuri.
Kwa miaka mingi alikuwa na mpira shingoni ambao ulikuwa unamsaidia kupumua lakini baada ya kupata majibu, sasa ana mashine maalumu anatumia nyumbani inayoweza kumsaidia kupumua.
Akiwa usingizini lazima atumie mashine imsaidie kupumua.
Kwa upande wa Ali anapaswa kutengwa kwa sababu akipata ugonjwa kidogo tu kama mafua huwa inamsumbua sana ndio maana hawezi kuishi kama mtoto wa kawaida.
Maisha yake anahitaji uangalizi aweze kuishi kama watoto wengine.
Kuna aina nyingi za ugonjwa adimu na kulingana na eneo husika.
Tanzania hatujui takwimu ya magonjwa aina hiyo inawezekana kuna wengi wanakufa bila kujulikana.
Kuna changamoto nyingi za kihisia, kiuchumi na kijamii watambue umuhimu wa afya ya hawa watoto.
Ni kweli magonjwa haya hayajulikani na hatujui tiba yake lakini jamii inapaswa kuachana na mila potofu, ni changamoto kubwa sana katika jamii yetu…Daktari Noorini alisisitiza."
Viongozi waliochanjwa chanzo ya corona moja kwa moja kwenye televisheni - bbc news swahili,"Rais Ghana Ghana Nana Akufo-Addo  amepokea dozi ya kwanza ya chanjo ya  Covid-19  ya kwanza nchini humo Jumatatu, kama ishara kwa umma ya kuwathibitishia raia kwamba chanjo ni salama.
Inaaminiwa kuwa, viongozi wanapata chanjo hiyo wazi mbele ya umma kuonesha uongozi  na jukumu la uwajibikaji katika kueneza imani katika chanjo ni jukumu lao.
Ingawa WHO inasisitiza kuwa njia fupi zimetumiwa katika kutengenezwa na kuidhinishwa kwa chanjo, hii haijatosha kuwashawishi baadhi ambao wanasema chanjo zimeharakishwa, kwahiyo si salama.
Akufo-Addo amepuuzilia mbali uvumi wa propaganda uliotolewa na baadhi ya Waghana kuwa chanjo hizo zinawea kubadili vinasaba (DNA) binafsi vya mtu ; wengine wanahofia kuwa dozi hiyo ilitengenezwa kwa ajili ya kuwamaliza Waafrika , ripori ya Modern Ghana inasema.
Chanzo cha picha, Getty Images
Tarehe 21 Disemba  2020, hata kabla ya urais wake kuwa rasmi, rais wa mteule wa Marekni wakati huo, Joe Biden, alipokea chanjo ya Corona moja kwa moja kwenye kipindi cha televisheni kumuonyesha kila mtu kwamba alikuwa pale  na ""hakuna la kuhofia"".
Na viongozi wengine muda mfupi walifuata nyayo-kama vile Waziri Mkuu wa Israeli  Benjamin Netanyahuna Mwanamfalme wa  Saudi Arabia  Mohammed bin Salman.
Haikuchukua muda kabla viongozi wa Afrika  kuanza  kupewa chanjo kupitia 'televisheni moja kwa moja'
Hebu tuangalie wale ambayo tayari wamefuata njia hii :
Chanzo cha picha, STATE HOUSE SEYCHELLES/FACEBOOK
Rais Wavel Ramkalawan aliandika historia tarehe 10 Januari mwaka 2021 wakati alipokuwa kiongozi wa kwanza wa Afrika kuchanjwa huku watu wakimtazama wakati huo huo.
Rais wa Uselisheli  alichukua chanjo iliyotengenezwa nchini Uchina-Sinopharm kuanzisha mwanzo wa mpango wa nchi hiyo wa chanjo.
Katika moja ya miji masikini zaidi nchini humo, tarehe 17 Februari, Rais Cyril Ramaphosa alipokea chanjo yake katika hospitali ya Khayelitsha - hospitali ya umma - akionyeshwa moja kwa moja kwenye televisheni.
Chanzo cha picha, AFP
Kwa njia ile, rais alitumia jiwe moja kuwauwa ndege wawili: Kuonyesha kwamba chanjo ya  virusi vya corona ya Johnson & Johnson ni salama na kwamba ni sawa kwenda katika hospitali ya umma kupokea chanjo ya corona.
Baadae Ramaphosa alituma ujumbe wa Twitter kusema  ""ulikua wa haraka, rahisi na usioumiza "".
Sio rais kwanza, Mr Emmerson Mnangagwa tarehe  18 Februari alisema ""ninakushukuru'' Makamu wa rais Constantino Chiwenga  ambaye alipewa chanjo ya kwanza ya corona nchini  akionyeshwa moja kwa moja kwenye televisheni.
Haijawa wazi ni kwanini Rais  Mnangagwa alitoa jukumu la kitendo muhimu cha kupata chanjo kwa  Makamu wake, lakini labda ni kwasababu ya majukumu mawili aliyonayo Bw  Chiwenga kama waziri wa afya  na kwa hiyo alikuwa na jukumu la kufanya hivyo.
Magharibi mwa Afrika, Rais  Macky Sall alipokea chanjo ya Sinopharm,  iliyotengenezwa na Uchina katika kasri la rais tarehe 25 Februari.
Chanzo cha picha, MACKY SALL / TWITTER
Hakuwa mtu wa kwanza kuipokea nchini mwake, hatahivyo, wakati kampeni rasmi ya chanjo ilianza siku kumi mapema huku watu zaidi ya 4000 wanachanjwa, yeye ndiye anayekuwraia wa kwanza wa Senegal.
Nfalme  Mohammed wa VI alizindua mpango wa chanjo Februari  28 akiwa mtu wa kwanza nchini humo kupatiwa chanjo ya  Covid-19  katika kasri la ufalme.
Chanzo cha picha, Reuters
Wizara ya afya ilikuwa imeeleza bayana kuwa wahudumu wa afya, usalama, na waalimu pamoja na watu wenye umri wa kuanzia miaka 75, watafuatia kupokea chanjo hiyo .
Nchini Nigeria, ilitarajiwa kwa kiasi kikubwa kwamba Rais Mahammadu Buhari, pia atakuwa mgtu wa kwanza kupata dozi ya chanjo ya  Covid-19 ambayo itawasili nchini humo Jumanne tarehe 2 Machi.
Dkt Faisal Shuaib, ambaye ni mkuruhgenzi mkuu wa shirika la maendeleo ya huduma za kimsingi za afya   (NPHCDA) alisema kuwa rais ana mpango wa    kupata chanjo yake huku akionekana moja kwa moja kwenye televisheni kama njia ya kuwatia moyo Wanaigeria kupata chanjo hiyo.
Chanjo hiyo ina patikana chini ya mpango wa COVAX, ambao pia umesambaza chanjo kwa matiafa ya  Ivory Coast na Ghana."
Daktari scott green ajiunga na kesi kupitia zoom huku akimfanyia mgonjwa upasuaji - bbc news swahili,"Chanzo cha picha, SACRAMENTO SUPERIOR COURT
Daktari mmoja, katika jimbo la California alijiunga na kesi ya uvunjifu wa sheria barabarani kupitia mtandao wa  Zoom huku akimfanyia mgonjwa upasuaji.
Scott Green aliyekuwa amevalia mavazi ya kufanya upasuaji, tayari  alikuwa katika chumba cha upasuaji wakati alipojiunga na mahakama kusikiliza kesi dhidi yake mtandaoni siku ya Alhamisi, Sacramento Bee iliripoti.
Alipoulizwa na jaji, Bw. Green alisema anaweza kuendelea na kesi, na kuongeza yuko na ""mpasuaji mwingine ambaye anashirikiana naye"".
Jaji alisema haitakuwa ""sawa"" na kuahirisha kesi.
Bodi ya Matibabu ya California imesema katika taarifa kwamba inachunguza kisa hicho, ikiongeza kuwa ""anatarajia madaktari kufuata kanuni ya huduma wakati wa kutibu wagonjwa wao"".
Kabla ya kusikizwa kwa kesi mbele ya Mahakama ya Juu zaidi ya Sacramento, ambayo ilioneshwa mubashara katika mtandao wa  YouTube, karani wa mahakama alimuuliza daktari huyo: ""Hujambo, Bw Green? Salama. Unapatikana kushiriki kesi hii? Inaonekana kana kwamba upo katika chumba cha upasuaji.""
Green alimjibu: ""Naam ni mimi, mkuu. Ndio, Niko katika chumba cha upasuaji muda huu. Naam, naweza kushiriki kwenye kesi. Endelea mbele.""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Karani alimwambia Bw. Green kwamba kesi itaendeshwa mubashara mtandaoni, kwa sababu mashtaka ya uvunjifu wa sheria za barabarani kisheria hutakiwa kuendeshwa wazi kwa umma. Wakati huo , afisa aliyeitwa kufika mahakamani aliinua macho yake.
Wakati wanamsubiri jaji, Kamishena wa Mahakama Gary Link, kujiunga kwa njia ya Zoom, Bw. Green alionekana akiendelea kumfanyia mgonjwa upasuaji.
Baada ya Link kujiunga, aliifahamisha mahakama: ""Kama sijakosea, Ninaona mtuhumiwa aliye katikati ya chumba cha upasuaji akionekana kushiriki kikamilifu katika kutoa huduma kwa mgonjwa. Je! Hiyo ni kweli, Bwana Green? Ama niseme Dkt Green?""
Baada ya daktari kuthibitisha alikuwa katikati ya upasuaji wa mgonjwa na kwamba angelipendelea kuendelea, Bw. Link alisema: ""Sijiskii huru kuendelea mbele na kesi kwa maslahi ya mgonjwa ikiwa uko katika mchakato wa upasuaji hata kama afisa yuko hapa leo.""
Bw. Green akasisitiza anaweza kuendelea na kesi, akiongeza: "" niko na mpasuaji mwingine kando yangu ambaye tunashirikiana naye, kwa hivyo naweza kusimama hapa na kuwaruhusu waendelee na upasuaji.""
Bw. Link alimjibu: "" Sikubaliani na hilo, Sidhani hiyo. Ni sawa. Nitatoa tarehe nyingine tofauti - wakati  hutakuwa unamshughulikia mgonjwa.""
BBC imewasiliana na ofisi ya Bw. Green kupata kauli yake.
Mpasuaji huyo ameripotiwa kukiambia kituo cha habari cha NBC: "" Hiyo si kweli na sina la kusema. Asante.""
Hii sio mara ya kwanza kikao cha mahakama kupitia mtandao wa Zoom kuzua gumzo."
Kegel: mazoezi ya mwili ambayo wataalamu wanasema yanawasaidia wanawake na wanaume kuimarisha tendo la ndoa - bbc news swahili,"Kuna aina mbali mbali za mazoezi lakini kuna baadhi ambayo huwa na manufaa ya kiafya inapokuja katika kujamiiana au tendo la ndoa kwa binadamu.
Mazoezi ya mwili ni sehemu muhimu sana ya afya ya mwanadamu na kuyafanya au kutoyafanya kunaweza kuchangia kwa kiasi kikubwa hali ya afya ya mtu.
Mazoezi ni tiba ya magonjwa mengi na hivyo basi madaktari huwasahauri watu kufanya mazoezi kwasababu ya umuhimu wake wa afya.
Daktari bingwa wa viungo vya mwili Abubakar Ahmad Tsafe wa hospitali  kuu ya Farida Gusau katika jimbo la Zamfara kaskazini mwa Nigeria, anaelezea aina mbali mbali za mazoezi zinazoweza kuboresha afya ya viungo vyo uzazi  vya wanaume na wanawake.
Daktari huyo anasema kuwa mazoezi ya viungo yanaweza kumsaidia mtu kukabiliana na adha ya kumaliza mapema tendo la ndoa wakati anapojamiiana au kutoridhishwa na tendo hilo, pamoja na matatizo ya kibofu cha mkojo.
Anasema pia mazoezi kwa upande wa wanawake huwasaidia kuimarisha mishipa ya nyonga.
Dkt Abubakar Ahmad Tsafe, anasema mazoezi ya viungo ya aina ya Kegel ni mazoezi ya tiba.
Kegel ni aina ya mazoezi rahisi yaliyoandaliwa kwa ajili ya kuimarisha misuli ya nyonga na viungo vilivyopo chini yake kwa wanaume na wanawake.
Eneo hili la nyonga pia ni pamoja na katikati ya mifupa miwili ya miguu kunakoshikilia viungo vya uzazi vya mwanamke na mwanaume.
Katika utafiti wa kina kuhusu mazoezi ya Kegel kwa wanaume na wanawake kwa pamoja, jarida la masuala ya afya la Healthline Health linasema kuwa mazoezi hayo husaidia viungo vilivyopo chini ya nyonga kuboresha mawasiliano na udhibiti wa kibofu cha mkojo na pia kuimarisha uwezo wa tendo la ngono.
Mazoezi ya viungo ya Kegel pia hufanyika ili kuimarisha misuli ya chini ya  nyonga kwani udhaifu wake unaweza kusababisha udhaifu pia wa kibofu cha mkojo na tatizo la kutoweza kufanya tendo la ndoa na kutoridhika wakati wa tendo hilo.
Dokta Tsafe anasema kuwa wakati unapofanya mazoezi ya Kegel yanakusaidia kuimarisha misuli ya kiuno, kama ni dhaifu.
Kuna sababu kadhaa zinazoweza kusababisha majeraha ya maeneo ya chini ya nyonga au kuyadhoofisha kwasababu wakati wanaume wanapokuwa vijana wanakuwa na nguvu lakini kadri umri unavyozidi kuongezeka watapata majeraha ambayo hatimaye yataathiri maisha yao ya kingono.
Kwa mujibu wa jarida la Healthline tafiti kadhaa zimeonesha kuwa kwa wanaume, mazoezi ya Kegel yamesaidia kupunguza hali za wanaume wanaoshindwa kujamiiana na kuzuwia umalizaji wa tendo la ndoa kwa haraka.
Yameongeza raha ya kujamiiana na haja ya tendo hilo miongoni mwa wanaume.
Dkt Tsafe anasema kwamba mazoezi ya kegel ni mazuri kwani husaidia mzunguko wa damu mwilini ikiwa ni pamoja na katika viungo vya uzazi chini ya nyonga na hujenga neva na misuli, na kuifanya kuwa imara zaidi.
Pia anasema kuwa kwa wale ambao hawawezi kubana mkojo, mazoezi ya kegel yanaweza kuwasaidia sana.
Kwa wanawake, matatizo mengi yanaweza kusababisha kuharibika kwa neva na kuifanya sehemu ya nyonga kuwa ngumu hususan kutokana na ubebaji wa mimba na kujifungua au matatizo ya kibofu cha mkojo au kupasuka kwa kibofu cha mkojo.
Lakini kwa kufanya mazoezi ya mara kwa mara ya Kegel, madaktari wanasema wanawake wanaweza kuimarisha misuli ya chini ya nyonga na hivyo kuifanya iwe na ufanisi.
Dkt Tsafe anasema mazoezi ya kegel yanaongeza zaidi mzunguko wa damu katika eneo la nyonga na viungo vya mbele vya mwanamke - kwasababu mazoezi yatasaidia kuondoa uchafu bila kuacha uchafu wowote katika kibofu cha mkojo.
""Yatasaidia kuimarisha neva katika eneo lote la chini ya nyonga - na uchafu utakapokwenda kwenye kibofu cha mkojo utatoka wote kabisa kwa njia ya mkojo na hivyo kuzuwia maumivu katika maeneo ya nyonga na chini yake.""
""Mazoezi ya viungo ya Kegel pia humsaidia mwanamke kuongeza hamu ya tendo la ndoa na kumsaidia kuridhika wanapojamiiana ,"" anasema daktari.
Wakati mazoezi yanapoanza, inafaa kwanza utambue chanzo cha neva je zinawasiliana.
Jarida la Healthline linasema kuwa neva hizi zinaweza kutambuliwa kwa kugandamiza kidole safi ndani ya uke kwa kubana neva za ukeka katikati ya vidole.
Njia nyingine kwa wanaume na wanawake ni kwa kujaribu kubana kibofu cha mkojo au mkojo wakati unapokojoa na kuuachilia mara kwa mara hadi umalizike.
Neva zinazoshikilia mkojo ni za nyonga ambazo mtu anaweza kuzitambua mahala zilipo - zinahitaji kuhamishwa ili kuongeza ubora na uimara wake kwa kufanya mazoezi ya  kegel.
Kuna aina tofauti za mazoezi ya Kegel - inaweza kufanyika wakati mtu amesimama au kwa kuketi au wakati umelala chini.
Aina rahisi zaidi ni ile unayofanya ukiwa umelala chini na kuweka miguu pamoja halafu unajiinua juu huku ukiwa umenyoosha kando mikono na kukunja magoti.
Dkt Tsafe anasema mazoezi ya kegel pia yanaweza kufanyika kwa sekunde kati ya tatu na tano halafu uvute pumzi kisha unyanyue nyonga juu tena.
Wanaume kwa wanawake wanaweza kufanya mazoezi haya.
Kuna Kegel nyingine unayoweza kuifanya huku ukiwa umeketi na kukunja miguu huku mguu mmoja ukiwa umekunjwa juu ya mwingine.
Hii inaweza kufanywa mara kadhaa na kisha kupumzika na kurudia.
Kuna aina nyingine ya Kegel inaweza kufanywa kama kulaza chini tumbo lakini ukiwa umeweka mkono nyuma huku ukiwa umeshikilia miguu na mikono.
Daktari anasema kwamba unapoelewa mazoezi ya Kegel unaweza kuyafanya wakati wowote na mahala popote-ndani ya nyumba au katika eneo tulivu kazini.
Unaweza kufanya mazoezi haya mara mbili kwa siku asubuhi na jioni, au wakati unapokuwa na muda.
Na kuna aina nyingi za mazoezi ya Kegel ambayo mtu anaweza kuyafanya kama unafahamu ilipo misuli ya kiuno chako."
Korea kaskazini: wanadiplomasia wa urusi waondoka nchini humo kwa kutumia 'mkokoteni' - bbc news swahili,"Chanzo cha picha, Russian Foreign Ministry/Facebook
Kundi la wanadiplomasia wa Urusi na familia zao wameondoka kwa njia isiyo ya kawaida nchini Korea Kaskazini wakiwa wanasukuma mkokoteni kwa mikono kwasababu ya hatua kali zilizowekwa kukabiliana na ugonjwa wa virusi vya corona.
Kundi la watu wanane lilisafiri kwa treni na pia basi na baada ya hapo wakalazimika kuchukua mkokoteni na kuanza kuusukuma wenyewe umbali wa takriban kilomita 1 kupitia njia ya treni hadi mpaka wa Urusi.
Korea Kaskazini imefunga njia nyingi za usafiri wa abiria kama njia moja ya kupunguza maambukizi ya virusi vya corona.
Nchi hiyo inasisitiza kwamba bado haijawahi kuthibitisha visa vya maambukizi ya ugonjwa huo lakini waangalizi wamekanusha madai hayo.
Tangu mapema mwaka jana treni na magari ya kukokotwa yamekatazwa kuingia au kuondoka nchini humo.
Ndege nyingi za kimataifa pia zilipigwa marufuku.
Wanadiplomasia wa Urusi hivyo basi wakawa wamebaki na machaguo kidogo ya njia za usafiri.
""Kwasababu mipaka imefungwa kwa zaidi ya mwaka mmoja na usafiri wa abiria kusitishwa, imechukuwa muda mrefu na safari ngumu kufiki nyumbani,"" Waziri wa Urusi wa Mambo ya Nje amesema hivyo katika ujumbe wa Facebook.
Picha zilizotolewa na wizara zimeonesha wanadiplomasia hao wakisukuma mikokoteni walioweka mabegi yao licha ya hali ya hewa ambayo ni baridi.
Pia walionekana wakisherehekea wakati wanavuka mpaka kuingia Urusi.
Kundi lillokuwa likisafiri lilijumuisha mtoto wa miaka 3 wa mwanadiplomasia wa ngazi ya juu, ambalo lilikuwa limesafiri kwa saa 32 kwa kutumia treni na saa mbili kwa basi kutoka Pyongyang hadi mpaka wa Urusi.
Na kisha kundi hilo likasafiri kwa basi hadi uwanja wa ndege wa Vladivostok.
Hatua zilizowekwa na Pyongyang za kukabiliana na ugonjwa wa corona zimeathiri usafiri na ufikiaji wa huduma za msingi.
Pia vikosi zaidi vimepelekwa katika maeneo ya mpakani chini ya maagizo ya kuzuia chochote chenye uwezekano wa kusambaza virusi vya corona.
Katika kipindi cha mwaka mmoja uliopita, wanadiplomasia wengi wa kigeni wameondoka nchini humo na balozi za nchi za magharibi pia zimefungwa.
Wasafiri wengi walivuka mpaka na kuingia China, ingawa kulikuwa na ndege moja tu Machi mwaka jana ya kuelekea Vladivostok iliyokuwa imebeba wanadiplomasia kutoka Ujerumani, Urusi, Ufaransa, Uswizi, Poland, Romania, Mongolia na Urusi."
Virusi vya corona: uchina yasema haikuwapima corona wanadiplomasia wa marekani kwa kipimo cha njia ya haja kubwa - bbc news swahili,"Chanzo cha picha, AFP
China imekanusha kwamba ililazimisha wanadiplomasia wa Marekani kufanyiwa vipimo vya corona kupitia njia ya haja kubwa
China imekanusha madai kwamba ililazimisha wanadiplomasia wa Marekani kufanyiwa vipimo vya corona kupitia njia ya haja kubwa
IMAGE  media claimed that diplomats were made to undergo the tests
China imekanusha madai ya kwamba ililazimisha wanadiplomasia wa Marekani kufanya uchunguzi wa virusi vya corona kupitia njia ya haja kubwa.
Vyombo vya habari vya Marekani vimesema kwamba wanadiplomasia walikuwa wamelalamika baada ya kulazimishwa kupitia mchakato huo.
Baadhi ya miji ya China imeanzisha uchunguzi wa virusi vya corona kwa kupitia njia ya kupitisha haja kubwa huku wataalamu wakidai kwamba kuna madai njia hiyo inaongeza uwezekano wa kubainika kwa maambukizi ya virusi hivyo. Nchi hiyo kwa kiasi kikubwa imefanikiwa kudhibiti virusi hivyo vya corona.
Aina mpya ya virusi vya corona: Je, tunajua nini?
Je wajua kuna 'aina tofauti' za corona?
Msemaji wa mambo ya nje wa China Zhao Lijian amekanusha madai hayo Alhamisi, na kuelezea vyombo vya habari kwamba ""China haijawai kutaka wanadiplomasia wa Marekani waliopo nchini China kufanyiwa uchunguzi wa virusi vya corona kupitia njia ya kupitisha haja kubwa"".
Wiki jana, gazeti la Washington Post liliripoti kwamba baadhi ya wafanyakazi walikuwa wameiambia wizara ya mambo ya nje kwamba wametakiwa kufanya uchunguzi huo.
Uchunguzi wa aina hiyo unajumuisha kuingizwa pamba urefu wa sentimita 3-5 sawa na (inchi 1.2-2.0) katika njia ya kupitisha haja kubwa na kuanza kuizungusha taratibu.
Bado haijafahamika ni wanadiplomasia wangapi wa Marekani huenda wamefanyiwa uchgunguzi wa virusi vya corona kupitia njia hiyo.
""Wizara ya mambo ya nje haikuwahi kukubali uchunguzi wa corona kupitia njia hii na tumeipinga moja kwa moja kupitia ofisi ya Wizara wa mambo ya nje baada ya kubaini kwamba baadhi ya wafanyakazi wamelazimishwa kufanyiwa,"" Msemaji wa wizara ya mambo ya nje amezungumza na Vice News Jumatano.
Wizara ya mambo ya nje iliongeza kwamba imearifiwa na Beijing kuwa uchunguzi huo ulifanyika kimakosa.
China ilianzisha uchunguzi wa corona kupitia njia ya haja kubwa mnamo mwezi Januari.
Li Tongzeng, daktari wa magonjwa ya kuambukiza na kupumua nchini China aliviambia vyombo vya habari kuwa uchunguzi kwa njia hiyo unaondoa makosa ya kutobainika kwa aliyepata maambukizi ikilinganishwa na njia ya mdomo na pua.
Ingawa alisisitiza kuwa chanjo hiyo inafanyika kwa makundi fulani kama watu walio karantini."
Virusi vya corona: ubalozi wa marekani wawaonya watu wanaotaka kusafiri nchini tanzania - bbc news swahili,"Ubalozi wa Marekani nchini Tanzania umeonya wasafiri wanaotaka kutembelea taifa hilo kutofanya hivyo kutokana na uwepo wa maambukizi makubwa ya virusi vya corona na kwamba serikali haijatoa takwimu zozote tangu ilipofanya hivyo mwezi Aprili mwaka jana.
Taarifa hiyo ya ubalozi wa Marekani inasema taifa hilo la Afrika Mashariki kwa kipindi chote cha mlipuko wa corona halijaweka marufuku ya kutoka nje kwa raia wake lakini pia halijachukua hatua nyingine kama kutoa miongozo ya namna bora za mikusanyiko kufanyika na matumizi ya usafiri wa umma.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Onyo hili la Marekani linakuja siku chache baada ya  Rais wa Tanzania John Magufuli kusema kuwa  serikali yake haijamzuia mtu yeyote kuvaa barakoa, japo anashauri matumizi ya barakoa zilizotengenezwa nchini akisema anaamini baadhi ya zile zinazoagizwa kutoka nje sio salama.
Kauli hiyo ya Bwana Magufuli aliyoitoa Jumapili  katika kanisa moja jijini Dar es Salaam iliashiria    kuwa amebadili msimamo wake kuhusu ugonjwa wa Covid 19. Kabla ya hapo, kiongozi huyo alisikika akibeza hadharani matumizi ya barakoa akisema nchi yake imefanikiwa kutokomeza maambukizi ya corona...Magufuli: 'Hatujazuia matumizi ya barakoa'
Hata hivyo kituo cha kupambana na magonjwa cha Marekani kinawaelekeza watu kutosafiri nchini Tanzani licha ya taifa hilo kusema liko salama kutokana na kutumia njia mbambali za asili ikiwemo kujifukiza na hata matumizi mimea na matunda.
Lakini shirika la Afya Ulimwenguni (WHO) limeonya dhidi ya kutumia maji ya moto kwaajili ya kuoga kama sehemu ya kumaliza virusi, hii ni hatari sana unaweza kuungua... Je, kujifukiza ni tiba ya corona?
Mara kadhaa Rais  wa nchi hiyo John Pombe Magufuli ameeleza kutokuwa na imani na chanjo ya corona inayotolewa kwingineko duniani na hata kuwalaumu baadhi ya watu waliokwenda ng'ambo na kupatiwa chanjo na ''kurejea na corona ya ajabu ajabu''
Rais Magufuli amekuwa akisisitizia kuwa  vita ya uchumi ni kubwa na ni mbaya hivyo kuwataka raia wa Tanzania kusimama imara na kumtanguliza Mungu mbele kwani hakuna linaloshindikana kwake iwapo watamuomba kwa uaminifu.
Hivi karibuni alitangaza siku tatu za maombi ambapo aliwataka waumini wa dini zote kufunga na kusali kuliombea taifa dhidi ya virusi vya corona hii ikiwa ni mara ya pili anawataka Watanzania kufanya hivyo.
Mwaka jana wakati maambukizi ya virusi hivyo yalipopamba moto kote  duniani Rais Magufuli  aliwataka Watanzania kutokuwa na hofu na kusali na baadae kutangaza taifa hilo limeishinda corona kauli ambayo ameendelea kuishikilia na kuisisitiza ''kama mwaka jana tulishinda na mwaka huu tutashinda'', alisema wiki iliyopita.
Taarifa hiyo ya ubalozi wa Marekani  inaonya kuwa huenda hospitali na vituo vya afya vikazidiwa na wagonjwa kutokana idadi kubwa ya watu kuambukizwa virusi  vya corona,  lakini upimaji wa virusi hivyo si wa uhakika kwani baadhi ya wale waliopimwa na kupatiwa vyeti vya kuonyesha hawana maambukizi hayo walipopimwa kwenye mataifa mengine walibainika kuwa na virusi hivyo.
Siku kadhaa zilizopita Oman nao walipiga marufuku wasafiri kutoka nchini Tanzania kuingia nchini humo, marufuku ambayo inatarajiwa kudumu kwa muda wa siku 15. Habari kutoka nchini Oman zinasema kuwa, hatua hiyo imetokana na maamuzi yaliyotolewa na kamati ya udhitibi wa Corona nchini humo.
Kamati hiyo imewataka wananchi wa Oman kutosafiri nje ya nchi ili kuzuia maambukizi na ikibidi kusafiri basi kuwe na sababu maalum. Marufuku hiyo inatarajiwa kuathiri pakubwa wasafiri kutoka Tanzania hasa ikizingatiwa kuwakwamba, kuna watu wengi wanaosafiri kila siku kuelekea Oman wakitokea katika nchi hiyo ya Afrika Mashariki.
Taarifa hiyo imekwenda mbali zadi na kuonya juu ya uwepo wa vitisho vya ugaidi kwenye maeneo ya kusini mwa Tanzania, Mkoa wa Mtwara ambao unapakana na nchi ya Msumbuji ambako kundi la dola la kiislamu IS lilatangaza uwepo wake mwaka jana.
Ubalozi wa Marekani unasema makundi ya kigaidi yanaweza kufanya mashambulizi kirahisi na kukiwa hakuna onyo kwa walengwa zikiwemo balozi, misikiti na maeneo yanayokaliwa na raia wa kigeni.
Katika kukabiliana na athari za mashambulio ya kigaidi, Tanzania imekuwa ikilinda eneo la mpaka wake. Mwezi Mei mwaka jana ilipeleka vikosi vyake kwenye mpaka kati ya nchi hiyo na Msumbiji baada ya kuibuka kwa mashambulizi yaliyotekelezwa na wanamgambo kutoka kaskazini mwa Msumbiji, wanamgambo ambao wamekuwapo tangu mwaka 2017...Tanzania yapeleka wanajeshi wake mpakani na Msumbiji
Aidha taarifa hiyo umegusia juu ya haki za watu wanaoshiriki mapenzi ya jinsia moja na kueleza kundi hilo limekuwa likibugudhiwa kwa namna mbali mbali nchini Tanzania na wakati mwingine hata kukamatwa na kutuhumiwa kwa tuhuma mbali mbali na wakati mwingine hata kufanyiwa vipimo kwa nguvu.
Licha ya  kuwepo kwa taarifa za unyanyasaji dhidi ya wapenzi wa jinsia moja, serikali ya Tanzania kupitia Wizara yake ya Mambo ya nje mwaka 2018 ilitoa tangazo lake rasmi, kujitenga na hatua ya aliyekuwa Mkuu wa Mkoa wa Dar es Salaam Paul Makonda aliyekuwa ameanzisha kampeni ya kuwakamata na kuwashitaki ''mashoga''...Serikali ya Tanzania 'yamruka' Makonda
Taarifa hiyo ilisema kuwa kampeni hiyo ilikuwa ni mawazo binafsi ya Makonda na si msimamo rasmi wa serikali na kwamba serikali itaendelea kuheshimu miaktaba yote ya kimataifa ambayo imesaini na kuiridhia."
Virusi vya corona: zijue habari njema kuhusu corona mwaka mmoja baada ya janga - bbc news swahili,"Chanzo cha picha, Getty Images
Mwaka mmoja uliopita niliandika makala juu ya vipengele 10 ambavyo ni taarifa njema juu ya virusi vya corona lengo likiwa ni kuonesha sayansi, ufahamu wa janga hili na ushirikiano ni muhimu katika kukabiliana nalo.
Hatujui kitakachotokea miezi ijayo na virusi vipya ni moja ya sababu ya kutia hofu lakini mwaka mmoja baadaye, ujumbe bado ni ule ule:
Mwaka mmoja uliopita, tulifurahishwa na taarifa kwamba zaidi ya mwezi mmoja tu tangu kuripotiwa kwa kisa cha kwanza cha maambukizi ya virusi vya corona, tayari kulikuwa na majarida  164 ya sayansi yanayoweza kufikiwa na watu kuhusu virusi vipya vya corona.
Leo hii idadi hiyo imeongezeka zaidi ya mara 600 na machapisho hayo sasa hivi yanapita makala 100,000, ikilinganishwa na ya ugonjwa wa ""malaria"", kwa mfano. Zaidi ya utafiti 4,800 sasa hivi unaendelea juu ya tiba na chanjo ambao umesajiliwa.
Mwaka mmoja uliopita ilisemekana kwamba kuna majaribio mapya manane ya virusi na chanjo dhidi ya ugonjwa wa virusi vya SARS-CoV-2.
Kulingana na tovuti ya bioRENDER, sasa hivi kuna zaidi ya chanjo 195 huku 71 tayari zikiwa zinafanyiwa majaribio.
Chanzo cha picha, Getty Images
Hakujawahi kuwekezwa pesa nyingi kama kipind hiki, ushirikiano wa hali ya juu katika uvumbuzi wa chanjo kati ya mashirika ya umma na serikali, vituo vya utaafiti, vyuo vikuu, makampuni ya kutengeneza dawa na mashirika yasiyo ya serikali.
Baadhi ya majaribio yamefutiliwa mbali lakini kuna yale ambayo yameendelezwa na WHO: Pfizer / BioNTech na Moderna na teknolojia ya mRNA, AstraZeneca / Oxford na Sputnik V teknolojia ya virusi na Sinopharm ya China zikiwa zinaendeleza utafiti wake.
Takriban chanjo 20 tayari zimeingia katika awamu ya tatu ya majaribio na huenda zikaidhinishwa wiki au miezi michache ijayo, ikiwa matokeo yake yatakuwa ya kutosheleza.
Moja ya athari kubwa kwa chanjo ni kuweka maisha hatarini kitu ambacho hutokea muda mfupi baada ya mtu kupewa chanjo.
Takwimu za mwezi wa kwanza zinaonesha chanjo zimetathminiwa nchini Marekani ambapo zaidi ya dozi milioni 17.5 zimetolewa.
Na hadi kufikia sasa ni visa kidogo sana ambavyo vimejitokeza dhidi ya chanjo hizo.
Hii inawakilisha chini ya visa 4 kwa dozi milioni ya chanjo zote zilizotathminiwa. Pia hakuna kifo ambacho kimeripotiwa kutokana na chanjo hizo.
Chanzo cha picha, Getty Images
Ikiwa italinganishwa na idadi ya visa vya ugonjwa wa Covid-19 na vifo vilivyotokea, faida ya itakonayo kwa kupata chanjo inakuwa ya juu kuliko ya athari zake.
Israel ni nchi yenye idadi kubwa ya watu ambayo tayari imetoa chanjo. Mapema Februari na tangu kuanza kwa kampeni mnamo mwezi Desemba, zaidi ya watu milioni 3.67 wa Israel wamepokea dozi ya kwanza ya chanjo ya Pfizer / BioNTech mRNA.
Utafiti wa awali unaonesha kuwa chanjo hiyo ina ufanisi.
Baada ya dozi zaidi ya milioni 160 ya chanjo dhidi ya virusi vya Covid-19 kutolewa, imani ya watu katika chanjo hizo imeendelea kuongezeka.
Kwa mfano, utafiti uliofanyiwa watu 13,500 kutoka nchi 15 za Ulaya, Asia na Australia ulifanyika kati ya Novemba 2020 na Januari 2021.
Novemba, kabla ya mataifa kuanza kuidhinisha matumizi ya chanjo, asilimia 40 pekee ya waliofanyiwa utafiti ndio wangependa kupata chanjo ya virusi vya corona na zaidi ya asilimia 50 walikuwa na wasiwasi wa athari ya chanjo hizo.
Lakini kufikia Januari, zaidi ya idadi nusu walitaka kupata chanjo na idadi ya watu waliokuwa na wasiwasi wa athari inayoweza kutokea ilikuwa imepungua.
Chanzo cha picha, Getty Images
Majaribio ya mfumo wa kinga dhidi ya virusi vya SARS-CoV-2 hayaoneshi uwezo kamili, muda na kumbukumbu ya mfumo wa kinga dhidi ya virusi.
Kujua namna mfumo wa kinga unavyofanyakazi baada ya kupata virusi ni muhimu kutathmini uwezo wa kujilinda dhidi ya maambukizi kwa mara nyingine.
Tayari tunajua kwamba ugonjwa wa virusi vya corona ni zaidi ya pneumonia.
Kuna mengi yanayofahamika juu ya ugonjwa huo na ingawa sasa hivi hakuna dawa za kukabiliana na virusi hivyo, kuna machanganyiko wa tiba ambao unaweza kuudhibiti kwa kiasi kikubwa na kupunguza idadi ya wanaofariki dunia.
Kulikuwa na wasiwasi mkubwa juu ya ugonjwa wa virusi vya SARS-CoV-2 ukiingiliana na magonjwa mengine ya kupumua.
Hata hivyo ilibainika kwamba ugonjwa wa SARS-CoV-2 unaambatana kwa karibu na magonjwa mengine ya virusi kama vile mafua na matatizo ya kupumua ambayo yanasababisha pneumonia na ndio sababu ya wengi kulazwa hospitali na vifo kwa kundi la watu walio katika hatari ya kupata maambukizi.
Chanzo cha picha, Getty Images
Athari za virusi vipya vya ugonjwa wa corona huenda visiwe na chanjo makhususi.
Kwasababu mabadiliko ya kijenetiki huenda yakaathiri namna virusi vinavyojiendesha na hivyo basi ni muhimu kufuatiliwa.
Taarifa njema ni kwamba hilo linaweza kufanyika na kujua mabadiliko yanayotokea kwenye virusi husika.
Chanzo cha picha, Getty Images
Hatujui namna janga hilo litakavyoendelea siku zijazo.
Hasa ukizingatia madhara yake siku za hivi karibuni, kuna uwezekano mkubwa kukawa na mawimbi mapya ya virusi hivyo lakini yasiyokuwa na nguvu.
Chanzo cha picha, Getty Images
Lakini taarifa njema ni kwamba kiwango cha athari zake kimataifa, zimepungua.
Taarifa zaidi kuhusiana na virusi vya corona:"
Je ni akina nani wamefariki tanzania mfululizo kwa kipindi kifupi na kwa sababu zipi? - bbc news swahili,"Walatini wana msemo maarufu; Mors certa, incerta vita. Kwa tafsiri ya Kiswahili maneno hayo yana maana "" kifo ni lazima, kuishi ni bahati"". Msemo huu mara nyingi humaanisha kwamba katika maisha ya binadamu, jambo la uhakika zaidi kuliko yote mengine ni kwamba kuna siku mwanadamu ataondoka duniani.
Hata hivyo, wakati vifo vinapotokea kwa watu wengi - maarufu na wasio maarufu na tena katika kipindi kifupi na kwa mfululizo, hilo haliwezi kuwa jambo la kawaida. Na wakati vifo hivyo vinapotokea katika wakati dunia inakumbana na tatizo lililotangazwa na shirika la afya duniani (WHO kuwa ni janga; maswali yanakuwa mengi zaidi.
Ndiyo hali inayoikumba nchi ya Tanzania kwa sasa. Katika kipindi cha takribani mwaka mmoja kuanzia Machi mwaka jana hadi Februari mwaka huu, kumekuwa na taarifa nyingi za vifo vya watu mashuhuri na wasio mashuhuri. Hata hivyo, vifo vya watu mashuhuri vimetikisa zaidi kwa sababu wengi wao maisha yao yanawagusa watu wengi. Wengine, maisha yao yanagusa nchi kabisa.
Hili ndilo jambo lililosababisha baadhi ya magazeti yanayochapwa kwa lugha ya Kiswahili nchini Tanzania  kuandika taarifa zinazoeleza mshtuko uliopo baada ya vifo hivyo. Ni mshtuko kwa sababu kinachotokea sasa hakijawahi kuonekana katika historia ya nchi tangu ipate uhuru wake zaidi ya miaka 60 iliyopita.
Chanzo cha picha, National Bereau of Statistics/ Tanzania
Kwa mujibu wa takwimu rasmi za Idara ya Taifa ya Takwimu (NBS), zilizotokana na Sensa ya Watu na Makazi ya mwaka 2012, zinaonyesha kwamba  kwa wastani, Watanzania tisa kati ya kila 1000 hufariki dunia kila mwaka hapa nchini.
Kama tutachukulia kwamba Tanzania ina watu milioni 60 sasa, maana yake mwaka huu ilikadiriwa watu 540,000 watapoteza maisha kwa sababu mbalimbali. Hizi ni takwimu rasmi za serikali. Lakini, shirika la ujasusi la Marekani, linaeleza kwamba kiwango hicho cha vifo (crude death rate) kinafikia watu saba kwa kila watu 1,000. Kwa sababu hiyo, Tanzania wanakufa watu wachache kwa mwaka kulinganisha na marekani kwa sababu kwa wao, kiwango ni wastani wa watu nane kwa kila wananchi 1000.
Chanzo cha picha, Benno Ndulu/ facebook
Kuna uwiano usio sawa baina ya mkoa na mkoa au mijini na vijijini. Mkoa wa Njombe, kwa mfano, kiwango ni watu 13.5 kwa kila watu 1000. Kwa maana hiyo, kama njombe ingekuwa ni nchi yenye idadi sawa na ya Tanzania, watu 810,000 wangekuwa wanakufa kila mwaka katika taifa hilo.
Kwa hiyo, ni vigumu kufahamu idadi kamili ya watu wanaofariki kwa mwaka. Huwezi kusema mwaka huu idadi ni kubwa au ndogo lakini kitakwimu, unaweza tu kufanya makisio kutokana na taarifa kama hizo za NBS na Sensa.
Hata hivyo, kwa msomaji wa magazeti na mitandao ya kijamii nchini Tanzania, anaweza kuamini kwamba kuna uwezekano kwamba mwaka huu mmoja utakuwa umeweka rekodi ya kuwa na vifo vingi kulinganisha na miaka mingi ya nyuma
Wakati wa vikao vya Bunge vya kujadili bajeti mwaka jana, wabunge watatu akiwamo aliyekuwa Waziri wa Sheria na Katiba, Dk. Augustine Mahiga, walifariki dunia wakati wa mkutano huo wa Bunge. Wengine waliofariki kwenye mkutano huo Julai mwaka Jana walikuwa ni aliyekuwa Mbunge wa Viti Maalumu (CCM), Gertrude Lwakatare na aliyekuwa Mbunge wa Sumve, Richard Mganga Ndasa.
Chanzo cha picha, MLIMA WA MOTO
Katika historia ya Bunge la Tanzania huru, haijawahi kutokea kwa wabunge watatu kupoteza maisha wakati wa mkutano mmoja wa Bunge. Wabunge hao walikuwa ni wa mkutano mmoja tu lakini mwaka huu pekee, tayari wabunge wengine wawili wamefariki dunia kwa sababu tofauti; Martha Umbulla kwa kuugua na Atashasta Nditiye kwa ajali ya gari.
Wabunge hao watatu wote walionekana kuwa na afya njema na walikuwa Dodoma kushiriki mkutano huo. Taarifa za vifo vyao zilishtusha watu wengi kwa sababu vyote vilikuwa vifo vya ghafla na vilivyofanana na vingine vya wananchi wengine.
Chanzo cha picha, Getty Images
Katika wakati akina Mahiga na Ndasa wanafariki dunia, kulikuwa pia na taarifa nyingine za Watanzania katika maeneo mbalimbali waliokuwa wakitajwa kufa kwa wingi na kulikuwa na video kadhaa kwenye mitandao ya kijamii zikionesha watu wakizikwa.
Pamoja na wabunge hao, mwaka jana na mwaka huu tumeshuhudia pia watu wengine mashuhuri kama rais mstaafu, Benjamin Mkapa, waziri mstaafu Arcardo Ntagazwa, Augustino Ramadhani, Nsa Kaisi, Bakari Mwapachu, Dk. Masumbuko Lamwai, Askofu Anthony Banzi, Asha Muhaji na Khalifa Ilunga (C Pwaa) aliyekuwa msanii mashuhuri wa muziki wa kizazi kipya hapa nchini.
Wanahabari pia wamekumbwa na misiba katika wakati huu ambapo mwandishi mkongwe, Jimmy Mdoe na mwingine mwandishi mashuhuri wa habari za mazingira, Vedasto Msungu, nao walifariki dunia katika kipindi cha ndani ya wiki moja tu.
Chanzo cha picha, MITIMINGI/FACEBOOK
Kati ya wikiendi iliyopita na usiku wa kuamkia Februari 22 mwaka huu, Tanzania imepoteza wachumi wawili ambao ni miongoni mwa wachumi bora zaidi ambao taifa limewahi kuzalisha; Gavana wa zamani wa Benki Kuu ya Tanzania (BoT), Profesa Benno Ndullu na Katibu Mkuu wa zamani wa Wizara ya Fedha, Dk. Servacius Likwelile. Wawili hawa walihusika kwa kiasi kikubwa kwenye ujenzi wa sera za kiuchumi za nchi yao kwa kipindi cha muongo mmoja na nusu uliopita.
Tasnia ambazo zinaoneka kukumbwa na misiba kila uchao ni kama vile wanasheria, waandishi, viongozi wa dini na wanasiasa ambao kazi zao zinafanana kwa vile wanatakiwa kukutana na watu mbalimbali katika utekelezaji wa majukumu yao.
Katikati ya Januari mwaka huu, Chama cha Wanasheria Tanganyika (TLS), kilitoa orodha iliyoonyesha takribani dazeni ya majina ya wanasheria waliopoteza maisha tangu kuanza kwa mwaka huu pekee. Taarifa hiyo ilitolewa na rais wa tls, rugemeleza nshala na iliibua mjadala mrefu katika jamii ya watanzania mitandaoni na zaidi katika duru za mawakili na tasnia ya sheria kwa ujumla.
Dunia nzima sasa inalia na ugonjwa wa Korona ambao umethibitishwa kuua mamilioni ya watu duniani na kuacha mamilioni wengi zaidi wakiwa bado wanaugua au wamewahi kupata maambukizi ya virusi hivi.
Chanzo cha picha, AFP
Kwa namna baadhi ya vyombo vya habari vinavyoripoti kuhusu vifo vinavyoendelea kutokea nchini Tanzania, ni rahisi kuhusisha ugonjwa wa Korona na vifo hivyo. Hata hivyo, ukweli ni kwamba si kila anayekufa ghafla au kwa magonjwa mengine wakati huu ni kwa sababu ya ugonjwa huo. Ni muhimu kurudi kwenye takwimu zinazotuambia kwamba hata pasipo Korona, watu zaidi ya 500,000 walikuwa wafe mwaka huu.
Lakini, si sahihi pia kusema kwamba miongoni mwa waliofariki dunia ni Maalim Seif Shariff Hamad pekee ndiye aliyefariki kwa ugonjwa huo kwa sababu tu chama chake cha ACT Wazalendo kilipata maono na ujasiri wa kutangaza ugonjwa wake.
Familia za marehemu wote waliotangulia mbele ya haki katika kipindi cha mwaka mmoja uliopita zinajua nini vilikuwa vyanzo vya vifo hivyo. Watanzania wana tabia ya kutoa majina mengi yasiyo rasmi kama tafsida au namna ya kuepuka matatizo na mamlaka zinazotawala.
Kwa sababu msimamo wa serikali kuhusu ugonjwa wa Korona unajulikana, Watanzania sasa wanaita ugonjwa huo ""changamoto ya upumuaji"" ikiaminika hiyo ni njia salama kutoa taarifa kwa wahusika kuhusu sababu za kifo na wakati huohuo kukwepa kuingia kwenye matatizo na vyombo vya dola.
Kwa sababu Watanzania ni watu wanaosikiliza na kufuatisha maelekezo ya viongozi wao - tabia hii inaweza pia kufanya kazi nyingine; ya kuwaeleza nini hasa wanatakiwa kufanya ili kulinda uhai wao katika nyakati hizi ngumu."
Je kwanini baadhi ya nchi zinashauri watu wavae barakoa mbili? - bbc news swahili,"Kuna aina nyingi za vitu unavyoweza kuvitumia kufunika uso-na katika baadhi ya nchi ushauri umeanza kubadilika kadri tunabaini  zaidi kuhusu usambaaji wa virusi. Lakini je ni kwanini baadhi ya nchi sasa zinashauri kwamba watu wasivae barakoa moja pekee, bali aina mbili za tofauti za barakoa?"
"Virusi vya corona: idadi ya vifo 500,000 marekani 'ni hatua ya kuumiza sana' asema biden - bbc news swahili","Rais wa Marekani, Joe Biden amehutubia taifa baada ya kurekodi vifo 500,000 vilivyotokana na virusi vya corona, idadi kubwa zaidi kufikiwa ulimwenguni.
''Kama taifa, hatuwezi kukubali mwisho huu mbaya. Tunapaswa kuepuka kufa ganzi kwa huzuni,'' alisema.
Rais na Makamu wa Rais , na wake zao, kisha walikaa kimya nje ya White House wakati wa tukio la kuwasha mshumaa.
Zaidi ya Wamarekani milioni 28.1 wamepata maambukizi ambayo pia ni idadi ya juu zaidi duniani.
''Leo ninawaomba Wamarekani kukumbuka. Kukumbuka wale tuliowapoteza na kuwakumbuka tuliowaacha,''
Rais Biden alisema akiwataka Wamarekani kupambana na Covid-19 kwa pamoja.
Bwana Biden aliamuru bendera zote kwenye maeneo ya serikali zishushwe nusu mlingoti kwa siku tano.
Katika ikulu ya White House, alifungua hotuba yake kwa kueleza kuwa idadi ya Wamarekani waliokufa na virusi vya corona ni kubwa zaidi kuliko ilivyokuwa idadi ya vifo vya vita vya kwanza vya dunia, vita vya pili vya dunia , na vita vya Vietnam ukijumuisha kwa pamoja.
""Leo tunaashiria hatua mbaya sana, yenye kuumiza moyo - 500,071 wamekufa,"" alisema.
""Mara nyingi tunasikia watu wakielezewa kama Wamarekani wa kawaida,"" aliendelea kusema. ""Hakuna kitu kama hicho, hakuna kitu cha kawaida juu yao. Watu tuliopoteza walikuwa zaidi ya watu wa kawaida . Walikuza vizazi. Walizaliwa Marekani, walihamia Marekani.""
""Wengi wao walivuta pumzi yao ya mwisho wakiwa peke yao Marekani,"" aliendelea.
Chanzo cha picha, Reuters
Alieleza mfano wa aliyoyapitia kwa uchungu- mke wake na binti yake walipoteza maisha katika ajali ya gari mwaka 1972 na mmoja wa vijana wake alifariki kwa saratani ya ubongo mwaka 2015.
''Kwangu mimi, kupambana na huzuni na uchungu ni kulitafuta kusudi,'' alisema.
Jinsi Bwana Biden anavyoshughulikia janga la Covid-19 ni tofauti na mtangulizi wake Donald Trump, ambaye alikuwa na mashaka kuhusu athari za vieusi na kuwa na msimamo kuwa suala la kuvaa barakoa lilikuwa likifanywa kisiasa na hatua nyingine za kuzuia kuenea kwa virusi vya corona.
Chanzo cha picha, Getty Images
Tarehe 19 mwezi Januari, siku moja kabla ya Bw. Biden kuingia  madarakni aliadhimisha kumbukumbu ya vifo vya watu 400,000 nchini humo waliopoteza maisha kutokana na virusi vya corona
Tukio la siku ya Jumatatu, limekuja kwa takribani mwezi mmoja baadae.
Kwingineko jijini Washington , kengele katika kanisa ilipigwa mara 500, kwa ajili ya maelfu ya Wamarekani waliopoteza maisha kutokana na janga hilo.
Idadi ya Wamarekani waliokuwa na virusi vya corona ni karibu mara mbili ya nchi ya pili kuwa na idadi kubwa ya maambukizi- India ( milioni 11) na Brazil ( milioni 10.1). Brazil ni ya pili ulimwenguni kwa kuwa na vifo 244,000 wakati Mexico ya tatu ikiwa na vifo  178,000.
Watu miaka 10 kuanzia sasa watazungumzia kuhusu historia mbaya katika nchi hii, kuwa na idadi kubwa waliokufa kutokana na ugonjwa huu,'' mtaalamu wa masuala ya kinga Dkt Anthony Fauci, aliiambia CNN Jumapili.
''Ni namba inayoshtua. Mwaka jana sikuweza kufikiri kuwa watu nusu milioni wanaweza kupoteza maisha kutokana na ugonjwa huo,'' alisema Dkt Ashish Jha, kutoka shule ya afya ya Chuo Kikuu cha Brown.
''Tuna uwezo, rasilimali nyingi katika nchi hii…hili liliweza kuzuilika na halikupaswa kutokea. Na sasa tuko hapa,'' aliiambia BBC. ''Na ninafikiri tunapaswa kuangazia namna zote ambazo tulikosea katika kushughulikia suala hili.''
Takribani Wamarekani 90,000 zaidi wanatarajiwa kupoteza maisha kutokana na virusi vya corona ifikapo tarehe 1 mwezi Juni, kwa mujibu wa matarajio ya hivi karibuni kutoka Chuo Kikuu cha Washington, Taasisi ya takwimu za afya na tathimini. (IHME)
Taasisi hiyo inakadiria kuwa mpaka mwishoni mwa mwezi Mei, virusi vitaua Wamarekani 500 kwa siku- idadi ya chini kwa makadirio ya vifo 2,000 kwa sasa.
Idadi ya watu wanaofikishwa hospitalini imepungua kwa siku 40 mfululizo wakati ambapo chanjo karibu milioni 1.6 zikitolewa kwa Wamarekani kila siku.
Lakini wataalamu wana wasiwasi kuhusu idadi ya aina virusi vipya nchini humo, ambavyo vinaweza kusababisha milipuko mipya ya ugonjwa huo."
Virusi vya corona: who yaomba tanzania kutoa takwimu ya walioambukizwa corona - bbc news swahili,"Chanzo cha picha, AFP
Shirika la Afya Duniani WHO, kwa mara nyingine tena limetoa wito kwa mamlaka nchini Tanzania kuanza kutoa takwimu za watu waliambukizwa ugonjwa wa Covid 19 likisema itasaidia kuwakinga Watanzania na wale wanaotangamana nao.
Hii sio mara ya kwanza WHO limetoa ombi hili tangu serikali ilipoacha kutoa takwimu ya maambukizi ya Covid 19 na idadi ya vifo vilivyotokana na ugonjwa huo.
Katika taarifa yake ya hivi punde kuhusu mwenendo wa Covid 19 nchini Tanzania, shirika hilo lilielelezea wasi wasi wake kuhusu idadi ya wasafiri wa Tanzania waliopatikana na kuwa na virusi vya corona.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Huku hayo yakijiri, Waziri Mkuu wa Tanzania Kasim Majaaliwa  ametoa wito kwa watu kuchukua tahadhari dhidi ya kueneza virusi vya corona kwa kuzingatia muongozo wa afya uliyowekwa  ikiwa ni pamoja na kuvalia barakoa.
Bw. Majaaliwa alisema hayo katika ibada ya mazishi ya katibu mkuu kiongozi mhandisi Balozi John Kijazi aliyefariki Jumatano kutokana na ugonjwa ambao chanzo chake hakikutajwa.
Leo ni siku ya mwisho ya maombi yaliyotangazwana Rais  John Magufuli kupitia ombi alilotoa kwa viongozi wa kidini kufanya ibada maalum ya kulinda nchi dhidi ya kuenea kwa virusi vya corona
Mapema mwaka jana, rais pia alitoa wito kama huo wa maombi ya siku tatu kwa taifa  na baadaye kutangaza kuwa taifa limefanikiwa kukabiliana na Covid 19."
Fahamu tatizo la kutohesabu wafu afrika - bbc news swahili,"Chanzo cha picha, AFP
Ni mataifa manane pekee barani Afrika kati ya zaidi ya 50 yalio na mifumo mwafaka ya kuhesabu idadi ya wafu , uchunguzi wa BBC umebaini.
Hii sio tu kufeli kwa serikali kutambua majanga yanayowakumba watu binafsi lakini ina athari kubwa katika utengenezaji wa sera za serikali.
Mataifa yote isipokuwa mawili  barani Ulaya - Albania na Monaco yana mifumo ya kusajili watu waliokufa duniani  na barani Asia ni juu ya nusu ya tathmini ya data hiyo ya UN ndiyo inayoonyesha.
Lakini barani Afrika ni mataifa ya Misri, Afrika kusini, Tunisia na Algeria ,Cape Verde, São Tomé Príncipe, Seychelles na Mauritius ambayo yana kile kinachotajwa kuwa mifumo inayofanya kazi ya usajili wa iadi ya raia inayojulikana kama  CRVS - inayorekodi vifo vya watu.
Mataifa yote yaliochunguzwa na BBC ikishirikiana na watafiti kutoka kwa tume ya kiuchumi ya Umoja wa Mataifa UNECA, yana mifumo ya kusajili vifo.
Lakini mara nyingi huwa imenakiliwa katika daftari tu,  unapochunguza hawana mifumo hiyo iliohifadhiwa kidijitali.
Habari hiyo inaweza kutumika katika maeneo ya makaazi lakini hayawezi kusajili mwenenedo wa vifo katika viwango vya kitaifa
Wakati wa mlipuko wa virusi vya ebola na hivi sasa corona , kuwa na picha ilio sawa kuhusu ni nani anayefariki kutokana na nini na eneo gani ni muhimu katika kubaini ni wapi usambaza raslimali na ufadhili unapaswa kufanyika.
Hili pia lina athari kwa kufuatilia vifo vya akina mama na watoto kwa kuwa kuna idadi kubwa ya watoto ambao huzaliwa kwao na hata vifo vyao hukosa kurekodiwa.
Hatua hii sio tu hukosesha haki ya utambulizi , kupitia maneno ya William Muhwava , mkuu wa Demographia katika UNECA ilio na makao yake Addis Ababa - lakini pia ina maanisha kwamba watu hupata mafunzo.
''Ili kusaidia wanaoishi , tunahitaji kuwahesabau wanaokufa'', alisema mfadhili wa demographia katika Umoja wa Mataifa Romesh Silva akizungumza na BBC.
''Wale wanaokosa kurekodiwa katika sajili huwa masikini na kutengwa na jamii'' , aliongezea, na ukosefu wa habari kuhusu vifo hunamaanisha kwamba hatua za kukabiliana na vyanzo ama sababu za vifo hivyo hazichukuliwi.
Licha ya uwekezaji, mifumo ya CRVS haifanyi kazi  na kulazimu serikali  kutegemea tafiti ambazo inapofikiwa wakati wa kuzichapisha huwa zimepitwa na wakati, kulingana na Irina Dincu, kutoka kwa kituo cha mifumo ya CRVS.
Chanzo cha picha, AFP
Linapojiri suala la virusi vya corona kuna wasiwasi kwamba uwepo wake katika baadhi ya mataifa haueleweki.
Imeripotiwa sana kwamba idadi ya watu wanaofariki kutokana na Covid 19 barani Afrika ipo chini ikilinganishwa na maeneo mengine duniani.
Wataalamu wa kukabiliana na magonjwa ya milipuko, hatua zilizochukuliwa katika baadhi ya mataifa, watu wenye umri mdogo na kinga iliotokana na virusi vingine vya corona huenda ndio sababu kuu.
lakini wanasayansi wa data wanasema kwamba hesabu ya kubaini iwapo idadi ya wanaofariki ni ndogo barani - haiwezi kufanyika katika mataifa mengi kutokana na ukosefu wa mifumo ya CRVS.
Vifo vya kupitia kiasi ni kipimo kinacholinganisha vifo kamili wakati fulani huku idadi hiyo ikitarajiwa wakati kama huo mwaka uliopita.
Lakini pia hutegemea usajili kamili wa vifo. Ukitazama idadi ya vifo vya kupitia kiasi vinakupatia fikra kuhusu kupotea kwa maisha kunakosababishwa na Covid - 19.Pia inaonyesha vifo vilivyosababishwa kwa njia isio moja kwa moja na mlipuko huo kutokana na sababu kama vile ukosefu wa matibabu, hofu ya kwenda hospitalini na kushuka kwa uchumi.
Utafiti wa jarida la sayansi la Lancet katika mataifa 118 yalio na uchumi wa kadri, unakadiria kwamba muendelezo wa uharibifu wa mifumo ya afya kutokana na covid 19 unaweza kusababisha vifo zaidi vya watoto 1,157,000 na vile vya akina mama 56,700.
Afrika Kusini na Misri ni miongoni mwa mataifa manane ambayo yana sajili adimu za vifo, hivyobasi kuhesabu idadi ya vifo katika mataifa hayo ni suala la kawaida."
Ifahamu siri ya mbegu na ganda la tikiti maji kwa wapenzi - bbc news swahili,"Tikiti maji ni moja ya mazao ya kifahari duniani.
Tunda hili ni chanzo kikuu maji na ni muhimu kwa mwili wa binadamu.
Wataalamu wanaelezea tikiti maji kama tunda ambalo ni muhimu sana kwa afya ya binadamu, kwasababu ina madini ya hali ya juu ya ikiwa ni pamoja ya Vitamini, Midini, Vizuia oksidi na Mafuta.
Kuna aina tano tofauti ya tikiti maji.
Lakini katika mataifa kadhaa ya Afrika, tikiti maji ni tunda maarufu sana.
Tikiti maji lina asilimia 92 ya maji, ikimaanisha kuwa wale wanaotumia tunda hilo  hawana hofu ya kukabiliwa na ukosefu wa maji mwilini, anasema mtaalamu wa masuala ya lishe bora Maijidda Badamasi Burji.
Zifuatazo ni faida tisa za tunda la tikiti maji kwa mwili wa binadamu kwa mujibu wa wataalamu:
Maji ya na umuhimu mkubwa kwa mwili wa binadamu, ndio maana watu wanakunywa maji kwa wingi ili kuboresha afya zao.
Wataalamu wanashauri matumizi ya tunda la tikiti maji ambalo lina asilimia 92 ya maji, utafidia haja ya kunywa maji zaidi.
Tunda hili pia lina madini ya hali ya juu inayosaidia mwili wa binadamu.
Vitamininamadinini mengine
Tikiti maji ni moja ya matunda na mboga ambazo zina kiwango cha chini cha mafuta.
Kiwango cha mafuta katika tunda la tikiti maji kiko chini ikilinganishwa na matunda mengine.
Kikombe kimoja cha maji ya tikiti maji kina madini aina ya Vitamini C, A, Potassium, Magnesium, Vitamini B1, B5 na B6.
Miongoni mwa virutubisho vinavyopatikana kwenye tikiti maji ni kinga dhidi ya aina fulani za saratani
Utafiti hata hivyo unaonesha kuwa watu wanaokula tikiti maji wana uweze mkubwa wa kupata tiba ya saratani ya tumbo.
Wataalam wanasema kwamba ugonjwa wa moyo ndio chanzo kikuu cha vifo ulimwenguni.
Hatahivyo, imegundulika kuwa aina fulani za virutubisho hupunguza hatari ya mshtuko wa moyo na kiharusi kwa kupunguza shinikizo la damu na kupunguza mafuta mwilini.
Lishe nyingi kwenye tikiti maji zinaweza kutoa uponyaji na kusaidia katika vita dhidi ya magonjwa haya.
Tikiti maji huupa mwili kinga, husaidia virutubisho vinavyosaidia mwili kupambana na magonjwa na kupata kinga kutokana na magonjwa au kuumia, na hutibu uchovu na kudorora.
Kunywa sharubati ya tikiti maji huimarisha afya ya macho na kuyalinda dhidi magonjwa mengine mabaya ambayo huenda yakasababisha upofu.
Watu wanaokunywa juisi ya tikiti maji  mara kwa mara au kuweka tone lake kwenye macho wanapokuwa wazee hupata kinga kamili ya mwili kwa mujibu wa wataalamu.
Citrulline, inayopatikana kwenye tikiti maji inasaidia kupunguza kuvimba kwa viungo vya mwili. Pia inatumiwa kutengeza dawa za kuzuia kuvimba.
Kunywa juisi ya tikiti maji kunamsaidia mtu  dhidi ya maambukizi ya ugonjwa wa Basir.
Vitamini A na C inayopatikana kwenye tikiti maji ni muhimu sana kwa kutoa collageni ambayo inafanya mwili kuwa laini na wa kupendeza. Pia inarekebisha nywele zilizoharibika.
Tikiti maji ina maji mengi  hivyo kuitumia kwa wingi kunasaidia kusaga chakula.
Kunywa sharubati ya tikiti maji mara kwa mara kunasidia mwili kumeng'enya chakula kwa haraka.
Huenda wewe ni mmoja wa wale wanaotupa mbegu za tikiti maji - au kuyatoa kabla ya kutumia.
Hivi hapa ni vidokezo ambavyo huenda vikakusaidia kubadili mtazamo wako kuhusu mbegu za tikiti maji kwa mujibu wa mtaalamu wa lishe bora.
Hizi ni baadhi ya manufaa ya mbegu za tikiti maji kwa mwili wa binadamu
1. Zinaongeza nguvu mwilini
2. Zinaimarisha tendo la ndoa
3. Husaidia kutatua tatizo la Hedhi kwa wanawake
4. Huimarisha afya ya akili
5.  hujenga Uboho
6. Ni ngao ya mwili
7. Inatibu aina mbili ya Kisukari
8. Hukuza nywele iliyokatika kwa wanawake
9. Hurekebisha ngozi
10. Afya ya moyo"
Virusi vya corona: rais magufuli asema 'hatujazuia matumizi ya barakoa' - bbc news swahili,"Chanzo cha picha, AFP
Rais wa Tanzania John Magufuli amesema serikali yake haijamzuia mtu yeyote kuvaa barakoa, japo anashauri matumizi ya barakoa zilizotengenezwa nchini akisema anaamini baadhi ya zile zinazoagizwa kutoka nje sio salama.
Bw. Magufuli alisema hayo mapema siku ya Jumapili alipokuwa akiwahutubia waumini katika kanisa moja jijini Dar es Salaam. Tamko hilo linaashiria kuwa rais amebadili msimamo wake kuhusu ugonjwa wa Covid 19.
Kabla ya hapo, kiongozi huyo alisikika akibeza hadharani  matumizi ya barakoa akisema nchi yake imefanikiwa kutokomeza maambukizi ya corona.
Lakini sasa kauli hiyo inaonekana kubadilika.
Akizungumza na mamia ya waumini kanisani, rais ailitoa wito kwa wananchi wenzake kuendelea kuchukuwa tahadhari dhidi ya ugonjwa wa corona kama wanavyoelekezwa na wataalamu wa afya, akisisitiza kwamba serikali yake haijamzuia mtu yeyote kuvalia barakoa.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
Bw. Magufuli pia amewahimizi Watanzania kutumia njia za kiasili kukabiliana na magonjwa ya kupumua ukiwemo ugonjwa huo ikiwa ni pamoja na kujifukiza (kupiga nyungu)
Tamko la rais linakuja wakati ambapo Tanzania imeendelea kuripoti vifo vya watu kadhaa mashuhuri miongoni mwao wandani wake wa karibu, japo kilichosababisha vifo vyao hakijawahi kuhusishwa rasmi na ugonjwa wa Covid 19.
Leo Jumapili pia ndio siku ya mwisho ya maombi ya siku tatu kwa taifa iliyotangazwa na Rais Magufuli kuomba viongozi wa kidini kufanya sala maalum ya kukinga nchi kutokana na maambukizi ya corona.
Huku hayo yakijiri, Shirika la Afya Duniani (WHO) limetoa wito kwa mamlaka nchini Tanzania kuanza kutoa takwimu ya walioambukizwa Covid 19 nchini humo. WHO, linasema kuwa hatua hiyo itasaidia kuwalinda Watanzania na wale wanaotangamana nao."
"Virusi vya corona: kwa nini tunapaswa kujifunza kuishi na corona, sio kupigana nayo - bbc news swahili","Chanzo cha picha, Getty Images
Hivi karibuni serikali ya Uingereza ilisema kwamba inapania kuudhibiti ugonjwa wa COVID-19, kama mafua.
Mawaziri na washauri wake wa kisayansi kuhusu chanjo na tiba mpya walisema hatua hiyo itapunguza idadi ya vifo na kuwawezesha watu kuish na virusi hivyo badala ya kukabiliana navyo.
Lakini je hili linawezekana?
Kuangamiza kabisa corona duniani itakuwa ufanisi mkubwa, hasa ikizingatiwa maafa na uharibifu unaosababishwa na ugonjwa huo.
Tatizo ni kwamba kirusi kimoja pekee kilichoangamizwa : Tetemaji (smallpox), mwaka 1980.
Ilichukua miongo kadhaa kufikia hatua hiyo, na wanasayansi na serikali zilifanikiwa kufikia lengo hilo kutokana na  msururu wa mazingira ya kipekee.
Kwanza chanjo yake ilikuwa imara kiasi cha kuwa haikuhitaji kuhifadhiwa kwenye jokofu, na ilipotolewa matokeo yake ilikuwa moja kwa moja ima imefanya kazi au la.
Pia ilikuwa wazi kutambua mtu ameambukizwa. Haikuwa lazima kufanya uchunguzi wa maabara, hali ambayo ilisaidia sana kudhibiti mlipuko wa ugonjwa.
Corona kama sote tunavyojua, ni tofauti kabisa na tetemaji.
Licha ya kwamba lazima mtu afanyiwe vipimo vya maabara kubaini kama ameambukizwa virusi vya corona, wataalamu wamekuwa wakitumia mkakati unaofahamika kama ""zero covid"" unaolenga kuangamiza virusi hivyo.
Hii inamaanisha kupunguza idadi ya maambukizi katika eneo lililoathirika kwa hadi karibu sufuri na kuendelea kudhibiti hali ya maambukizi kwa kiwango hicho.
Chanzo cha picha, Getty Images
Mmoja wa wataalamu wanaounga mkono pendekezo la kuudhibiti ugonjwa wa COVID-19, kama surua ni Profesa Devi Sridhar,mtaalamu wa afya ya uma katika Chuo Kikuu cha Edinburgh huko Scotland.
Sridhar anaamini tunastahili kutibu COVID-19 kama surua au ukambi, ugonjwa ambao umeangamizwa katika baadhi ya mataifa tajiri.
Profesa anasema kuwa juhudi  kuweka vizuizi vya mara kwa mara na kupunguza idadi ya visa vya maambukizi pamoja na mfumo mzuri zaidi wa ufuatiliaji na upimaji na chanjo zaidi, itaruhusu virusi vyenyewe virusi kuzoea ""maisha ya kawaida"", ili  kuwezesha mikahawa, baa pamoja na hafla za michezo na muziki.
Lakini athari ya hatua hiyo, anasema itakuwa kudhibitiwa kwa usafiri wa kimataifa na kuweka vizuwizi vya mpakani, ikiwa ni pamoja na "" watu kukaa karantini kwa siku kadhaa au muda mrefu"" visa vya maambukizi vikipanda.
Je! Inawezekana kupata COVID-19 na kueneza kwa wengine baada ya kupata chanjo?
""Maisha yanaweza kurejea walau kataika hali ya kawaida.Tunaweza kufungua njia ya usafiri kati ya nchi moja hadi nyingine ambayo imefuatilia mfumo huo wa kudhibiti maambukizi,"" anasema.
Chanzo cha picha, AVERAGE PA
Huenda ingekuwa njia nzuri lakini ile ambayo wengi wanaamini haiwezi kutekelezeka kwani inahitaji vizuizi ambavyo vitakuwa na athari kwa kijamii na kiuchumi.
""Mkakati wa Covid Zero haiendani na haki na uhuru wa mtu binafsi ambao huonyesha demokrasia ya baada ya vita ,"" anasema Profesa Francois Balloux, Mkurugenzi wa Taasisi ya Genetics katika Chuo Kikuu cha London.
Nchi  kama New Zealand, Taiwan na Australia wamefanikiwa kufikia hilo kwasababu waliweza kuzuia virusi kushamiri, na kila kitu kinaashiria endapo watu watapewa chanjo,  wataanza kuondoa vikwazo vya mpakani.
Changamoto baada ya hapo itakuwa ""kupiga hatua mbele ya virusi,"" anaeleza. Lakini hili sio jambo gumu kama inavyotazamiwa.
Virusi vya Corona vinaweza kudhibitiwa kama vile vinavyosababisha mafua, anasema, kumaanisha chanjo inatarajiwa kufanya kazi kwa kiwango kikubwa."
Ngozi okonjo-iweala: mkuu mpya wa wto atangaza mikakati yake - bbc news swahili,"Chanzo cha picha, Getty Images
Mkuu mpya wa Shirikal la biashara duniani(WTO)ameiambia BBC kuwa chanjo lazima isaidie kutatua janga
Ngozi Okonjo-Iweala amesema ""dhana ambapo mataifa tajiri yanawachanja watu wao na nchi masikini zinapaswa kusubiri "" lazima iepukwe.
Katika wiki za hivi karibuni, nchi kadhaa zimejaribu kuzuia usafirishaji wa chanjo nje ya mipaka yake.
Lakini Dkt Okonjo-Iweala amesema kulindana kutazuia dunia kupona.
""Asili ya janga na kubadilika kwa maumbile yanayosababisa aina tofauti za virusi kunafanya kwamba hakuna nchi inayoweza kujihisi iko salama hadi pale kila nchi itakapochukua tahadhari kuwachanja watu wake,"" alisema.
Hadi mwishoni mwa mwaka jana Dkt Okonjo-Iweala alikuwa mwenyekiti wa muungano wa dunia wa chanjo- , GAVI, ambao ulilenga kuongeza upatikanaji wa chanjo kote duniani na sasa anasema kuwa WHO ina kazi muhimu ya kufanya katika eneo hili.
Kuna mjadala unaoendelea kuhusu kulegea kwa sheria za WTO  kuhusu akili miliki ili watengenezaji zaidi wa dawa waweze kutengeneza chanjo zaidi. Dkt Okonjo-Iweala anakiri hilo lakini anasema  ""baadhi ya nchi zinazoendelea zinaomba haki ya kisheria, nchi zinazoendelea zinahisi kuwa hii inaweza kuingilia katika akili miliki "".
Lakini alizungumzia kuhusu   ""njia ya tatu , ambayo tunaweza kupatia kibali ya utengenezaji kwa nchi ili uwe na bidhaa unayotaka ya kutosha  huku ukiendela kuhakikisha kuwa akili miliki inatunzwa  "".
Hii tayari inafanyika kwa chanjo ya Oxford-Astra Zeneca, ambayo imepewa kibali cha kwa taasisi ya  -Serum Institute of India.
Chanzo cha picha, Reuters
Huku janga likiwa ni changamoto ya dharura inayomkabili kiongozi mpya  WTO, sio changamoto pekee.
Shirika hilo linapambana kuhakikisha linaonekana kuwa la umuhimu kwa mataifa mengi ambayo yanadhani lipepitwa na wakati na yanayoamini kuwa shirika hilo limezorota katika kuleta mabadiliko katika uchumi wa dunia.
Baada ya kuzorota kwa mchakato wa kumchagua kiongoni wake kutokana na ukosefu wa uungaji mkono  kutoka kwa utawala wa rais wa zamani wa Marekani Donald Trump, Dkt Okonjo-Iweala anatambua ushindi wake una maana gani.
""Najivunia kuwa mwanamke wa kwanza na Mwafrika wa kwanza ,"" alisema.
Hatahivyo, yuko makini  kufanya kazi kama mwana mageuzi ,  hadhi ambayo aliitamani alipokuwa naibu Mkuu wa Benki ya Dunia na kama Waziri wa fedha wa Nigeria, ambako alifanikiwa kuliwezesha taifa lake kupunguzi wa mzigo wa madeni ya kimataifa.
Alisema kuwa : "" Kuna suala la wanacha kupoteza imani na kazi kubwa inahitajika kufanywa kuziwezesha sheria za WTO kuwiana na hali halisikatika karne ya 21 .""
Kama changamoto cha virusi vya corona zitaweza kushughulikiwa, hizo ""hatua ndogo, mafanikio madogo madogo ya mapema yanaweza kusaidia kubuni imani na kukuruhusukufanya mageuzi makubwa"", alisema.
Miongoni mwa changamoto hizo ni mkataba mgumu kuhusu ruzuku za uvuvi.
Chanzo cha picha, Getty Images
""Kutoka pale, tunaweza kuendelea kugeuza mzozo wa mfumo wa makazi, uliopo sasa, lakini ambao unaohitajika, kwasababu hilo ndio eneo pekee duniani ambako wanachama wafanyabiashara wanaweza kuleta mizozo ya kibiashara
Ilivunjwa na kura yaveto ya Trump alipopiga kura hiyo juu ya uteuzi wa majaji wapya wa shirika hilo wenye jukumu la kutatua mizozo hiyo.
""Kuanzia hapo, tunaweza kuendelea kurekebisha sheria katika maeneo kama uchumi wa kidigitali na biashara za kimtandao ,"" alisema, na kuongeza kuwa pia alitaka kubadili jinsi wanawake wanavyohudumiwa na WTO na jinsi mabadiliko ya hali ya hewa yanavyofikiriwa.  .""
Vita vya biashara kati ya Marekani na China
Vita vya biashara kati ya marekani na Uchina ni eneo ambalo WTO limehangaika kupata mafanikio katika upatikanaji wa suluhu, kutokana na ukosefu wa mbinu za utekelezaji. Na hilo ni licha ya uamuzi wa mwaka jana kwama ushuru wa marekani  ""haukuaendana ""na sheria za kimataifa za biashara.
Dkt Okonjo-Iweala amesema: ""Tunaweza kuwa wenye usaidizi sana kwa Marekani na China kwa pamoja kuwasaidia kuwaleta pamoja kutatua matatizo .""
Sababu moja inayoifanya WTO kuhangaika kupata mafaniki katika maeno mengi ni kwasababu ya kusisitiza kwamba maamuzi yafanyike kwa maafikiano ya wanachama wote 164."
Visa vya corona vya pungua kote duniani - bbc news swahili,Shirika la Afya Duniani WHO  limesema kuwa maambukizi ya virusi vya  corona kote duniani yamepungua kwa wiki tano mfululizo. WHO imeongeza kuwa idadi ya maambukizi mapya kwa sasa ni  milioni mbili kwa wiki ikilinganishwa na mwanzoni mwa mwaka ambayo kwa wiki maambukizi mapya yalikuwa milioni tano.
'sikutosheka kushiriki ngono mara 5 kwa siku' - bbc news swahili,"Shirika la wahisani la Relationship charity Relate  limetoa wito kwa watu walio na uraibu wa ngono kupata usaidizi nchini Uingereza.
Waathiriwa wawili wanazungumzia kuhusu athari za kuwa na pepo la ngono.
''Mara nyingine hata kushiriki ngono mara tano kwa siku haikutosha''.
Mama wa watoto 3 Rebecca Barker anasema kuwa tatizo hilo lilitawala maisha yake  2014 na kuvunja uhusiano wake
Alikuwa akitaka kushiriki ngono na mpenziwe mara kwa mara .
""Ilikuwa kitu cha kwanza kuja katika fikra zangu wakati nilipoamka , sikuweza kuitoa katika fikra zangu'' , alisema mwanamke huyo mwenye umri wa miaka 37  kutoka eneo la Tadcaster Kaskazini mwa Yorkshire.
""Nilihisi kana kwamba kila kitu kilikuwa kikinikumbusha kuhusu tendo la ngono.
Nadhani ilitokana na shinikizo la mawazo .
Nilihisi kwamba mwili wangu wote ulikuwa ukitamani kushiriki katika shughuli hiyo.
""Ilikuwa ikinigonga na dakika tano baadaye niliitaka kushiriki tena tendo la ngono.
Nilihisi upweke, nilisalia nyumbani kwa sababu nilihisi aibu,  nilikuwa nikifikiria kufanya ngono kila wakati. Hata iwapo hakuna mtu ambaye angeweza kugundua kilichokuwa katika fikra zangu , nilihisi vibaya kuwa karibu na watu wengine.
Chanzo cha picha, Rebecca Barker
Pepo la ngono la Bi Barker  lilizua matatizo makubwa katika uhusiano wake, ijapokuwa mpenziwe alipendelea hali yake kwa mara ya kwanza lakini alishindwa kuidhibiti.
""Mara ya kwanza alikuwa akifurahia lakini mwisho mwisho hakuweza kuelewa na baada ya miezi michache alianza kuuliza maswali  ni wapi hisia hizo zilikuwa zikitoka .
""Alinishutumu kwa kuwa na uhusiano wa nje- alidhani kwamba nilikuwa nikihisi kufanya makosa ndiposa nikataka kushiriki naye tendo la ngono.
Mnamo mwezi Novemba 2014, bi Barker ""alitaka kupumzika kutoka katika uhusiano huo na alienda kuishi na mamake.
""Nilipoondoka nilimwambia mpenzi wangu kwamba nilihitaji kuimarika kitabia na hisia. Alinikubali kuondoka na uhusiano wetu ukaisha polepole''
""Nilikuwa chini ya uangalizi wa mtaalamu wa matatizo ya kiakili wakati huo-ambaye alikuwa akinimbia kwamba atabadilisha dawa zangu , lakini hakusema kwamba kulikuwa na makundi ya usaidizi.
Bi Barker alipatikana na shinikizo la kiakili 2012 baada ya kujifungua mwanawe wa tatu. Alisema kwamba alibadilisha kazi aliyokuwa akifanya , akakosana na mpenzi wake na kuhamia Ufaransa.
''Nilifanya mabadiliko katika maisha yangu ili kukabiliana na shinikizo hilo la mawazo na pepo huyo wa ngono na ni hatua hiyo ilionisaidia'', alisema.
Relate inaelezea uraibu wa ngono kuwa kushiriki ngono isioweza kudhibitika  na shirika la afya duniani WHO  linatarajiwa kuweka tatizo hilo miongoni mwa matatizo ya kingono katika orodha yake ya kitaifa ya magonjwa (ICD) mnamo mwezi Mei 2019.
Graham, ambaye jina lake limebadilishwa anasema kuwa tatizo lake la kuwa na pepo wa ngono lilimlazimu kulala nje na mamia ya makahaba na kumfanya kuwa na hatia kubwa.
Wakati unapokuwa na pepo huyo unakuwa ukifikiria kitendo hicho mara kwa mara kutoka wakati unapoamka hadi wakati unapoenda kulala. Haikuwa hali nzuri, wakati unapoamka alfajiri na kutumia dawa za kukabiliana na magonjwa ya zinaa .
Inakuharibia maisha yako.
Chanzo cha picha, Getty Images
Graham, ambaye yuko katika miaka yake ya 60 anakadiria kwamba alilipa mamia ya paundi kwa mwezi kwa miaka kadhaa ili kuimarisha uhusiano wake na baadhi ya makahaba
""Uhusiano ulioanza kama urafiki kazini ulichochea mwengine -lakini kama mahusiano ya afisi ambayo yangeanza kutokana na mhusika mmoja kutokuwa na raha katika ndoa yake tatizo langu lilikuwa pepo wa ngono ambaye nililazimika kumpatia mahitaji yake kila siku.
Una uhusiano mmoja na baadaye unataka mwengine na baadaye unajiingiza katika mwengine. Na baadaye niligundua kwamba hatua mojawapo ya haraka ya kukabiliana na tatzio langu ni kulipia huduma hiyo .
Nilikuwa nikishiriki ngono na makahaba mara tatu ama hata nne kwa wiki.
Ni sawa na kuwa mlevi , ni tatizo linalokujia katika akili yako-Unahisi na kupanda hisia unapolifikiria na unapolitenda katika mipango yako na baadaye unapomaliza unajiambia kwamba hutawahi kufanya tena.
Graham alisita kuendelea na maisha hayo ya kutisha wakati mkewe alipopata barua pepe na kumshutumu.
Alitafuta usaidizi kwa mashirika yanayowasaidia watu wa tatizo lake nchini Uingereza kama vile Sex Addicts Anonymous (SAA), shirika ambalo lina makundi 78 nchini Uingereza na kwamba amewacha kujihusisha na ngono nje ya ndoa yake  kwa miaka kadhaa.
Wakati nilipohudumiwa nakumbuka kuhisi kumshukuru Mungu- na kusema kitu kitabadilika .
Nileinda kwa shirikja hilo kwa tiba ya kuwacha kushiriki katika ngono za nje ya ndoa.
Nahisi afueni kulekea katika mikutano hiyo na kuona watu ambao wako katika hali mbaya zaidi ya nilivyokuwa. Kwa watu walio katika tatizo hili nataka wajue kwamba kuna njia nyengine na unaweza kujiondoa katika tatizo hilo.
Chanzo cha picha, Getty Images"
"Simulizi ya kiran dembla, mama wa nyumbani wa india aliyeamua kuujenga mwili - bbc news swahili","Wakati Kiran Dembla alipougua ugonjwa wa kuganda kwa damu kwenye ubongo wake, alikuwa anaishi maisha ya kawaida ya mwanamke wa nyumbani nchini India.
Alinusurika hatari hiyo ya kiafya, lakini matibabu aliyoyapata yalimfanya aongezeke uzito wa mwili. Kira aliamua kupambana na hali hii, na kubadili mtizamo wake kimaisha.
Sasa, akiwa mmoja wa wanawake wachache wa India waliojenga miili yao, anafanya kazi kama mkufunzi maarufu wa mafunzo ya mazoezi yanayoimarisha mwili akijivunia kuonesha pingili zake sita za mwili al maarufu six pack."
Virusi vya corona: who yaunga mkono chanjo ya oxford isiyozuia aina mpya za corona - bbc news swahili,"Chanzo cha picha, Getty Images
Shirika la afya dunaini limeshauri matumizi ya chanjo ya virusi vya corona iliyotengenezwa na Chuo Kikuu cha  Oxford na  AstraZeneca hata kama nchi zinakabiliana na aina mpya za virusi vya corona.
Baadhi ya aina za virusi hivyo zinaonekana kuifanya aina hiyo ya chanjo kutokuwa na ufanisi wa kutosha wa kuzuia maambukizi.
WHO pia inasema chanjo hiyo inaweza kutumiwa kwa watu wenye umri wa zaidi ya miaka 65, jambo linalozuiwa na baadhi ya nchi.
Kutenganisha muda wa utoaji wa dozi za chanjo hiyo, kama inavyofanyika nchini Uingereza, kunaifanya chanjo hiyo kuwa na ufanisi zaidi, inashauri WHO.
Chanjo ya  Oxford vinaonekana kama   ""chanjo ya dunia "" kuutokana na kwamba ni nafuu, inaweza kutengenezwa kwa wingi , na inaweza kutunzwa katika friji ya kawaida.
Hatahivyo, imeibua  utata  juu ya ufanisi wake, wengi wakijiuzliza iwapo inapaswa kutumiwa miongoni mwa wazee na ni kwa muda gani dozi mbili zinapaswa kutulewa, kutokana na ukosefu wa taarifa(data) kuhusiana na hilo.
Kikundi cha wataalamu na washauri wa mkakati  wa utoaji chanjo wa cha  WHO, kinachofahamika kama Sage, kimekuwa kikichunguza kwa kina ushahidi kutoka katika majaribio ya chanjo.
Ushauri wake kwa sasa unasema chanjo ya Oxford ina una ufanisi kwa 63%.
Hata hivyo data za awali kutoka nchini Afrika Kusini zilionesha kuwa chanjo hiyo inayoa''kinga kidogo "" dhidi ya ugonjwa vijana wanaougua kwa kiwango cha chini na cha kadri.
Chanzo cha picha, Getty Images
Mkurugenzi wa WHO wa masuala ya utaji wa chanjo, Dkt  Katherine O'Brien, alisema kuwa utafiti wa Afrika Kusini  ""haukukamilia"" na ulikuwa ni  ""ubashiri "" chanjo bado inaweza  kuzuwia mtu kuugua sana.
Aina mpya ya virusi nchini humo imegeuka na kupata umbo jipya ambayo inaonekana kusaidia kuondoa kinga ya chanjo na ile mtu anayoipata baada ya maambukizi ya awali.
Hatahivyo wanasayansi wa Oxford sbado wanatarajia chanjo yao inaweza kuzuia watu kuugua sana kutokana na Covid-19   na kuhitaji matibabu ya hospitali.
"" Hakuna sababu ya kutowasahauri watu kuitumia hata katika nchi ambazo zina aina mpya za corona zinazozunguka ,"" alisema Dkt Alejandro Cravioto, mwenyekiti wa  wataalamu na washauri wa mkakati  wa utoaji chanjo wa cha WHO.
Kumekua na ukosoaj juu ya ukosefu wa data kuhusu ufanisi wa chanjo miongoni mwa wazee huku baadhi ya nchi , ikiwani pamoja na Ufaransa na Ujerumani, zikishauri dhidi ya matumizi yake kwa watu wenye mri wa zaidi ya miaka 65.
WHO ilisema kuwa ingawa kulikuwa na  idadi ndogo ya  watu wenye umri wa zaidi ya miaka 65 walioshiriki majaribio ya chanjo hiyo, tafiti nyingine zinaonesha kuwa watu wenye umri mkubwa walikuwa na kinaga ya mwili karibu sawa na ya vijana watu wazima majaribio kwahiyo chanjo inapaswa kutumiwa kwa wote.
Washauri wa kisayansi pia walisema kutoa dozi mbili, ya  kwana na nyingine baada ya wiki nane kunaongeza ufanisi wa chanjo na kutoa kinga kubwa dhidi ya kuugua.
mwanzoni, WHO ilikuwa imeshauri kuwe na muda wa wiki sita baina ya chanjo ya dozi ya kwanza na ya pili, isipokuwa kwa hali za kipekee za nadra.
Prof Sarah Gilbert,  mchunguzi  mkuu wa jaribio la chanjo ya  Oxford alisema: ""Ni taarifa nzuri sana  kwamba WHO imeshauri matumizi ya chanjo ya   Sars CoV-2  ya kwanza kutengenezwa katika Oxford.
""Uamuzi huo ulitoa fursa ya kusambazwa kwa matumizi ya chanjo hiyo kwa ajili ya kuwalinda watu dhidi ya  Covid-19 na pia kudhibiti janga la corona .""
Waziri Mkuu wa Uingereza Boris Johnson, alisea anaaafiski uungaji mkono wa WHO kwa chanjo ya Oxford-AstraZeneca, na kwa muda mrefu uliowekwa kati ya dozi mbili.
nchin i Uingere, zaidi ya watu milioni 13 sasa wamekwishapokea chanjo kujikinga dhidi ya  Covid-19. Jumatano, vifo vingine  1,001 viliripotiwa katika kipindi cha siku  28 za upimaji wa corona.
Kwa ujumla watu zaidi ya milioni  2.3  wamekufa dunaini katika kipindi hiki cha janga."
Profesa aliyetoa tahadhari ya corona atakiwa kuomba radhi tanzania - bbc swahili,
Malkia elizabeth ii wa uingereza na mwana mfalme philip wapokea chanjo ya corona - bbc news swahili,"Queen Elizabeth na Mwanamfalme Philip wamekuwa miongoni mwa watu 1.5 milioni waliopokea chanjo ya virusi vya corona nchini Uingereza.
Duru zinaarifu kuwa Malkia alitaka ijulikane ili kupunguza sitofahamu."
Ubalozi wa marekani tanzania watoa tahadhari ya maambukizi ya corona - bbc swahili,
Mganga mkuu asimamishwa kazi kwa kutoa taarifa kuhusu ugonjwa usiofahamika - bbc swahili,
Virusi vya corona: afrika kusini yazuia matumizi ya chanjo ya corona astrazeneca - bbc news swahili,"Chanzo cha picha, Reuters
Afrika Kusini imesitisha mpango wa kuwachanja watu chanjo ya  Oxford-AstraZeneca  kwa muda baada ya utafiti kuonesha matokeo ya ""kukatisha tamaa"" dhidi ya aina mpya ya Covid ya Afrika Kusini.
Wanasayansi wanasema kuwa maambukizi ya aina hiyo mpya ya corona yamefikia 90% ya visa vipya vya Covid nchini Afrika Kusini .
Utafiti huo, uliowahusisha watu 2000, ulibaini kuwa chanjo hiyo inatoa  ""ulinzi wa kiwango cha chini sana "" dhidi ya wagonjwa wa Covid -19 wanaougua kidogo na wale wanaougua kwa kiwango cha  kadri.
Afrika Kusini imepokea dozi milioni moja za chanjo ya AstraZeneca na ilikuwa inatarajia kuanza kuwachanja watu wiki ijayo.
Akizungumza na vyombo vya habari kwa njia ya mtandao Jumapili , Waziri wa afya wa Afrika Kusini Zweli Mkhize alisema kuwa serikali itasubiri ushauri zaidi kuhusu namna itakavyoendelea na chanjo ya  Oxford-AstraZeneca  baada ya kupata matokeo ya utafiti huo. Majaribio ya chanjo hiyo yalifanyika katika Chuo Kikuu cha   Witwatersrand lakini yalikuwa bado hayajatathminiwa.
Chanzo cha picha, EPA
Wakati huo huo, alisema kuwa serikali itatoa chanjo zilizotengenezwa na  makampuni ya Johnson & Johnson na  Pfizer katika wiki zijazo.
""Kwa bahati mbaya, chanjo ya  AstraZeneca haifanyi kazi dhidi ya wagonjwa wenye dalili ndogo na za kadri  ,"" alisema Profesa Shabir Madhi, ambaye aliongoza utafiti kuhusu chanjo hiyo katika mkutano wa waandishi wa habari.
Alisema kwamba utafiti haujaweza kuchunguza ufanisi wa chanjo katika kuzuia maambukizi makali zaidi, kwani washiriki walikuwa na wastani wa umri wa miaka 31, na kwahiyo hawakuwakilisha kundi la watu  wanaoweza kuwa na hatari ya kuugua zaidi wanapopatwa na maambukizi ya virusi vya corona.
Chanzo cha picha, JOHN CAIRNS/UNIVERSITY OF OXFORD/PA MEDIA
Profesa  Sarah Gilbert, ambaye aliongoza jopo la uzalishaji wa chanjo ya Oxford, amesema kuwa chanjo hiyo bado inaweza kuwa kinga dhidi ya kuugua sana..
Amesema kuna uwezekano wa watengenezaji wa chanjo hiyo kuifanyia maboresho ili iweze kuwa na ufanisi dhidi ya aina ya corona ya Afrika Kusini ambayo pia inajulikana kama  501.V2 au B.1.351,baadaye mwaka huu.
Wataalamu wanasema kuwa chanjo inaweza kutengenezwa upya na kubadilishwa ili kuiwezesha kukabiliana na aina mpya ya kirusi cha Afrika Kusini kwa kipindi cha wiki kadhaa au miezi kama ni itabidi.
Matokeo ya awali  kutoka kampuni ya  Moderna yanaonesha kuwa chanjo yake bado ina ufanisi dhidi ya aina mpya ya Covid ya Afrika Kusini E, huku AstraZenica ikisema kuwa chanjo zake zinatoa kinga dhidi ya aina ya corona ya Uingereza ambayo kwa mara ya kwanza ilitambuliwa nchini Uingereza.
Matokeo ya awali yanaonesha kuwa chanjo ya Pfizer-BioNTech  pia inatoa kinga dhidi ya aina mpya za corona."
"Virusi vya corona vilivyopatikana katika ngamia vinavyoua kuliko covid-19, vinawatisha wataalamu - bbc news swahili","Chanzo cha picha, (Credit: Jacob Kushner)
Inaaminiwa  kuwa Covid-19 ilitoka kwa wanyama na kusambazwa kwa binadamu. Kwa sasa wataalamu wanatahadharisha kuwa kuna uwezekano kwamba huenda janga lingine linaloweza kulipuka kwa njia kama hiyo.
Kaskazini mwa Kenya, watafiti wanang'ang'ana kuzuia aina hatari ya virusi vya corona- Mers -kutoka kwa ngamia na kuingia kwa binadamu tena
75% ya magonjwa mapya yanayowakumba binadamu nyakati hizi yanatokana na wanyama kulingana na shirikisho la wataalamu wa magonjwa  duniani linalodhaminiwa na serikali ya Marekani.
Wataalamu hao wamekwisha gundua na kushuhudia magonjwa mapya 1200  kutoka kwa wanyama. Wanadhania kuwa kuna magonjwa mengine 700,000 ya wagonjwa ambayo bado hayajafahamika.
Mnyama mmoja anayefugwa anayewatia hofu wataalamu hawa - ni ngamia.
Mnyama huyu wa jamii ya mamalia mwenye shingo ndefu hufugwa na mamilioni ya wakazi wengi wa Afrika Mashariki, Afrika ya Kaskazini , na maeneo ya Mashariki ya Kati.
Ngamia sio mifugo wa kawaida, kwani hutolewa harusini kama sehemu ya mahari,  ni kitoweo na pia mali yenye thamini kubwa mtu anapokuwa nao.
Kulingana na wafugaji wa ngamia, mnyama huyu ni mnyama mwenye utulivu na amani. Lakini unapomsogelea ukiwa na sindano yenye dawa kutaka  kumdunga au kifaa cha kumpima kuupitia pua lake, ndipo utakapojua hasira ya mnyama huyu .
""Anaweza kukupiga teke. kukutemea mate au hata kukukojolea "", anasema Millicent Minayo mfanyakazi wa Chuo Kikuu cha  Washington, anayefuatilia maisha ya ngamia.
Minayo amekuwa akifanya uchunguzi kuwahusu Ngamia kwa muda wa miaka miwili, wafugaji wake, na wamiliki wake katika wilaya  ya Marsabit Kaskazini Mashariki mwa Kenya . Anasema : ""Mtu yeyote anayezikaribia anaweza kuambukizwa "".
Chanzo cha picha, (Credit: Jacob Kushner)
Ugonjwa huo wa ngamia unaofahamaika kama '  Middle East respiratory syndrome (Mers), aina mpya ya virusi vya corona umeonekana kuwa na makali ya kuua mara 10 zaidi ya  Covid-19.
Ugonjwa huu ulipatikana Saudi Arabia mwaka  2012.
Hadi kufikia mwaka 2016,  shirika la afya duniani (WHO) lilikuwa limeishapata sampuli zilizoonesha kuwa watu   ""1,761  waliugua Mers-CoV,  na takriban  629 walikufa kutokana nao"".
Baadae mwaka huo huo , ugonjwa huu ulisambaa katika hospitali na watu wakaambiwa kuwa maradhi haya yanaweza kumpata mtu yeyote yule  na wala sio wafugaji wa ngamia peke yao wanaweza kuambukizwa.
Licha ya kwamba ngamia ndio wenye virusi hivyo, Mers ni tatizo kwa watu wote.
Kadri shughuli za watu zinavyoendelea kusababisha mabadiliko ya hali ya hewa na ukame mkubwa na wa muda mrefu, ndivyo wafugaji wanavyoacha ufugaji wa ng'ombe na mifugo mingine na kuanza ufugaji wa gamiakwani ndio wanyama pekee wanaoweza kuishi kwa wiki kadhaa bila kunywa maji.
Matokeo yake ni kwamba watu wengi wanaendelea kusogeleana na ngamia-jambo linalorahisisha zaidi kusambaa kwa maradhi hayo ya ngamia.
Minayo anasema  ""Tulileta utafiti huu nchini Kenya kwasababu kuna idadi kubwa ya ngamia, hususan katika wilaya hii ya  Marsabit."" Anasema yeye na watafiti wenzake walibaini virusi hivi mwaka  2019 katika ngamia 14.
Kwasasa wanajaribu kurusi hivi miongoni mwa watu  wa Marsabit, ili kutafuta jinsi ya kukabiliana na kusambaa zaidi kwa ugonjwa huu kabla ya kusambaa kama  Covid-19.
Nchini Kenya kuna ngamia takriban milioni tatu, dadi hii ikiwa ni karibu  10%  ya magari yote duniani, Kenya niya tatu baada ya Sudan na somalia kwa kuwa na idadi ya Somalia.
Serikali ya Kenya inasema kuwa Marsabit kuna takriban ngamia 224,000. Idadi hii ikiwa ni karibu sawa na idadi ya wakazi wa Marsabit.
Ufugaji huchangia  85% ya uchumi wa Marsabit, licha ya kwamba wakazi wa eneo hilo hufuga ng'ombe ngamia ndio uti wa mgongo wa uchumi wa eneo hilo, kutokana  na kwamba ngamia ndio wanaoweza kuhimiri ukame katika eneo hilo.
Lakini kadri ngamia wanavyoendelea kuongezeka ndivyo hatari ya uwezekano wa kupata maambukizi kutoka kwao unavyoongezeka , kulingana na  Dawn Zimmerman mtaalamu wa magonjwa ya wanyama katika taasisi ya Smithsonian Conservation Biology Iya uchunguzi wa magonjwa ya wanyama.
Anasema: ""Magonjwa yapo kila mahali. Na endapo hatua hazitachukuliwa zinaweza kuwaambukia watu.
Kila asubuhi Millicent Minayo na  Mwenzake  Boru Dub Wato huenda kuwapima ngamia virusi vya Mers, huku wakiwa wamevalia mavazi maalumu ya kijikinga.
Huwaomba wafugaji kuwasaidia kuwakamata ngamia sitaili waweze kuwapima. Ngamia hawa ni wadogo kila mmoja hajatimiza umri wa miaka miwili.
Chanzo cha picha, (Credit: Jacob Kushner)
Dub Wato, ambaye amekulia katika maingira ya ufugaji wa ngamia katika Marsabit  kutoka jamii ya  Gabra anasema: ""Ngamia ni mnyama mkubwa sana. Lazima uwe na nguvu ili kumkamata. Na sio nguvu anahitaji mbinu za ujanja kumkamata.""
Mojawapo ya mbinu ni kumkata kwa kuanza na mkia wake huku ukiupapasa. Unapoweza kuukamata hawezi kwenda popote .  ""Mtu wa pili anaweza kushika sikio na mwingine mdomo  .""
Ngamia hurukaruka na kujaribu kupiga mateke huku na kule au kuwapiga kwa magoti yake wanaojaribu kumkamata. Baada ya kuwakamata ngamia  Dub Wato huchukua vipimo vyao kupitia puani , na kisha kuwachoma sindano chini ya masikio na kuvuta damu.
Baada ya upimaji wa ngamia, binadamu hufuata. Mmoja baada ya mwingine, Minayo huchukua vipimo vyao kupitia pua zao na kooni . Huku wakiongea na kufanya mzaha na kucheka, upimaji huendelea hivyo hivyo.
Siku yao ya kazi inapokamilika , Minayo na Dub Wato  huvua mavazi yao ya kujikinga na maambukizi  na kusafirisha sampuli za vipimo vyao kwa pikipiki hadi katika hospitali iliyopo mjini. katika hospitali huweka sampuli hizi katika friji zenye nyuzi joto 80 ili kuviwezesha kusafirishwa hadi mji mkuu Nairobi  kwa ajili ya kufanyiwa vipimo vya virusi vya  Mers.
Hata kabla ya kuibuka kwa mlipuko wa Covid-19, magonjwa 13 ya wanyama ikiwa ni pamoja na kifua kikuu(TB)  homa ya ini, (hepatitis E ) na mafua ya ndege , yalikuwa yanasababisha maambukizi kwa watu bilioni na vifo vipatavyo milioni  2.2 kila mwaka duniani.
Iwapo virusi vya Mers vitaingia kwa binadamu vinaweza kusambaa kwa kasi kubwa.
nchini Saudi Arabia mwezi Disemba, 2019 na Januari 2020, watu 15 walipatikana na maambukizi ya Mers, watatu miongoni mwao walikuwa ni wahudumu wa hospitali.
""Kutokana na uwezo wa virusi vya aina corona wa kujibadilisha katika umbo jingine ina maanisha kuwa hakuna anayefahamu ni  umbile gani la corona linaweza kumfikia binadamu  "" - Zimmerman.
Ndio maana ni muhimu sana kufanyika kwa utafiti wa magonjwa ya wanyamayanayoweza kusababisha majangakatika siku za usoni , anasema Zimmerman.
Wafugaji wanaposafiri kutafuta malisho ya ngamia mbali na makwao, hulala na ngamia ili wawakinge na joto hususan nyakati za usiku kunapokua na baridi. Kunapokucha huwakamua maziwa  na kuyanywa yakiwa mabichi-mara nyingine maziwa hayo huwa ndio kitu wanachokua nacho badala ya chakula kwa siku kadhaa au hata wiki nzima.
Ngamia anapofia jangwani wakati mwingine wafugaji hula nyama zao mbichi, kwasababu ya kukosa mahala pa kupika nyama yake.
Mienendo hii yote  inaweza kusambazavirusi vya Mers.
Chanzo cha picha, (Credit: Jacob Kushner)
""Tunawahamasisha kujikinga . Kuepuka kuwasogelea ngamia, na pale inapowezekana wavae barakoa na wanapowagusa wanawe mikono, kama tunavyofanya kujikinga na Covid-19'', anasema Dub Wato.
Lakini Ariko Lemilayon Lekonkoi , mkulima kutoka jamii Samburu anasema: ""Kabla ya kuja kutuambia hatukua tunayafahamu hayo, hatukujua kuwa maziwa mabichi yanaweza kutusababishia ugonjwa. Lakini sasa tunafahamu, tunayapika kwanza .""
Lakini ngamia zinatia hofu kuliko wanyama wengine wanaofugwa na binadamu.
Ng'ombe wanaokamuliwa mara nyingi huchinjwa baada ya miaka karibu 6, mfano kama ng'ombe mwenye ugonjwa wa   Brucellosis  anakuwa na muda mfupi wa kusambaza bakteria hao kwa watu.
Mbuzi na kondoo huchinjwa baada ya miaka miwili. Lakini ngamia mwenye maambukizi ya virusi vya  Mers au magonjwa mengine anaweza kumuambukiz binadamu katika kipindi cha 15 na 20 anayoweza kuishi dunia.
Lekonkoi anaufahamu ugonjwa wa Mers kwa jina bandia walilolpatia  - Homa ya Ngamia (mafua ya ngamia ) -kwasababu Minayo na  Dub Wato walimwambia kuuhusu.
Anafikiri amekwishaona ngamia wenye ugonjwa huo katika jamii yake :  ""Tunawaona ngamia wakikohoa-sawa na binadamu. Lakini tunaishi nao, hatutawakwepa "".
Hali ndivyo ilivyo katika eneo muhimu la watu wanaozuia kueneo kwa virusi vya Mers
Wataalamu wa masuala ya kisayansi wanajaribu kuzuia majanga ya siku zijazo, wakiwapima watu na ngamia. Lakini dunia inabadilika sana inapokuja katika maambukizi ya magonjwa ambayo wanyama wanawaambukiza binadamu. Hata hivyo bado wataalamu wengi wanajiuliza iwapo mbinu za kupima magonjwa haya zinatosha au la."
Tanzania: taifa linalokataa chanjo dhidi ya corona - bbc news swahili,"Kwa miezi kadhaa sasa serikali ya Tanzania imekuwa ikisisitiza kuwa hakuna ugonjwa wa Covid-19 - na hivyo hakuna mipango yoyote ya kuwachanja wananchi wake.
BBC imezungumza na familia moja ambayo inaomboleza kifo cha mume na baba ambaye anadhaniwa kuwa alipata maambukizi ya corona. Hofu iliyopo ni kuwa, japo serikali inakanusha uwepo wa janga, watu wengi wanapoteza maisha kutokana na mlipuko wa virusi hivyo.
Peter - si jina lake halisi - alirejea nyumbani akitoka kazini huku akiwa amepoteza ladha ya chakula na kifua kikavu, baada ya wiki moja ya kuugua nyumbani alipelekwa hospitali ambapo baada ya saa chache alipoteza maisha. Peter hakufanyiwa vipimo vya corona. Kuna upimaji wa kiwango cha chini ambao unafanyika Tanzania ukulinganisha na nchi nyengine.
Ni vigumu kukadiria ni kwa kiasi gani mlipuko wa corona ulivyopenya Tanzania na ni maafisa wachahce tu wa ngazi ya juu serikalini ambao wanaruhusiwa kuzungumzia hilo. Hata hivyo, kauli mbalimbali ambazo zimetolewa katika siku za hivi karibuni zimetoa taswira ambayo ni tofauti kabisa na uhalisia unaokabiliwa na baadhi ya wananchi, kama mke wa Peter, ambao wanaomboleza kwa ukimya vifo vya wapendwa wao ambao wanadhaniwa kufariki baada ya kuambukizwa virusi hivyo.
Chanzo cha picha, AFP
Familia kadhaa nchini Tanzania zinapitia kipindi kigumu kama familia ya Peter, lakini hata hivyo zimeamua kukaa kimya, zikiogopa madhara ambayo yanaweza kuwakuta kwa kuzungumza.
Serikali ya Uingereza imepiga marufuku wasafiri wote kutoka Tanzania, isipokuwa wenye vibali vya kazi, wakati ambapo Marekani imewaonya raia wake dhidi ya kutembelea Tanzania kutokana na corona.
Toka mwezi Juni mwaka jana ambapo rais John Magufuli alipotangaza Tanzania haina tena corona, yeye pamoja na viongozi wengine wamekuwa mstari wa mbele kukosoa baadhi ya njia za kupambana na corona na kusisitiza kuwa Tanzania haitatumia mbinu hizo.
Rais Magufuli pia ameonya - bila kutoa ushahidi - kuwa chanjo za Covid-19 zinaweza kuwa na madhara na badala yake amewarai Watanzania kujifukiza na kutumia dawa za asili, ambazo hakuna hata moja iliyothibitishwa na Shirika la Afya Duniani (WHO) kama tiba dhidi ya virusi vya corona.
Ni vigumu kujua kwa nini rais Magufuli amechukua msimamo huo dhidi ya chanjo lakini pia amesema Watanzania wasitumike kama sehemu ya majaribio.
""Kama wazungu wangekuwa na kinga, basi kusingekuwa na Ukimwi, kansa na Kifua Kikuu kufikia sasa,"" ameeleza Magufuli ambaye amejipambanua kama mtu anayepingana na ubeberu.
WHO hata hivyo inapinga msimamo huo.
""Chanjo zinafanya kazi na naishauri serikali ya Tanzania] kujiandaa na kampeni ya chanjo ya Covid,"" amesema Dkt Matshidiso Moeti, Mkurugenzi wa WHO barani Africa, na kuongeza kuwa shirika hilo lipo tayari kuisaidia Tanzania.
Chanzo cha picha, AFP
Waziri wa Afya Dorothy Gwajima amesisitizia msimamo wa Bw Magufuli juu ya chanjo, akisema kuwa wizara yake ""ina taratibu zake za kuagiza dawa na hufanya hivyo baada ya kujiridhisha juu ya ubora wake.""
Dkt Gwajima aliyasema hayo mwanzoni mwa wiki alipokutana na waandishi wa habari ambapo wizara ya afya ilionesha namna gani ya kutengeneza kinywaji cha asili kwa kutumia tangawizi, vitunguu, ndimu na pilili - mchanganyiko ambao wanadai, bila Ushahidi, kuwa unasaidia kumkinga mtu dhidi ya maambukizi ya corona.
Waziri huyo pia amesisitiza juu ya usafi binafsi, kuosha mikono na maji tiririka na sabuni, kujifukiza, kufanya mazoezi, kula lishe bora pamoja na kutumia tiba asili ambazo zimejaa Tanzania.
Lakini hatua zote hizo si kwa kuwa Tanzania kuna corona. Waziri ameeleza kuwa wananchi wanapaswa kuandaliwa kwa kuwa corona ipo nchi jirani.
Baadhi ya madaktari hawakubaliani na msimamo wa serikali.
""Tatizo ni kuwa serikali inawahakikishia wananchi kuwa tiba asili, ndio suluhisho pekee la kujikinga na corona. Pamoja na faida zake, zinaweza kusaidia kuinua kinga ya mwili na kadhalika, lakini tiba asili si kinga ya corona,"" daktari mmoja ameiambia BBC kwa sharti la kutotajwa jina na kuwataka wananchi wachukue tahadhari.
Hivi karibuni, Kanisa Katoliki lilivunja ukimya na kuwaonya wananchi kuchukua tahadhari zote.
""Covid haijaisha, bado ipo. Tusipuuze, inatupasa tujilinde, osha mikono yako na maji na sabuni. Pia inabidi turejee kuvaa barakoa,"" Askofu Mkuu wa jimbo la Dar es Salaam Dar es Salaam Yuda Thadei Ruwaichi aliwaambia waumini.
Katibu wa Baraza la Maaskofu Tanzania Episcopal Conference, Dkt Charles Kitima, ameiambia BBC kuwa kanisa limeshuhudia ongezeko la vifo, hususani mjini.
""Tulizoea parokia za miji mikubwa misa ya mazishi moja ama mbili kwa wiki. Sasa kila siku kuna msiba. Tumeona hiki kitu si cha kawaida, kuna kitu hakiko sawa,"" Padre Kitima aliieleza BBC.
Waziri wa Afya hata hivyo alionya kuwa matamko yasiyo rasmi kutoka serikalini yamekuwa yakishtua watu. Lakini kutokuwepo kwa takwimu rasmi kutoka kwa serikali kunafanya hata mjadala wa hali ya mambo ulivyo kuwa mgumu.
Licha ya serikali kukanusha uwepo wa corona lakini kuna baadhi ya kauli za viongozi ambazo zinajenga picha tofauti.
Mwezi uliopita siku moja tu baada ya Kanisa Katoliki kutoa tamko lake na siku chache baada ya Denmark kutangaza kuwa wasfiri wawili kutoka Tanzania wamegundulika kuwa na virusi vipya vya corona, rais Magufuli aliwalaumu baadhi ya Watanzania walioenda kuchanjwa ughaibuni kwa ""kuleta corona ya ajabu ajabu.""
Chanzo cha picha, TANZANIA MINISTRY OF HEALTH/ TWITTER
Ijumaa, gazeti la Mwananchi nchini Tanzania limemnukuu Katibu Mkuu wa Wizara ya Afya Profesa Mabula Mchembe akisema kuwa uvaaji wa barakoa "" si kwa sababu ya corona, kama baadhi ya watu wanavyodhani, lakini ni kwa kujikinga na maambukizi ya magonjwa ya hewa.""
Jambo moja ambalo limetia doa msimamo wa serikali ni tangazo kwa umma kutoka chama cha ACT Wazalendo kuwa mmoja ya viongozi wake wakuu, Maalim Seif Sharif Hamad, ambaye pia ni Makamu wa Kwanza wa Rais wa Zanzibar pamoja na mkewe na wasaidizi wake kadhaa wamekutwa na maambuzi ya corona.
Chanzo cha picha, AFP
Serikali mpaka sasa haijaongelea chochote juu ya hali ya Maalim Seif, pia haijajibu maombi ya BBC ya kutoa maoni yake kuhusu taarifa hii.
Januari 21, siku ambayo Peter alianza kuugua, kuna taarifa nyengine kuhusiana na corona iliokuwa ikiendelea mjini Moshi.
Uongozi wa shule moja maarufu ya kimataifa ulikuwa ukiomba radhi na kubadili taarifa kuwa moja ya wanafunzi wao alikutwa na corona na kusimamisha masomo ya ana kwa ana.
Wakati hali ya mambo ikiendelea kama kawaida nchini Tanzania, mke wa Peter amezongwa na majuto moyoni mwake kwa kuwa kama ilivyo kwa wananchi wengine yeye na mumewe hawakuchukua tahadhari yoyote kujilinda.
Kutokujilinda kwao pengine si jambo la kushangaza katika nchi ambayo raisi wake na viongozi waandamizi wamekuwa wakisisitiza kuwa ""hakuna corona.""
Pia unaweza kutazama:"
Dapivirine copper: je kifaa hiki kinaweza kuwalinda wanawake dhidi ya maradhi ya hiv? - bbc news swahili,"Chanzo cha picha, Getty Images
Dawa inayowalinda wanawake dhidi ya HIV , inaonekana na wengi kuwa habari njema, sivyo?.
Licha ya uboreshwaji wa tiba na kinga , maradhi ya HIV bado yanaendelea kusambaa katika maeneo ya bara hili.
Katika eneo la mashariki na kusini mwa Afrika, zaidi ya watu milioni 20 wanaishi na virusi vya ukimwi.
Wanawake walio katika umri mdogo ndio walio katika hatari zaidi, wao wapo hatarini kuambukizwa virusi hivyo zaidi ya wanaume.
Lakini kifaa kipya ambacho kimeidhinishwa na shirika la Afya duniani WHO huenda kikawapatia wanawake udhibiti zaidi kuhusu afya yao ya tendo la ngono.
Ni mpira wa mduara unaovaliwa ndani ya uke ambao hutoa dawa ya kukabiliana na virusi hivyo Dapivirine.
Lakini je mpira huo una uwezo kiasi gani  na ni akina nani watakaoruhusiwa kuvaa?
Doreen Morah Moracha, 28, ambaye anaishi jijini Nairobi , Kenya anaishi na virusi vya HIV , anasema kuimarisha kinga ndio njia pekee ya kukabiliana na virusi vya ukimwi.
Moracha amekuwa akitumia mbinu za kujikinga dhidi ya maradhi hayo kwa kipindi cha miaka 16 .
Kwake yeye utumizi wa dawa hizo kwa maisha yake yote sio kitu rahisi.
''Nataka kila mtu alindwe kutokana na Ukimwi, kwasababu watu wengine wanafikiria ni rahisi , lakini kula dawa kwa maisha yako yote  sio rahisi hata kidogo'', alisema.
Baadhi ya mbinu zinazotumiwa kujikinga dhidi ya HIV ni matumizi ya mipira ya kondomu.
Bi Moracha anasema kwamba wanawake huona vigumu kutumia mipira ya kondomu ya kike kwa kuwa sio wao wanaofanya maamuzi.
Anasema wanaume ndio wanaotumia sana mipira ya kondomu kwasababu wao ndio wanaofanya uamuzi.
''Wakati mwanamke anapoulizia kuhusu kinga mwanamume asiyetaka kutumia humpuuza''.
Pia kuna tembe  zinazotumiwa kabla ya ngono kwa mtu ambaye hajaambukizwa virusi hivyo kwa jina  [PREP] lakini hizo sio rahisi kuzipata.
Mduara huo unaovaliwa ndani ya uke huvaliwa kwa kipindi cha siku 28 , na katika kipindi hicho chote hutoa dawa aina ya Dapivirine ambayo humfanya mtu kujilinda dhidi ya virusi vya Ukimwi.
Anna Kukundakwe ambaye husimamia mipango katika kituo cha afya na haki za binadamu nchini Uganda anasema kwamba kitu muhimu ni kwamba mkewe anaweza kuvaa mduara huo bila usaidizi wa daktari.
''Mara kwa mara iwapo mwanamke anataka kufanya tendo la ndoa bila kutumia kinga  sio rahisi kumuuliza mpenzi wake kuvalia mpira wa kondomu.  Lakini mduara huu unalinda kwa siri hivyobasi hana haja ya kumwambia mwanamume kuvalia kondomu''.
Uchunguzi wa mduara huo umebaini kwamba hatari ya kuambukizwa virusi ni chini ya asilimia 30 ."
Madaktari wasifu kufanikiwa kwa upandikizaji wa kwanza wa uso na mikono - bbc news swahili,"Chanzo cha picha, Reuters
Madaktari huko New York wamefanikiwa upasuaji kupandikiza uso na mikono
Joe DiMeo, 22, alifanyiwa upasuaji huo wa saa 23, uliofanywa na timu ya zaidi ya wahudumu wa afya 140 mwezi Agosti mwaka jana.
Ajali ya gari mwaka 2018 ilimwacha Bw DiMeo na majeraha ya kuungua kwa kiwango cha zaidi ya 80% ya mwili wake. Vidole vyake vilikatwa na alipoteza midomo na vigubiko vya macho.
Alisema operesheni hiyo ilimpa ""nafasi ya pili maishani"".
Bwana DiMeo alikuwa akienda nyumbani kutoka zamu ya usiku alipolala kwenye usukani. Gari lake lilianguka, likawaka moto.
Alikaa miezi minne katika kitengo kinachoshughulika na wagonjwa walioungua moto, ambacho kilijumuisha wakati alipokuwa hana fahamu . Kisha Bwana DiMeo alikuwa na upasuaji zaidi ya mara  20 wa kutengeneza mwili.
Mwaka 2019, alipelekwa kwenye kituo cha matibabu cha kitaaluma huko New York, NYU Langone, ambapo alifanyiwa upasuaji wa upandikizaji mwezi Agosti mwaka jana.
Eduardo Rodriguez, mkurugenzi wa Programu ya Kupandikiza Uso, alisema: ""Tulitaka kumpa sio tu operesheni ambayo ilimfanya aonekane bora, lakini mwishowe ilibidi ifanye kazi vizuri, hasa mikono.""
Bwana DiMeo alitumia siku 45 akiwa chini ya uangalizi  baada ya upasuaji na miezi miwili zaidi hospitalini, ambapo alilazimika kujifunza jinsi ya kufungua vigubiko vya macho na kutumia mikono yake mipya.
Upandikizaji wa uso na mikono miwili  uliwahi kufanyika hapo awali lakini yote haikufanikiwa. Mgonjwa mmoja alikufa kutokana na changamoto na mwingine mikono yake iliondolewa baada ya kushindwa kufanya kazi, hospitali ilisema.
Bw Rodriguez anasema Bw DiMeo, ambaye hufanya hadi saa tano za ukarabati kwa siku, ndiye ""mgonjwa aliye na motisha zaidi"" aliyewahi kukutana naye.
""Anataka kufanya kazi kwenye michezo, anapenda kucheza gofu, na anataka kurudi kwenye kozi. Ninavutiwa kila wakati na kiwango cha uzani ambao anaweza kuinua
Bwana DiMeo anasema sasa anaweza kufanya mazoezi mwenyewe na kutengeneza kifungua kinywa.
""Hii ni zawadi ya mara moja katika maisha, na natumaini familia inaweza kupata faraja kujua kuwa sehemu ya wafadhili inaishi na mimi,"" alisema. ""Wazazi wangu na mimi tunashukuru sana kwamba nimepewa nafasi hii ya pili."""
Saratani nigeria:'mke wangu angekuwa hai angepata tiba ya saratani' - bbc news swahili,"Chanzo cha picha, Andrew Gift
Safari yangu ya ujane ilianza miaka mitatu iliyopita katika ofisi ya daktari wa saratani katika mji mkuu wa Nigeria Abuja.
Mke wangu Garace, alifuata ushauri wa daktari badala ya kutafuta  ushauri wa  waponyaji wa kidini, ninaamini kuwa angepona saratani ya matiti  na angekuwa bado na mimi  na  binti yetu mwenye umri wa miaka mitatu.
Alikwenda kufanyiwa vipimo vya uvimbe mkubwa na daktari akasema kuwa walikuwa wamebaini kuwa ulikuwa na  ""uvamizi wa carcinoma "".
Sikufahamu kile ambacho alimaanisha na akanifafanulia kuwa ""uvimbe aliokuwa nao una saratani na tunahitaji kuanza mchakato wa kuidhibiti mara moja ili isisambae  "".
Grace alionekana mwenye hofu na mdhoofu, na ninakumbuka nikimchukua  mtoto wetu ambaye wakati huo alikuwa wa mwezi mmoja tu kutokla mikononi mwake kwa sababu nilikuwa ninaogopa ni nini angelikifanya baada ya kupata taarifa hiyo.
Lakini mtaalamu wa saratani alituhakikishia kuwa kwa tiba atakayoipata angeweza kupona. Alitushauri kuwa afanyiwe tiba ya kuchoma seli za saratani -chemotherapy  na labda afanyiwe upasuaji wa kuondoa matititi au mastectomy.
Kutokana na kile nilichoambiwa siku ile nilijaribu kuwa na matumaini kwamba suluhu ipo na kwamba bado nitaendelea kuishi na Grace, ambaye ndio kwanza nilikua nimeanza uhusiano nayeye mwaka mmoja tu kabla.
Chanzo cha picha, Andrew Gift
Andrew alikutana na Grace  baada ya kusaidia kutatua mzozo baina yake na  kondakta wa basi
Tulikutana mara ya kwanza katika mazingira ambayo hayakuwa mazuri  kimapenzi ya kituo cha mabasi ya abiria mjini Abuja.
Alikuwa na mzozo na kondakta wa basi ambaye alikuwa amemtoza pesa zaidi  za mzigo wake na nikaingilia kati kutuliza hali.
Tuliishia kuwa na mazungumzo katika safari na baadaye tukabadilishana namba zetu za simu.
Nilikuwa na umri wa miaka 33 wakati huo nikijihisi mpweke sana. Kama mtoto wa kwanza mkubwa wa kiume katika familia , nilikuwa nakumbushwa kila mara ninakotoka mashariki mwa Nigeria , utamaduni ni kuoa mapema na tayari waogo zangu wa kiume walikuwa tayari wameona.
Hatahivyo, nilisubiri miezi kadhaa kabla ya kuwasiliana na Grace na nikagudua kuwa  tulikuwa hatuishi mbali.
Tulikiwa marafiki wa karibu sana halafu tukakubaliana kuoana.
Lakini miezi 13 tu baada ya harusi alipatikana na saratani.
Hapakuwa na tiba ya bure ya saratani na bima ya matibabu ya Grace haikuweza kugarimia matibabu, kwa hiyo ilibidi nifanye mipango ya kukopa fedha .
Kwa ujumla garama ilifika hadi naira 600,000 au dola 1,500;  nilipata mkopo wa kulipia awamu ya kwanza ya matibabu.
Lakini njiani nilipokuwa nikielekea kwenye duka la dawa kununua dawa za   chemotherapy, Grace aliniita kuniambia kuwa hataendelea na matibabu.
Badala yake alikuwa na imani Mungu atamponya.
Aliniambia kuwa hiyo chemotherapy itaua seli zenye afya katika mwili wake pamoja n anile za saratani, na angependa kuweka imani yake katika dini.
Ni kweli kwamba madawa yanaweza kuharibu seli zenye afya, lakini wataalamu wanasema hii kwa kawaida huwa haidumu.
Nilijaribu kumshawishi Grace kubadili mawazo yake, lakini tayari alikuwa ameamua  na nilihisi ninapaswa kukubali kutafuta suluhu nyingine-uamuzi mbaya zaidi niliowahi kuufanya.
Wanaigeria wengi ni waamini wa dini na inapokuja katika suala la afya wengi wanapendelea kupata usaidizi kutoka maeneo ya ibada kuliko hospitali.
Uamuzi wa Grace wa kukataa tiba ya chemotherapy aliupata kutokana ushauri alioupata kutoka kwa marafiki na familia. Wengi Nigeria wanaamini kuwa ugonjwa huo unaweza kuua na Grace aliogopa.
Alikubali kufanyiwa upasuaji wa kuondoa uvimbe lakini hii ilikuwa ni suluhu ya muda kwani saratani ilirejea haraka na kwa hatari kubwa.
Mke wangu alikuwa imara sana na aliweza kuvumilia maumivu kwa miaka miwili bila kumuona daktari.
Hata hivyo tulitembelea makanisa na vituo vya maombi ya kibinafsi, ikiwa ni pamoja na nabii TB Joshua, lakini bado hatukupata suluhu.
Wengi miongoni mwa waponyaji hawa walichukua pesa na kutuahidi miujiza. Baadhi walimwambia kuwa siku atakayokwenda hospitalini ndio siku atakayokufa.
Tulipata dawa za kienyeji, ambazo tulishauriwa kuzitumia marafiki na ndugu.
Tuliomba pamoja na tukafanya mazoezi ya mwili pamoja mara kwa mara, alikunywa dawa za mitishamba na matunda, na akajinyima vyakula kadhaalakini maumivu hayakuisha.
Nilijaribu kumshawishi azungungumze na daktari, lakini alikataa.
Hata alipokwenda kupata matibabu ya malaria katika hospitali, alisisitiza kuwa nisitaje saratani.
Ilipofika mwezi Juni mwaka jana , ilikuwa ni dhahiri kuwa alikuwa amepoteza uzito wa mwili na alikuwa amekuwa dhaifu sana.
Halafu mwezi Julai, hali yake ya kiafya ikawa imezorota sana, kiasi kwamba sikuwa na chaguo jingine ila kumpeleka hospitalini kwasababu alikuwa anahangaika hata kupumua na hakuweza kusimama.
Hospitali mbili za kwanza ambako nilijaribu kuomba alazwe hawakutaka kumpokea, lakini ya tatu ilikubali kumshugulikia.
Dalili ambazo huonekana mara nyingi za saratani ya matiti ni  uvimbe au kuongezeka kwa unene wa titi kusiko kwa kawaida-lakini kuna dalili nyingine pia:
·        Kubadilika kwa umbo la titi na hisia zake
·        Kubadilika kwa rangi ya titi, kama vile kuwa na upele au wekundu
·        Kimiminika kinachotoka kwenye chuchu, tofauti na vinavyotoka unapokuwa mjamzito au unaponyonyesha.
Dalili hizi hata hivyo zinaweza kusababishwa na hali nyingine, kwahiyo ni muhimu kufanyiwa uchunguzi  na daktari wa uvimbe wowote unaojitokeza kwenye matiti  .
Chanzo cha picha, Andrew Gift
Nilikuwa ninaona kwamba bintio yetu  , Princess Gold MmesomaChukwu, ambaye alikuwa naishi  katika nyumba ya rafiki yetu alikuwa anaemia na alikosa joto la kukumbatiwa na mama yake.
Nilimpeleka hospitalini mara moja, lakini niliona kabisa kuwa alisikitika na hakuwa na uhakika afanye nini juu ya hali ya mama yake.
Hatimae, Mwezi Novemba Grace alipata maumivu ya kichwa yaliyoonesha kuwa saratani ilikuwa imesambaa hadi kwenye ubongo na akaingia katika hali mahututi na hakuweza kuamka tena kamwe.
Alifariki dunia akiwa na umri wa miaka 33.
Kuonja utamu wa ndoa na halafu kuupoteza yalikuwa maumivu makali.
Sasa niko mpweke, mwenye mawazo na huwa ninashindwa kumakinika. Kuna machozi kila siku."
Virusi vya corona: waziri wa afya dorothy gwajima atengeneza na kunywa tiba asili ya tanzania - bbc news swahili,Waziri wa Afya nchini Tanzania Dkt. Dorothy Gwajima amesema Tanzania haina mpango wa kuagiza chanjo dhidi ya virusi vya corona.
Dorothy gwajima: waziri wa afya aonesha jinsi ya kutengeneza tiba asili tanzania - bbc news swahili,"Waziri wa afya nchini Tanzania Dorothy Gwajima anaonesha jinsi tiba asili ya Afya inavyotengenezwa nchini humo.
Akiongozana na naibu wake pamoja na mtaalamu wa tiba asili Kutoka NIMR ameonyesha jinsi tiba hiyo asili inavyotengezwa kwa kutumia tangawizi, vitunguu, limau na pilipili."
Virusi vya corona: waziri wa afya dorothy gwajima asema tanzania haina haja ya kuagizia chanjo ya corona kwa sasa - bbc news swahili,"Waziri wa Afya nchini Tanzania Dkt. Dorothy Gwajima amesema Tanzania haina mpango wa kuagiza chanjo dhidi ya virusi vya corona.
Akiongea na waandishi wa habari hii leo huko jijini Dodoma, Waziri Gwajima ameongeza kusema kuwa Tanzania haina maambukizi ya Covid19 bali amewataka wananchi kuchukua tahadhari ikiwemo kutumia dawa za asili.
''Kwa sasa wizara haina mpango wa kupokea chanjo ya corona au Covid 19, inayoripotiwa kuwepo na kutumika katika mataifa mengine'', alisema
Alisema kwamba serikali kupitia wizara ya Afya ina taratibu zake za kufuata pale inapotaka kupokea bidhaa yoyote ya afya ambayo amesema hatua hiyo hufanyika baada ya serikali kujiridhisha.
Akiongozana na naibu wake pamoja na mtaalamu wa tiba asili Kutoka NIMR Bi Gwajima ameonyesha jinsi tiba hiyo asili inavyotengezwa kwa kutumia tangawizi, vitunguu, limau na pilipili.
Kauli hii ya waziri inakuja wakati ambapo makamo wa rais wa kwanza Zanzibar Maalim Seif Hamad Sharif, pamoja na mkewe na baadhi ya wasaidizi wake wamethibitika kupata maambukizi ya corona na kuendelea na matibabu.
Hatahivyo Maalim Seif amesema kuwa anaendelea kupata afueni baada ya matibabu hayo.
Bi Gwajima amesema kwamba taifa la Tanzania lipo salama lakini akawataka raia kuchukua tahadhari kutokana na kuenea kwa ugonjwa huo katika mataifa jirani.
''Kwa hivyo ninachotaka kusema hapa ni kwamba nchi yetu ipo salama , tunasikia kwa jirani huko kuna shida, usisubiri vitoke kwa jirani vije kwasababu tunaingiliana maisha, sisi tunajiandaa kwa maisha,''alisema
''Hizi ndio silaha unatengeneza unakunywa, mazoezi maji mengi, kupumzika, bidhaa za tiba asili'', aliongezea bi Gwajima.
Ili kujilinda dhidi ya corona Bi Gwajima amewataka wananchi kujielekeza  kwenye:
Elimu ambayo imekuwa ikitolewa na wataalamu wa Afya ikiwemo kuimarisha usafi wa mazingira, usafi wa kibinafsi,  kunawa mikono kwa kutumia maji na sabuni, kwa kutumia vipukushi, kujifukiza, kufanya mazoezi mbalimbali , kula lishe bora, kunywa maji ya kutosha bila kisahau matumizi ya tiba asili ambayo taifa la Tanzania limejaliwa nazo.
Hivi majuzi waziri wa ofisi ya rais tawala ya mikoa na serikali za mitaa , Selemani Jafo alitangaza kwamba taifa hilo litaanza kampeni ya kupambana na maambukizi ya virusi vya corona  kuanzia Jumatatu tarehe 1 ,Februari 2021.
Akizungumza alipoambatana na rais wa Tanzania John Pombe Magufuli mkoani Tabora  alisema kwamba maradhi hayo hayana nafasi na kwamba raia wa taifa hilo wataendelea kumuomba mwenyezi Mungu.
'Hapa corona haina nafasi, tutaendelea kumuomba Mwenyezi Mungu, kama Mh.Rais ulivyotuelekeza na umesema watu wajifukize sana, Na Rais naomba nikwambie Jumatatu tunaanza kampeni nyingine ya juma zima season three (awamu ya tatu), nyungu kama kawaida, tunajifukiza, tunakula matunda, tunamuomba Mungu, tunaanza tarehe moja mpaka tarehe saba, hatupoi kazi inaendelea, uchumi wetu lazima usimame'' Alisema Waziri Jafo.
Kauli hii imekuja wakati kukiwa na aina mpya ya virusi vya corona aina ya Afrika Kusini, ambavyo vimekuwa vikienea katika nchi za Kiafrika.
Siku ya Ijumaa wiki iliopita, msemaji Mkuu wa serikali nchini Tanzania Dkt. Hassan Abbas alisema Tanzania inazingatia miongozo yote ya tahadhari dhidi ya ugonjwa wa corona na hata wakati huu ambao dunia inapambana na wimbi la pili la maambukizi ya virusi hivyo..
Akihojiwa na kitoa cha redio cha EFM kilichopo jijini Dar es salam, Dkt. Abbas alisema ""Sisi Tanzania msimamo wetu ni ule ule, tunafahamu tatizo lipo duniani na dunia inahangaika lakini cha kwanza Watanzania waondoe hofu wizara ya afya ilishatoa miongozo.
Siku moja baada ya Rais wa Tanzania, John Magufuli kutaka wizara ya afya kutokimbilia chanjo ya corona bila kujiridhisha, Shirika la Afya Duniani WHO liliitaka nchi hiyo kujiandaa na chanjo ya Corona kama mataifa mengine duniani.
Akizungumza katika mkutano na waandishi wa habari kwa njia ya mtandao,mkuu wa WHO kanda ya Afrika Dkt. Matshdiso Moeti alisema kuwa Tanzania inatakiwa kutumia mwanya wa upatikanaji wa chanjo kwa faida ya wananchi na kanda ya Afrika mashariki kwa ujumla.
''Tumeanza kuwasiliana upya na ngazi za juu za uongozi, na tunatoa mchango wetu kama ilivyokua hapo mwanzo, na tunataka kushirikiana na Tanzania, kwa niaba ya watu wa Tanzania, nchi jirani na dunia kwa ujumla. Sehemu ya mawasiliano yetu na Tanzania ni kukumbusha serikali kuwa, hii ni sehemu ya makubaliano ya kanuni za afya za kimataifa ambapo nchi wanachama wamekubali kwa pamoja kuzuia kusambaa kwa magonjwa'' anasema Dkt. Moeti.
WHO inasema kuwa imekua ikitoa mchango na kuwasiliana na serikali ya Tanzania kuanzia mwanzo wa janga hili la Corona.
Shirika hilo pia limesisitiza Tanzania kutoa takwimu za mwenendo wa Corona nchini  ili iwe rahisi katika kupambana na kuzuia maambukizi mapya.
''Moja ya makubaliano ya wanachama ni kutoa takwimu za mwenendo wa ugonjwa, nimewakumbusha serikali ya Tanzania na ninayo kumbukumbu kwa maandishi kuwa wao ni sehemu ya wanachama hivyo wanatakiwa kuitikia wito huu. Tuna imani kuwa mawasiliano yetu kuhusu chanjo yatazingatiwa ili kukabili maambukizi ya virusi,"" ameongezea Dkt. Moeti."
"Virusi vya corona: maalim seif amelazwa baada ya kupata covid- 19, act yathibitisha - bbc news swahili","Chama cha ACT Wazalendo nchini Tanzania kimewafahamisha wanachama wake, Wazanzibari, pamoja na umma wa Watanzania kuwa  mwenyekiti wake Maalim Seif Sharif Hamad na mkewe Bi Awena, wamethibitika kupata maambukizi ya Covid 19.
Kulingana na taarifa ya chama iliyotumwa kwenye mitandao yake ya kijamii, ACT Wazalendo imesema kuwa wasaidizi kadhaa wa Makamu huyo wa Rais wa Zanzibar pia wamepatika na virusi vya corona baada ya kufanyiwa vipimo.
''Katika hali ya kuchukua tahadhari zaidi madaktari walimshauri Maalim Seif kuwa ni vyema awepo chini ya uangalizi maalum katika kipindi chote atakachokuwa anaendelea na matibabu'', imesema taarifa ya ACT  iliyotumwa kwenye ukurasa rasmi wa Twitter wa chama.
Kulingana na taarifa hiyo Maalim Seif amepumzishwa katika Hospitali ya Mzazi Mmoja, Unguja, ambako anaendelea kuwa chini ya uangalizi wa karibu wa madaktari.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Taarifa hii ya ACT Wazalendo inatolewa wakati kuna suitafahamu ya  maradhi ya maambukizi ya corona kwa ujumla wake nchini Tanzania.  Mara ya mwisho Tanzania ilitoa taarifa rasmi juu ya maambukizi na vifo vilivyosababishwa na Covid-19  ilikuwa ni mwezi Aprili, 2020 ambapo wakati huo wagonjwa walikuwa ni 506 na vifo 21.
Jumamosi Waziri wa Nchi Ofisi ya Rais Tawala za Mikoa na serikali za Mitaa, Selemani Jafo alitangaza kuanza kwa  kampeni ya kupambana na maambukizi ya virusi vya corona juma lijalo.
Waziri Jafo aliyasema hayo akiwa katika ziara ya  Rais wa Tanzania John Magufuli mkoani Tabora, katikati mwa Tanzania, alipokuwa akitoa salamu kwa wakazi wa mkoa huo.
Akizungumzia janga la virusi vya corona alisema siku ya Jumatatu kampeni ya kupambana na janga hilo itaanza.
''Hapa corona haina nafasi, tutaendelea kumuomba Mwenyezi Mungu, kama Mh.Rais ulivyotuelekeza na umesema watu wajifukize sana, Na Rais naomba nikwambie Jumatatu tunaanza kampeni nyingine ya juma zima season three (awamu ya tatu), nyungu kama kawaida, tunajifukiza, tunakula matunda, tunamuomba Mungu, tunaanza tarehe moja mpaka tarehe saba, hatupoi kazi inaendelea, uchumi wetu lazima usimame'' Alisema Waziri Jafo.
Kauli hii imekuja wakati kukiwa na aina mpya ya virusi vya corona aina ya Afrika Kusini, ambavyo vimekuwa vikienea katika nchi za Kiafrika.
Chanzo cha picha, Mwananchi twitter
Siku ya Ijumaa, msemaji Mkuu wa serikali nchini Tanzania Dkt. Hassan Abbas alisema Tanzania inazingatia miongozo yote ya tahadhari dhidi ya ugonjwa wa corona na hata wakati huu ambao dunia inapambana na wimbi la pili la maambukizi ya virusi hivyo.
Akihojiwa na kitoa cha redio cha EFM kilichopo jijini Dar es salam, Dkt. Abbas alisema ""Sisi Tanzania msimamo wetu ni ule ule,tunafahamu tatizo lipo duniani na dunia inahangaika lakini cha kwanza watanzania waondoe hofu wizara ya afya ilishatoa miongozo, ile miongozo bado ipo haijawahi kufutwa kuna tahadhari za kuchukua hivi wewe kunawa mikono mpaka covid? Alihoji Dkt Abbas.
'' Tulikuwa tuna nawa sana shule baadaye tukaacha kwahiyo kuna zile tahadhari kama alivyosema juzi Mh Rais tuendelee kuzichukua lakini Tanzania tunaamini tumedhibiti haya maambukizi kwa njia zetu za kisayansi na kumshukuru Mwenyezi Mungu''.
''Unajua Tanzania watu wanasahau wanafikiri tulidharau sana huu ugonjwa tulichukua hatua zote dunia ilizokuwa inataka isipokuwa kujifungia ndani maana kuna watu wanatamani sana kufungiwa ndani sijui kuna nini huko ndani"" alisema Bw. Abbas.
Unaweza pia usoma:
WHO ilisema nini hapo awali?
Alhamisi ya wiki ilopita ikiwa ni siku moja baada ya Rais wa Tanzania, John Magufuli kutaka wizara ya afya kutokimbilia chanjo ya corona bila kujiridhisha, Shirika la Afya Duniani WHO liliitaka nchi hiyo kujiandaa na chanjo ya Corona kama mataifa mengine duniani.
Akizungumza katika mkutano na waandishi wa habari kwa njia ya mtandao, mkuu wa WHO kanda ya Afrika Dkt. Matshdiso Moeti alisema kuwa Tanzania inatakiwa kutumia mwanya wa upatikanaji wa chanjo kwa faida ya wananchi na kanda ya Afrika mashariki kwa ujumla.
''Tumeanza kuwasiliana upya na ngazi za juu za uongozi, na tunatoa mchango wetu kama ilivyokua hapo mwanzo, na tunataka kushirikiana na Tanzania, kwa niaba ya watu wa Tanzania, nchi jirani na dunia kwa ujumla. Sehemu ya mawasiliano yetu na Tanzania ni kukumbusha serikali kuwa, hii ni sehemu ya makubaliano ya kanuni za afya za kimataifa ambapo nchi wanachama wamekubali kwa pamoja kuzuia kusambaa kwa magonjwa'' anasema Dkt. Moeti.
WHO inasema kuwa imekua ikitoa mchango na kuwasiliana na serikali ya Tanzania kuanzia mwanzo wa janga hili la Corona.
Shirika hilo pia limeisisitizia  Tanzania kutoa takwimu za mwenendo wa Corona nchini Tanzania ili iwe rahisi katika kupambana na kuzuia maambukizi mapya.
''Moja ya makubaliano ya wanachama ni kutoa takwimu za mwenendo wa ugonjwa, nimewakumbusha serikali ya Tanzania na ninayo kumbukumbu kwa maandishi kuwa wao ni sehemu ya wanachama hivyo wanatakiwa kuitikia wito huu. Tuna imani kuwa mawasiliano yetu kuhusu chanjo yatazingatiwa ili kukabili maambukizi ya virusi,"" ameongezea Dkt. Moeti."
Virusi vya corona: mwanamke anayetengeneza barakoa za wavaaji wa hijab na vilemba - bbc news swahili,"Wakati janga la corona lilipoibuka, mwanamitindo wa Melbourne Manmeet Kair alianza kutengeneza barakoa kwa ajili ya watu wa jamii yake. Lakini kutokana na jinsi alivyomuona mume wake akihangaika kuvaa barakoa kuipitisha juu ya kilemba aliamua kutafuta suluhu ambayo imekua msaada kwa wengi."
Virusi vya corona : ladha na harufu ya kuchukiza vinavyowakera baadhi ya watu waliopatwa na corona - bbc news swahili,"Chanzo cha picha, Clare Freer
Wtu wengi wenye virusi vya  Covid-19 hupoteza kwa muda ladha ya vitu na harufu,  wakati wanapokuwa wakipona , mara nyingi hisia hiyo hurejea- lakini baadhi wanahisi kuwa vitu vinakuwa na harufu tofauti kabisa, na vitu ambavyo vingepaswa kuwa na harufu nzuri, kama vile chakula, sabuni, na wapenzi wao, hugeuka na kuwa na harufu mbaya. Idadi ya watu wanaopatwa na hali hii inayofahamika kwa lugha ya kitaalamu kama  parosmia, inaendelea kuongezeka, lakini wanasayansi wanasema hawana uhakika ni kwanini hali hii inatokea, au ni kwa jinsi gani wanaweza kuwatibu wenye tatizo hili.
Clare Freer ni mmoja wao. Amekuwa akilia kwa huzuni kila mara anapojaribu kuipigia chakula  familia yake ya watu wanne.
""Harufu ya chakula hunifanya nihisi kizunguzungu . Ninapopika huwa nahisi harufu ya uozo imejaa ndani ya nyumba mara tu chakula kinapoanza kuiva kwenye jiko au kwenye oveni na hua siwezi kuvumilia ,""anasema.
Clare mwenye umri wa miaka 47-kutoka Sutton Coldfield nchini Uingereza ameishi na hali ya kuhisi chakula kinanuka kama uozo kwa miezi saba sasa na wengi waliopatwa na corona wanahisi harufu mbaya ya kunuka kila siku.
Vitunguu, kahawa, nyama, matunda, pombe, dawa ya mswaki, bidhaa za usafi na pafume vyote vinamfanya ajihisi kutapika.  Maji pia yana athari sawa, jambo linalomfanya ashindwe hata kufua nguo.
""Siwezi hata kumbusu mume wangu tena ananuka vibaya ,"" anasema Clare.
Clare alipatwa na virusi vya corona mwezi machi mwaka jana na, kama ilivyokuwa kwa watu wengi, alipoteza uwezo wa kutambua harufu kutokana na ugonjwa huu. Uwezo huu ulirejea kwa kipindi kifupi mwezi Mei, lakini  kufikia mwezi Juni Claire alianza kuchukia vyakula alivyovipenda zaidi, kwasababu vilikuwa na harufu mbayana kila mara  chakula kilipopikwa alihisi kana kwamba kitu cha kemikali yenye harufu kali au kitu fulani kimeungua.
Tangu katikati ya mwaka janaamekuwa akila  mkate na jibini kwasababu hivyo ndivyo ninavyoweza kuvivumilia  . ""Sina nguvuna huhisi maumivu kila sehemu ya mwili ,"" anasema. Pia imemuathiri kisaikolojia na kimawazo ; anaseam hulia mara nyingi.
""Licha ya kwamba  amekuwa akihisi harufu mbaya kila mara , Clare anasema: Niliweza kuendelea na maisha kama kawaida na kula na kunywa ,""
Chanzo cha picha, Clare Freer
Daktari wa  Clare anasema hajawahi kupata mgonjwa mwingine mwenye tatizo kama la Clare.  Akiwa mwenye wasi wasi mkubwa kuhusina na hali yake, Clare aliingia kwenye mitandao kutafuta majibu na akapata kikundi cha   Facebook chenye wajumbe  6,000 kilichoanzishwa na  shirika la watu waliopoteza uwezo wa kuhisi harufu , kwa jina  AbScent.
Karibu wajumbe wote wa kikundi hicho walianza kupoteza uwezo wa kuhisi harufu kutokana na  Covid-19, na baada ya hapo waendelea kuishi na hali hii.
""Harufu ambazo hujitokeza miongoni mwa watu waliopoteza uwezo wa kuhisi  harufu ni pamoja: mizoga, uozo, nyama iliyooza, na  kinyesi ,"" anasema muasisi wa  shirika la AbScent-Chrissi Kelly, ambaye alianzisha kikundi cha   Facebookmwezi Juni baada ya kile alichokielezea kama  ""mawimbi "" ya visa vya Covid-19 ya kupoteza uwezo wa utambuzi wa harufu.  Mara nyingi watu wenye hali hii huhangaika kuelezea harufu wanayoihisi kwasababu mara nyingi huwa hawajawahi kuhisi harufu kama hiyo kabla, na kuamua kutumia maneno ambayo yanawasilisha vitu vinavyochukiza.
takriban 65%  ya watu wenye virusi vya corona hupoteza  hisia za harufu  na inakadiriwa kuwa takriban  10%  yao huugua hali ya kubadilika kwa harufu za vitu mbalimbali, pale unapohisi kitu ambacho hakipo karibu nawe.
Huku Clare Freer akizikumbuka na kuzitamani siku ambazo alipenda harufu ya mume wake  alipokuwa akitoka bafuni kuoga,  ustin Hyde mwenye umri wa miaka 41 kutoka eneo la Cheltenham hajawahi kuhisi harufu ya mtoto wake mchanga wa kike aliyezaliwa Machi 2020.
Chanzo cha picha, Justin Hyde
Ilianza kurejea kidogo mwezi Julai, lakini kahawa nikaanza kuhisi kahawa inanuka harufu ya ajabu-na haraka mambo yakawa mabaya zaidi.
""Takriban harufu zote za vitu zilianza kunuka kiajabu ,"" anasema . ""Mayai vinza kwa kawaida hunikera sana na hilo linanifanya nisifurahie bia yangu au mvinyo kwasababu kwa sasa zina ladha ambayo ninaiita ladha ya Covid .""
Amegundua kuwa chakula kisicho na nyama, ikiwa ni pamoja na mboga zilizopikwa kwa binzali zinakuwa walau na ladha kidogo, lakini hawezi tena kwenda baa, wala kula mayai au viazi vya kukaangwa.
""Anasa zote hizo tunazoziona kama kitu ch kawaida zimepotea tangu nilipopata  Covid,"" anasema . ""Nijihisi kuvunjika moyo na kama kama sio mimi .""
Ushauri kuhusu jinsi ya kukabiliana na hali ya kukosa uwezo wa kutambua ladha na harufu:
Chanzo: AbScent
Unaweza pia kutazama:"
Waziri jafo: tunaanza kampeni ya kupiga nyungu juma zima - bbc news swahili,"Waziri wa Nchi Ofisi ya Rais Tawala za Mikoa na serikali za Mitaa, Selemani Jafo ametangaza kuanza kampeni ya kupambana na maambukizi ya virusi vya corona juma lijalo.
Waziri Jafo ameyasema hayo akiwa katika ziara ya Rais wa Tanzania John Magufuli mkoani Tabora, katikati mwa Tanzania, alipokuwa akitoa salamu kwa wakazi wa mkoa huo.
Akizungumzia janga la virusi vya corona amesema siku ya Jumatatu kampeni ya kupambana na janga hilo itaanza.
''Hapa corona haina nafasi, tutaendelea kumuomba Mwenyezi Mungu, kama Mh.Rais ulivyotuelekeza na umesema watu wajifukize sana, Na Rais  naomba nikwambie Jumatatu tunaanza kampeni nyingine ya juma zima season three (awamu ya tatu), nyungu kama kawaida, tunajifukiza, tunakula matunda, tunamuomba Mungu, tunaanza tarehe moja mpaka tarehe saba, hatupoi kazi inaendelea, uchumi wetu lazima usimame'' Alisema Waziri Jafo.
Kauli hii imekuja wakati kukiwa na aina mpya ya virusi vya corona aina ya Afrika Kusini, ambavyo vimekuwa vikienea katika nchi za Kiafrika.
Siku ya Ijumaa, msemaji Mkuu wa serikali nchini Tanzania Dkt. Hassan Abbas alisema Tanzania inazingatia miongozo yote ya tahadhari dhidi ya ugonjwa wa corona na hata wakati huu ambao dunia inapambana na wimbi la pili la maambukizi ya virusi hivyo.
Akihojiwa na kitoa cha redio cha EFM kilichopo jijini Dar es salam, Dkt. Abbas alisema ""Sisi Tanzania msimamo wetu ni ule ule,tunafahamu tatizo lipo duniani na dunia inahangaika lakini cha kwanza watanzania waondoe hofu wizara ya afya ilishatoa miongozo, ile miongozo bado ipo haijawahi kufutwa kuna tahadhari za kuchukua hivi wewe kunawa mikono mpaka covid? Alihoji Dkt Abbas.
'' Tulikuwa tuna nawa sana shule baadaye tukaacha kwahiyo kuna zile tahadhari kama alivyosema juzi Mh Rais tuendelee kuzichukua lakini Tanzania tunaamini tumedhibiti haya maambukizi kwa njia zetu za kisayansi na kumshukuru Mwenyezi Mungu''.
''Unajua Tanzania watu wanasahau wanafikiri tulidharau sana huu ugonjwa tulichukua hatua zote dunia ilizokuwa inataka isipokuwa kujifungia ndani maana kuna watu wanatamani sana kufungiwa ndani sijui kuna nini huko ndani"" Alisema Bw. Abbas.
WHO ilisema nini hapo awali?
Siku moja baada ya Rais wa Tanzania, John Magufuli kutaka wizara ya afya kutokimbilia chanjo ya corona bila kujiridhisha, Shirika la Afya Duniani WHO liliitaka nchi hiyo kujiandaa na chanjo ya Corona kama mataifa mengine duniani.
Akizungumza katika mkutano na waandishi wa habari kwa njia ya mtandao,mkuu wa WHO kanda ya Afrika Dkt. Matshdiso Moeti amesema kuwa Tanzania inatakiwa kutumia mwanya wa upatikanaji wa chanjo kwa faida ya wananchi na kanda ya Afrika mashariki kwa ujumla.
''Tumeanza kuwasiliana upya na ngazi za juu za uongozi, na tunatoa mchango wetu kama ilivyokua hapo mwanzo, na tunataka kushirikiana na Tanzania, kwa niaba ya watu wa Tanzania, nchi jirani na dunia kwa ujumla. Sehemu ya mawasiliano yetu na Tanzania ni kukumbusha serikali kuwa, hii ni sehemu ya makubaliano ya kanuni za afya za kimataifa ambapo nchi wanachama wamekubali kwa pamoja kuzuia kusambaa kwa magonjwa'' anasema Dkt. Moeti.
WHO inasema kuwa imekua ikitoa mchango na kuwasiliana na serikali ya Tanzania kuanzia mwanzo wa janga hili la Corona.
Shirika hilo pia limesisita Tanzania kutoa takwimu za mwenendo wa Corona nchini Tanzania ili iwe rahisi katika kupambana na kuzuia maambukizi mapya.
''Moja ya makubaliano ya wanachama ni kutoa takwimu za mwenendo wa ugonjwa, nimewakumbusha serikali ya Tanzania na ninayo kumbukumbu kwa maandishi kuwa wao ni sehemu ya wanachama hivyo wanatakiwa kuitikia wito huu. Tuna imani kuwa mawasiliano yetu kuhusu chanjo yatazingatiwa ili kukabili maambukizi ya virusi,"" ameongezea Dkt. Moeti."
Virusi vya corona: who yataka tanzania kujiandaa kupokea chanjo ya corona - bbc news swahili,"Chanzo cha picha, AFP
Siku moja baada ya Rais wa Tanzania, John Magufuli kutaka wizara ya afya kutokimbilia chanjo ya Corona, Shirika la Afya Duniani WHO limeitaka nchi hiyo kujiandaa na chanjo ya Corona kama mataifa mengine duniani.
Akizungumza katika mkutano na waandishi wa habari kwa njia ya mtandao,mkuu wa WHO kanda ya Afrika Dkt. Matshdiso Moeti amesema kuwa Tanzania inatakiwa kutumia mwanya wa upatikanaji wa chanjo kwa faida ya wananchi na kanda ya Afrika mashariki kwa ujumla.
''Tumeanza kuwasiliana upya na ngazi za juu za uongozi, na tunatoa mchango wetu kama ilivyokua hapo mwanzo, na tunataka kushirikiana na Tanzania, kwa niaba ya watu wa Tanzania, nchi jirani na dunia kwa ujumla. Sehemu ya mawasiliano yetu na Tanzania ni kukumbusha serikali kuwa, hii ni sehemu ya makubaliano ya kanuni za afya za kimataifa ambapo nchi wanachama wamekubali kwa pamoja kuzuia kusambaa kwa magonjwa'' anasema Dkt. Moeti.
WHO inasema kuwa imekua ikitoa mchango na kuwasiliana na serikali ya Tanzania kuanzia mwanzo wa janga hili la Corona.
Shirika hilo pia limesisita Tanzania kutoa takwimu za mwenendo wa Corona nchini Tanzania ili iwe rahisi katika kupambana na kuzuia maambukizi mapya.
''Moja ya makubaliano ya wanachama ni kutoa takwimu za mwenendo wa ugonjwa, nimewakumbusha serikali ya Tanzania  na ninayo kumbukumbu kwa maandishi kuwa wao ni sehemu ya wanachama hivyo wanatakiwa kuitikia wito huu. Tuna imani kuwa mawasiliano yetu kuhusu chanjo yatazingatiwa ili kukabili maambukizi ya virusi,"" ameongezea Dkt. Moeti.
Naye katibu mkuu wa Shirika la Afya Duniani, Tedros Ghebreyesus anasema anaunga mkono alichosema @MoetiTshidi, anatoa rai hatua dhabiti za kiafya kukabiliana dhidi ya corona  zinapaswa  kufuatwa na kujiandaa kupokea chanjo.
Takwimu ni suala la muhimu pia  kwa Tanzania kuzitoa , tena baada ya kesi za miongoni mwa wasafiri na wageni katika miezi ya hivi karibuni.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Hatua hii ya WHO inakuja siku moja baada ya Rais wa Tanzania John Magufuli kutahadharisha kuhusu chanjo ya Covid 19 ambayo imeanza kutolewa katika mataifa mbalimbali duniani.
Alipozungumza katika uzinduzi wa shamba la miti huko wilayani Chato mkoani Geita, alizungumzia pia kuhusu hali ya corona nchini na kuwasihi wananchi kuendela kuomba pamoja na kujifukiza.
''Tutaendelea kuchukua tahadhari, pamoja na kujifukiza, kusali na kuswali, huku tukiendelea na shughuli zetu, ule vizuri ushibe corona ashindwe kuingia kwenye mwili wako''.
Aidha kuhusu uwepo wa aina mpya ya corona Magufuli alisema kuwa kuna baadhi ya Watanzania walienda kupata chanjo huko nje lakini  wakaletea aina mpya ya corona.
Chanzo cha picha, Reuters
''Ninajua Kuna baadhi ya Watanzania hata wameondoka ndani ya nchi na kukimbilia maeneo mengine na kwenda kuchanjwa na walivyochanjwa wakaja huku wakatuletea corona ya ajabu ajabu''. Alisema Rais Magufuli.
Rais Magufuli alisisitiza juu ya madhara ya chanjo, hususani kuwa hakuna chajo za magonjwa sugu ya muda mrefu kama UKIMWI na saratani.
''Tusiwe tunakimbilia masuala chanjo chanjo, si kila chanjo ina faida kwetu, ni lazima Watanzania tuwe macho, tuwe waangalifu, tutafanyiwa majaribio, tuendelee kumuomba Mungu wetu na tuendelee kuchukua tahadhari''.
Tanzania haijatoa takwimu za mwenendo wa Corona tangu mwaka jana mwezi Mei."
Joe biden aruhusu ufadhili kwa wanaotoa huduma za uavyaji mimba na kupanua bima ya afya ya obamacare - bbc news swahili,"Chanzo cha picha, Getty Images
Rais wa Marekani Joe Biden ametengua marufuku ya ufadhili wa fedha ambazo zimekuwa zikitumwa katika makundi ya kimataifa ya misaada ambayo husaidia katika suala la kuavya mimba.
Amesema kwamba kukamilika kwa sera ya mji wa Mexico kunatengua hatua ya rais Trump kuwanyima wanawake haki yao ya kiafya.
Barua hiyo inaagiza kubadilishwa kwa sera za enzi ya Trump iliozuia ufadhili katika kliniki za Marekani ambazo hutoa rufaa ya uavyaji mimba. Bwana Biden pia alisaini amri ya kupanua mpango wa bima ya afya ya Obamacare.
""Sianzisha sheria mpya yoyote, ama jambo jipya la sheria,"" alisema katika ofisi yake mnamo Alhamisi, akijibu kukosolewa kwamba alikuwa akiongoza kwa kutoa amri  badala ya kufuata sheria za bunge.
''Hakuna kitu kipya tunachofanya hapa mbali na kurudisha bima ya afya ya bei nafuu ...kama ilivyokuwa hapo awali kabla Trump kuwa rais'', aliongezea.
Sera hiyo ya Mji wa Mexico  kwa mara ya kwanza ilianzishwa na rais wa Republican Ronald Reagan mwaka 1984 na imekuwa ikiendelezwa na Republicans na kufutiliwa mbali na Democrats.
Kwa miongo kadhaa , Marekani imefutilia mbali fedha zinazotumwa kusaidia kuavya mimba ughaibuni lakini sera hiyo ya mji wa Mexico inaendeleza hatua hiyo.
Inazuia fedha zinazotoka katika majimbo kutopatiwa mashirika yanayotoa huduma ya kuavya mimba , ushauri wa kuavya mimba ama kupigania haki ya kuavya mimba.
Mpango huo ulipanuliwa chini ya uongozi wa rais Trump, ambaye alipiga marufuku fedha zinazoelekezwa katika mashirika yasio ya serikali ambayo binafsi yanatoa ufadhili wa kuavya mimba.
Katika taarifa mapema , Ikulu ya Whitehouse  ilisema kwamba Biden alikuwa anatoa amri  kama rais kusaidia afya ya uzazi ya wanawake na wasichana  na haki zao nchini Marekani pamoja na duniani kwa ujumla.
Ripoti ya ofisi ya uwajibikaji katika serikali ya Marekani iliotolewa mwaka uliopita ilibaini kwamba 2017, mashirika yasio ya kiserikali yalishindwa kupokea takriban  $153m (£112m) kwasababu yalikataa kufutilia mbali mipango ya kuavya mimba.
Ripoti hiyo iligundua kwamba mara 54 mashirika hayo yalikataa ufadhili huo kutokana na sera hiyo ya kutakiwa kufutilia mbali sera ya kuavya mimba.
Bwana Biden pia ameamrisha idara ya afya nchini Marekani kuondoa mara moja masharti ya enzi za Trump kuhusu mpango wa uzazi wa familia kwa raia wa Marekani wanaopokea pato la chini uliojulikana kama Title X.
Hatua ya rais Trump kufutilia mbali mpango wa uzazi wa Title X ulipelekea kuondolewa kwa ufadhili wa mamilioni ya dola kutoka katika vituo vya kiafya ambavyo vinatoa mpango wa uzazi kupitia njia nyengine mbali na uavyaji mimba.
Bwana Biden siku ya Alhamisi pia aliiondoa Marekani kutoka katika maamuzi ya 2020 kwa jina Geneva Consensus, makubaliano yasiolazimisha kati ya mataifa 30 ambayo yanapinga uavyaji mimba.
Bwana Biden siku ya Alhamisi alitia saini amri kufungua tena  sheria ya afya ya bei nafuu - inayojulikana kama Obamacare kwa miezi mitatu.
Chini ya utawala wa rais Trump sheria hiyo ilitumika kwa wiki sita huku wanachama wa Republican wakijaribu kuondoa mpango huo wa afya.
Bwana Joe Biden amesema kwamba kutokana na mlipuko wa virusi vya corona , huu ndio wakati kwa raia kuweza kupata mpango wa afya ulio bei nafuu."
Virusi vya corona: rwanda yaorodheshwa miongoni mwa nchi 10 zinazokabiliana vyema na covid-19 duniani - bbc news swahili,"Taasisi ya utafiti ya Sydney nchini Australia imetangaza jinsi nchi 100  duniani zinavyokabiliana na Covid-19 ambapo Rwanda inashikilia nafasi ya 10 za kwanza katika kukabiliana na virusi hivyo.
Ripoti ya taasisi hiyo inasema hakuna nchi iliyoshinda mapambano dhidi ya janga la corona, na kwamba ripoti yake imezingatia mipango mbalimbali iliyowekwa na nchi husika katika  kupambana na maambukizi hayo.
Katika orodha hiyo taifa la New Zealand linaongoza huku Brazil ikiwa ya mwisho katika juhudi za kupambana na Covid.
Marekani pia ni miongoni mwa nchi  10  za mwisho  katika  kukabiliana na corona.
Taasisi hiyo-Lowy inasema kuwa kwa kuzingatia vipimo mbalimbali hufanya utafiti huo kwa kulinganisha nchi, kiwango cha upimaji wa virusi kulingana na idadi ya watu, idadi ya watu wanaoambukizwa, na idadi ya wanaokufa na kutathmini taarifa zinazotolewa na vigezo vingine.
Ripoti hii inasema: ""kwa kuzingatia vipimo  hivi kwa pamoja, tunaweza kufahamu uwezo wa nchi zinazofanya vyema au vibaya katika kukabiliana na janga hili ""
Baada ya nchi ya  New Zealand   - nchi ambayo imeweza kudhibiti kabisa janga la corona nchi nyingine 10 zinazofuata katika kudhibiti vyema corona  kwa kuweka amri ya kukaa nyumbani ''lockdown''  na kupima mara kwa mara  ni  - Vietnam, Taiwan, Thailand, Cyprus,  Rwanda, Iceland, Australia, Latvia na Sri Lanka.
Mwezi Machi mwaka uliopita, Rwanda ilitangaza agizo la kukaa nyumbani  (lockdown) kote nchini humo likiwa ni taifa la kwanza kuweka amri hiyo miongoni mwa nchi zilizopo kusini mwa jangwa la sahara, wakati huo Rwanda ilikuwa na wagonjwa  wa Covid 17 pekee.
Baadhi ya wakosoaji  wa serikali ya Rwanda, na baadhi ya watu binafsi walilalamika kuwa hatua zilikuwa kali sana na zingeweza kuleta athari mbaya kwa maisha ya raia wanaoishi kwa kutegemea pato la siku.
Miezi iliyofuata, uongozi wa Rwanda ulisifiwa na mataifa kwa kutumia teknolojia ya kisasa katika kukabiliana na janga la corona. Idadi ya maambukizi na vifo iliendelea pia kuwa ya chini.
Hata hivyo wimbi la pili la maambukizi ya virusi vya corona liliongeza idadi ya wagonjwa pamoja na vifo duniani.
Rwanda haikusazwa, kwani mwezi huu pekee watu waliopatwa na maambukizi mapya walikuwa ni zaidi ya  theluthi moja ya idadi ya watu 14,166 wote walliopatwa na maambukizi hadi sasa.
Waliokufa kutokana na corona mwezi huu pekee wamepita nusu ya watu 183 ambao ndio waliokufa kwa ujumla tangu kuanza kwa janga la corona, kulingana na takwimu za wizara ya afya.
Chanzo cha picha, Ministry of Health Rwanda
Ripoti ya Lowy iliorodhesha nchi kwa kuzingatia vipimo mbalimbali na kutoa alama 100 kwa kila nchi , na Rwanda ina  80%, ambapo nchi ya pili ya Afrika kwenye orodha hii ni Togo ambayo iko katika nafasi ya 15.
Katika orodha ya nchi 98 zilizpfanyiwa utafiti huu, Brazil ilikuwa ya mwisho na alama ya  4%, huku Marekani ikichukua nafasi ya 94  na alama ya 7%.
Nchini Brazil Covid-19 tayari imewaua watu 220,000 huku ikiwauwa Wamarekani zaidi ya 430,000.
Katika kipindi hiki cha janga la Corona  nchi hizi mbili  zimekuwa na uongozi usiotilia maanani udhibiti wa janga. Marais Jair Bolsonaro na  Donald Trump walipinga uvaaji wa barakoa na amri za kukaa nyumbani 'lockdown', na baadaye wawili hao walipatwa na maambukiz ya  Covid-19.
Nchi kama vile China, Tanzania, Burundi haziko katika orodha hii kwasbabu ''hazina takwimu "" kulingana na taasisi ya Lowy.
Ripoti hii inasema kuwa hakuna nchi iliyoshinda mapambano  dhidi ya janga hili, lakini mbinu za kukabiliana kuwa tofauti.
Inasema : ""Baadhi ya nchi zimekabiliana vizuri zaidi ya nchi nyingine  - baadhi zilishindwa...Kwa ujumla nchi zenye raia wachache na taasisi thabiti zina fursa katika kupambana na janga hili.""
Zaidi ya watu milioni 100 wamekwishapata maambukizi ya Covid-19 kote duniani  , na wengine karibu milioni 2.2 wamekufa kutokana na janga hili."
Virusi vya corona: kutana na msafiri mjema aliyebuni mfumo kujifukiza jijini dar es salaam - bbc news swahili,"Wakati dunia ikiendelea kupambana na virusi vya Corona Mtanzania Msafiri Mjema yeye ameiona fursa ya kutoa huduma kwa kwa jamii kwa kutengeneza mfumo rahisi wa kujifukiza alioupa jina la Aspera Covid 19 Nyungu.
Anaamini kuwa mfumo huu wa kipekee utasaidia kukabiliana na virusi vya corona kwa watumiaji. Watu huchangia Shilingi za Tanzania elfu moja ambayo ni chini ya dola moja kuipata huduma hii.
Video na Eagan Salla-BBC News"
Virusi vya corona: maswali 4 ambayo hayajajibiwa kuhusu chanjo ya corona - bbc news swahili,"Chanzo cha picha, Getty Images
Kukimbizana na muda.
Hivi ndivyo tunavyoweza kuelezea uhamasishaji wa chanjo kwa wakazi wa dunia dhidi ya virusi vya corona  na kurejesha hali ya kawaida kwa haraka iwezekanavyo.
Hadi kufikia tarehe 23 Januari, zaidi ya watu milioni 60 walikuwa tayari wamepata baadhi ya dozi za chanjo dhidi ya virusi vya corona.
Lakini kadri nchi zaidi zinavyoanza au kuharakisha  kampeni, mambo kadhaa yanasalia kutofahamika .
Bado haijawekwa wazi ni muda gani kinga ya chanjo inadumu baada ya kutolewa au kama aina mpya ya virusi ambayo imejitokeza kote duniani itakuwa sugu na kuifanya chanjo kutokuwa na ufanisi.
Takriban miezi miwili baada ya mpango mkubwa wa utoaji wa chanjo ya watu wengi  kwa mkupuo  ambao haujawahi kushuhudiwa katika historia, tunaangazia maswali yanayosalia kuhusu chanjo za Covid-19.
1. Ni muda gani chanjo inatoa kinga ?
Jinsi gani mtu anaweza kuwa na kinga baada ya kupata chanjo ya virusi vya corona, swali hili  ni mojawapo ya maswali ambayo yamekuwa yakiulizwa sana katika miezi ya hivi karibuni.
Mwaka mmoja baada ya kuanza kwa janga, tafiti za kwanza kuhusu kinga ya muda mrefu  tayari zimetolewa.
Chanzo cha picha, Getty Images
Tafiti katika eneo hili ni hazina ufafanuzi mkubwa kuhusu hili na hii ni kutokana na ukweli kwamba hazijafanywa kwa muda mrefu kwasababu ya muda zilizochukua kutengeneza chanjo.
Lakini kwa mujibu wa taasisi ya masuala ya kinga ya mwili ya California - Taasisi ya La Jolla iliyopo California,  baadhi ya watu waliopewa kinga wameweza kuonesha kuwa inaweza kuendelea kufanya kazi kwa takribani miezi sita.
Haya ni sawa na matokeo ya utafiti wa taasisi ya Afya ya umma ya England- Public Health England,  ambao wanashauri kwamba wagonjwa wengi ambao walikuwa na  Covid wana ulinzi wa kinga wa takribani miezi mitano.
Baadhi ya wanasayansi wanaamini kuwa kinga itadumu kwa muda mrefu, hata miaka.
Bila shaka, hili halitakuwa sawa kwa wagonjwa wote. Kila mmoja anaweza kuwa na ulinzi tofauti wengine kuwa na ulinzi zaidi au wa kiwango cha chini na uwezekano wa kuambukizwa tena utategemea hilo.
Kitu fulani kinachofanana hutokea kwa chanjo zote.
""Ni vigumu kusema ni kwa muda gani kinga ya mwili itadumu kwasababu ndio kwanza tumeanza kuwachanja watu na itategemea na mgonjwa na aina ya chanjo, lakini labda kati ya miezi sita na 12 ,"" Dkt Julian Tang,  mtaalamu wa virusi katika Chuo kikuu cha  Leicester, nchini Uingereza ameiambia BBC.
Chanzo cha picha, Getty Images
Dkt Andrew Badley, profesa wa tiba katika kliniki nchini Marekani, ana matumaini : ""Ninaamini kwamba  athari za chanjo na kinga zinaweza kudumu kwa miaka  kadhaa.
""Pia itakuwa muhimu kutathmini kwa kina visa vya watu walioambukizwa aina mpya za virusi na kuchunguza hai za wagonjwa baada ya chanjo.""
2. Je inawezekana kupatwa na corona baada ya kuchanjwa?
Ndio, inawezekana , na kwasababu mbalimbali.
Sababu ya kwanza ni kwamba kinga inayotolewa na chanjo nyingi haiiondoi hadi baada ya wiki mbili au tatu baada ya kupokea chanjo ya kwanza au dozi pekee, kulingana na aina ya chanjo.
""Kama utapatwa na virusi siku moja au wiki moja baada ya kudungwa sindano ya chanjo, bado kuna uwezekano wa kuambukizwa na unaweza kuambukiza watu wengine virusi ,"" Dkt  Tang anaeleza.
Chanzo cha picha, Getty Images
Lakini hata kama mtu alipata virusi wiki kadhaa baada ya kupokea dozi inayopatikana, anaweza kuambukizwa.
"" Data zilizopo zinaonesha kuwa baadhi ya watu wanaweza kuendelea kuwa na maambukizi Covid, japo wanaweza kuwa na virusi vichache na kutougua sana kuliko wale ambao hawajaambukizwa au kuchanjwa ,"" Dkt Badley anaeleza.
"" Kwa njia hiyo, ninadhani, kwamba virusi, wakati mtu fulani amechanjwa, itakuwa ni vigumu kusambaza virusi kwa mtu mwingine .""
Kwahiyo, kuna muafaka kwamba chanjo inaonekana kukinga idadi kubwa ya watu binafsi kwa ufanisi, lakini ni kwa kiwango gani inaweza kuzuia maambukizi na kusambaa bado ni jambo lisilojulikana.
3. Je chanjo itazuia kugeuka kwa umbo jipya  la kirusi na aina nyingine za virusi za corona?
Hii inatia hofu.
Virusi hivi vimekuwa vikigeuka umbo na wakati mwingine hufanya hivyo kwa kiasi kwamba vinakua sugu kwa chanjo, kwahiyo vinahitaji kufanyiwa mabadiliko.
Aina ya virusi vya corona iliyobainika Afrika Kusini na Uingereza tayari imesambaa katika nchi nyingine na imesambaa kwa viwango vya hali ya juu.
Chanzo cha picha, Getty Images
Moderna ilitangaza kwamba Jumatatu kwamba chanjo yake ilikua bado ina ufanisi dhidi ya aina za virusi vya Uingereza na Afrika Kusini, ingawa itatengeneza chanjo nyingine ya chanjo ya ziada ambayo inaweza kuboresha kinga.
Pfizer/BioNTech pia inadai kuwa chanjo yake inafanya kazi dhidi ya aina mpya za virusi vya corona.
""Sawia na hilo, inafaa kufahamika kuwa ingawa chanjo zilizoidhinishwa zina ufanisi sana, hazina uhakika wa  ufanisi wa 100% dhidi ya aina mpya ya virusi vya corona, wala hata ile halisi ,"" anasema Dkt  Badley.
""Kina ya chanjo itategemea juu ya jinsi aina mpya za corona zilivyo ikilinganishwa na zile za awali ,"" Dkt Tang aliongeza.
Kwa mukhtasari, serikali na idara za afya zitahitaji kufuatilia na kubaini aina mpya za corona zilizojitokeza ili kupata kuelewa iwapo dozi zilizopo zina ufanisi juu yake.
Chanzo cha picha, Getty Images
4. Kuna dozi ngapi na kwa kipindi cha muda gani chanjo inapaswa kutolewa ?
Chanjo za Pfizer, Moderna  na ile ya Chuo cha Oxford/AstraZeneca , kwa mfano, hutolewa katika  dozi mbili.
Mwanzoni, kwa kuzingatia ni dozi ngapi zilipimwa katika majaribio , watu waliambiwa kuwa watapata dozi ya pili baada ya wiki tatu hadi nne baada ya kupewa ya kwanza.
Lakini mwishoni mwa mwaka 2020, Uingereza ilitangaza kuwa itatoa kipaumbele cha kuwachanja watu wengi iwezekanavyo dozi ya kwanza na kwamba itatoa ya pili hadi miezi mitatu baada ya kupewa chanjo ya kwanza.
Iiibua mjadala wa kiamataifa juu ya njia bora ya kuchanja, lakini  Pfizerna wengi katika jamii ya wanasayansi wengine duniani wangependa kuzingatia kile ambacho kimeidhinishwa katika majaribio ya maabara: dozi ya kwanza, halafu ya pili baada ya siku 21.
Shirika la afya duniani limetoa mwongozo kuhusu hii na pia lilipendekeza itolewe kila baada ya siku  21 au 28 28, ingawa walikiri kuwa kipindi hiki kinaweza kurefushwa hadi wiki sita katika visa visivyo vya kawaida."
Virusi vya corona: sababu zilizolifanya kanisa katoliki tanzania kutoa tahadhari juu ya corona - bbc news swahili,"Kanisa Katoliki nchini Tanzania limetoa tahadhari juu ya wimbi jipya la  maambukizi ya corona na kuwataka wananchi kuchukua hatua zote za kujikinga.
Padre Charles Kitima anaelezea kwanini kanisa limefikia hatua hiyo;"
Jinsi ugonjwa wa ngozi ulivyonitenganisha na watu wengine - bbc news swahili,"Bi. Queen Ereba kutoka Nigeria anasema ugonjwa wa ngozi ulimlazimisha kujitenga na watu na hata kuacha shule.
Vilevile alipata shida ya afya ya akili lakini sasa ameandika kitabu kuhusu kile alichokipitia akiwa na matumaini kuwa kitawasaidia kukabiliana na changamoto wanazopitia katika maisha."
Afrika itasubiri muda mrefu kupata chanjo ya virusi vya corona - bbc news swahili,"Chanzo cha picha, Reuters
Afrika italazimika kusubiri ""wiki ikiwa sio miezi"" kabla ya kupokea chanjo za Covid-19 zilizoidhinishwa na Shirika la Afya Ulimwenguni, kulingana na maafisa  wanaofanya kazi ya kuhakikisha  dozi zinapatikana kwa bara la Afrika.
Karibu dozi milioni 900 zimepatikana hadi sasa kupitia mipango mbalimbali, ya kutosha karibu 30% ya watu bilioni 1.3 wa bara hili mwaka huu.
Kuhodhiwa na mataifa tajiri, upungufu wa ufadhili, kanuni na masharti vimepunguza mchakato wa kuzindua chanjo. ""Ulimwengu uko ukingoni mwa kutofaulu kwa maadili na bei italipwa kwa maisha na maisha katika nchi masikini,"" alionya mkuu wa WHO Dkt Tedros Ghebreyesus.
Wito wa usawa umekuwa ukiongezeka. Karibu dozi milioni 40 zimetolewa katika nchi zisizopungua 49, zenye kipato cha juu ikilinganishwa na dozi 25 tu zilizotolewa katika nchi moja tu ya kipato cha chini, kulingana na Dk Tedros. ""Sio milioni 25, sio 25,000, ni  25 tu,"" alisema, bila kusema ni nchi gani.
Kufikia sasa, hakuna chanjo kuu ambayo imeshatolewa barani Afrika, miezi miwili baada ya dozi ya  kwanza kutolewa Ulaya.
Muungano wa mashirika na wanaharakati waliopewa jina la Umoja wa Chanjo ya Watu uligundua kuwa ""mataifa tajiri yanayowakilisha asilimia 14 tu ya idadi ya watu ulimwenguni walikuwa wamenunua zaidi ya nusu (53%) ya chanjo zote."" Hiyo ilijumuisha chanjo zote za Moderna za 2021 na 96% ya uzalishaji unaotarajiwa wa Pfizer.
Canada iliongoza kwenye chati, kulingana na data na kampuni ya uchambuzi ya Airfinity, ""ikiwa na dozi za kutosha za chanjo kwa kila raia wa Canada mara tano"". Mengi ya mahitaji hayo yanapaswa kutimizwa kabla nchi za kipato cha chini kufikiwa.
'Usitafute faida kubwa'
Barani Afrika, hali hiyo inaamsha kumbukumbu za miaka ya 1990, wakati matibabu ya dawa ya kupunguza makali ya virusi vya ukimwi(ARV) ilipotengenezwa Marekani. Ingawa bara lilikuwa na idadi kubwa zaidi ya watu walioambukizwa VVU, ilichukua takriban miaka sita kabla ya matibabu ya kuokoa maisha kupatikana kwa Waafrika.
Watu milioni kumi na mbili walikufa barani Afrika kutokana na maradhi yanayohusiana na Ukimwi ndani ya muongo mmoja, pamoja na kupungua kwa vifo nchini Marekani, vkulingana na uchambuzi wa Vituo vya Afrika vya Kudhibiti na Kuzuia Magonjwa.
Chanzo cha picha, AFP
Mkurugenzi Mtendaji wa UNAids Winnie Byanyima amekuwa mstari wa mbele kwa wale wanaotaka haki kutoka kwa wazalishaji wa chanjo ya Covid-19.
""Hatumaanishi wapate hasara,"" aliiambia BBC. kwa ARV, ilikuwa shinikizo kutoka kwa watu wanaoishi na VVU na wanaharakati wa masuala ya haki ya kuishi ambao walisababisha serikali kuruhusu utengenezaji wa dawa nafuu zaidi kwa kila mtu. ''Gharama ilipungua kutoka $ 10,000 kwa mwaka [kwa kila mtu] hadi $ 100 tu kwa mwaka.""
Anataka njia hiyo hiyo itumike kwa  chanjo ya Covid-19, akihimiza soko la dawa ""lisiendeshwe kwa nia ya kupata faida maradufu"". Bado wanaweza kupata faida hata kama watashirikisha fomula zao, aliongeza.
Kiongozi wa WHO pia anataka usawa: ""Hata wanapozungumza lugha ya ufikiwaji wa usawa, nchi nyingine na kampuni zinaendelea kutanguliza mikataba , kupandisha bei na kujaribu kuwahi mbele ya wengine
Chanzo cha picha, SOPA Images
Kituo cha Covax ni mpango wa WHO na Muungano wa Chanjo ili kusambaza kwa usawa chanjo za Covid-19 ulimwenguni.
""Usambazaji wa chanjo uliagizwa mapema na mataifa tajiri hata kabla ya data ya usalama na ufanisi kupatikana,"" alisema Dkt Richard Mihigo, mkuu wa chanjo na maendeleo ya chanjo katika ofisi ya WHO Afrika.
Alipoulizwa kwanini Covax haikufanya vivyo hivyo, alisema kupata fedha ndio kazi ya kwanza ambayo mpango huo ulifanya. Kufikia sasa, dola bilioni sita zimekusanywa kutoka lengo la dola bilioni 8 kwa nchi 92 za kipato cha kati na cha chini, kulingana na Thabani Maphosa wa Muungano wa Chanjo, Gavi.
Kufikia sasa, Covax imepata dozi bilioni mbili kwa kundi hili la nchi, ambayo inajumuisha Afrika yote. Dozi milioni 600 ni kwa ajili ya bara hilo.
Umoja wa Afrika umefanya mipango kwa nchi wanachama kuomba fedha kiasi cha dola bilioni saba kutoka kwa wakopeshaji, ambazo zingegharimia chanjo milioni 270, kwa mujibu wa mwenyekiti wake wa sasa, Rais Cyril Ramaphosa wa Afrika Kusini.
Shirika linaloshughulikia watoto la Umoja wa Mataifa, Unicef, ambayo kawaida hushughulika na usambazaji wa chanjo za watoto, itashughulikia vifaa vya kupeleka chanjo za Covid-19 chini ya kituo cha Covax. Wakala unajiandaa kusafirisha angalau mara mbili ya uwezo wake wa kawaida - kile inachokiita ""operesheni kubwa na ya kihistoria ya usambazaji"".
Lakini kabla ya kufanyika, nchi zinahitaji kuwa na miundombinu ya kupokea na kusimamia dozi. Benjamin Schreiber, ambaye anaratibu kituo cha Covax cha Unicef, anasema ana ""wasiwasi kuwa hatujapata rasilimali na utayarishaji wa kutosha"".
Licha ya mapungufu, anaonesha picha ya matumaini zaidi juu ya uwezo wa bara kuanzisha chanjo mpya. ""Afrika ina uzoefu zaidi kuliko maeneo mengine mengi - tumetambulisha kwa wingi chanjo kwa miaka 10 iliyopita na kuna utaalam mzuri wa kuandaa kampeni za chanjo.""
Lakini hata ikiwa walikuwa tayari, masuala ya udhibiti bado yapo. Chini ya kituo cha Covax, chanjo tu zilizoidhinishwa na WHO zinaweza kununuliwa. Hadi sasa, ni Pfizer tu iliyoorodheshwa kwa matumizi ya dharura na WHO. Mchakato wa kuidhinisha chanjo za Moderna na Astrazeneza unaendelea.
""Chanjo ambazo zinapendekezwa kwa matumizi ya dharura zinahitaji kabisa kufikia viwango vya usalama na ufanisi,"" alisema Dk Mihigo.
Nchi zilizoendelea zaidi kama vile Marekani na Mataifa ya Umoja wa Ulaya zina mashirika ya udhibiti ambayo ""yanasaidia"" kazi ya WHO na kwa hivyo yanaweza kutoa chanjo bila idhini ya chombo hicho. Hatahivyo, nchi nyingi zinazoendelea zinategemea WHO kufanya bidii inayofaa, anaongeza Dk Mihigo.
Uhakikisho huo wa ubora una athari ya moja kwa moja kwa utayari wa watu kupokea chanjo. Utafiti uliofanywa na Africa CDC na Chuo Tiba cha London katika robo ya mwisho ya 2020 iligundua kuwa Waafrika wengi - wanne kati ya kila watano - watakuwa tayari kupata chanjo ya Covid-19 ""ikiwa itaonekana salama na madhubuti "".
Nchi kadhaa hata hivyo zimesambaza chanjo ambazo bado hazijaidhinishwa na WHO. ""Ushauri wetu ni kwa nchi kutegemea sio tu chombo hicho , lakini pia"" Mamlaka ya udhibiti""yoyote yenye uwezo,"" alisema Dk Mihigo.
Visiwa vya Ushelisheli, Morocco na Misri zinatoa chanjo ya Sinopharm iliyotengenezwa na Wachina na Guinea, Sputnik V ya Urusi.
Mkurugenzi wa Kituo cha kudhibiti magonjwa Afrika CDC John Nkengasong amesema hakukuwa na mazungumzo yoyote yanayoendelea kuhusu kununua chanjo hizi mbili, lakini kwamba shirika ""lilikuwa katika mazungumzo"" na nchi zinazozalisha. Nchi zaidi na zaidi za Kiafrika zinaonesha kupendezwa na chanjo hizi mbili wakati wa kusubiri kutoka Magharibi."
Ni aina gani ya mazoezi yanayoweza kusaidia kuimarisha mifupa yako? - bbc news swahili,"Inafahamika vyema kwamba mazoezi ni mazuri kwa moyo, mapafu na ubongo. Lakini kuna sehemu moja ya miili yetu ambayo huwa inasahaulika nayo ni mifupa yetu.
Madaktari wa kipindi cha BBC cha 'Trust me-  I'm a Doctor'  waliamua kufanya uchunguzi kuhusiana na afya ya mifupa na hivi ndivyo wanavyoeleza.
Kadri tunavyozeeka, mifupa yetu inapungua uzito, jambo ambalo linaifanya kuwa dhaifu zaidi na kukabiliwa na uwezekano mkubwa wa kuvunjika
Baada ya miaka 35, tunapoteza takriban asilimia  0.5% ya ukubwa wa mifupa kila mwaka. Kupungua huku huongezeka zaidi hasa wanawake wanapofikia umri wa kutoweza kuzaa na kwa upande wa wanaume, baada ya miaka 50.
Ingawa madini ya  calcium na vitamini D yanafahamika kuwa muhimu kwa afya ya mifupa yetu, tafiti zimeonesha kuwa mazoezi yanaweza kupunguza hali hii, au hata kuizuia kupungua kwa uzito wa mifupa na udhaifu wake kunakotokana na umri mkubwa.
Mazoezi yanaaminika kusaidia kuitunza mifupa yetu kwa kuifanya kuwa imara kwa kuiweka katika shinikizo la mazoezi.
Chanzo cha picha, Scolar Kisanga
Inaaminiwa kuwa kila msukumo au shinikizo kwa mfupa wakati wa mazoezi hutuma taarifa kwenye seli za mifupa na hivyo kuifanya iwe imara tena.
Mifupa hupeleka taarifa kwa misuli ya mwili, ambayo kama imeimarika ipasavyo husaidia kuimarika kwa ujenzi wa mifupa.
Ili kubaini hili tuliambatana na mtaalamu wa mifupa Dkt  Karen Hind kuwafanyia uchunguzi wanariadha walkiwemo washindi wa medali za michezo ya  Olympiki kama vile sarakasi, uendeshaji wa baiskeli na kriketi
Ni mazoezi mazuri lakini , lakini kama unafikiria kuhusu mifupa yako itabidi ufanye mazoezi mengine ya ziada.
Katika kuwachunguza wanariadha hawa tuliweza kubaini kuongezeka kwa uzito ambako kunaweza kutokana na aina fulani ya mazoezi ya mwili.
Hii ilitupa kiashiria cha aina gani za mazoezi zinazoweza kuinufaisha mifupa kwa kuiimarisha, miongoni mwa watu kwa ujumla na hivyo basi kusaidia kuzuia kuvunjika kwa mifupa siku zijazo.
Chanzo cha picha, Scolar Kisanga
Baada ya uchunguzi wetu tuligundua kuwa ingawa sarakasi ilitarajiwa kuifanya mifupa kuwa imara zaidi, matokeo yetu kwa michezo kwa waendesha baiskeli na wacheza kriketi yalikuwa ya kushangaza.
Waendesha baiskeli walikuwa na mifupa mepesi katika uti wa mgongo na kiuno kuliko wastani, na wachezaji wa kriketi walikuwa na mifupa mizito zaidi miongoni mwa vikundi vya wanariadha waliofanyiwa vipimo.
Matokeo haya yanaonesha kuwa aina ya mazoezi au shughuli unazofanya vinaweza kuwa sababu ya kile tulichokishuhudia.
Wanasarakasi hupata athari chanya kutokana na kuruka na kutua, ambayo ni kuimarika kwa mifupa yao.
Uzito wa muendesha baiskeli hubebwa na baiskeli yake, kwahiyo huenda kusiwe na shinikizo la kutosha kwa mifupa yao ili kuiimarisha hususani mifupa ya uti wao wa mgongo.
Huku kuendesha baiskeli kukisaidia katika kuboresha afya yako ya mwili na afya ya moyo, vipimo vyetu vilionesha kuwa baiskeli sio nzuri sana inapokuja katika uimara wa mifupa yako.
Wacheza kriketi walitoa matokeo ya kustaajabisha - walionesha ukubwa zaidi wa mifupa katika vipimo vyetu.
Ingawa kuna mtizamo maarufu kwamba wacheza kriketi husimama wima kwa muda mwingi, matokeo yetu yalionesha kuwa muda wao mfupi wa kukimbia, kuruka na kuinama ni muhimu katika kuongeza uzito wa mifupa.
Ukubwa wa misuli pia ulionekana miongoni mwa wachezaji wa kriketi, hasa wanaume, na hili pia lilileta matokeo chanya katika mifupa yao.
Utafiti huu unatoa kiashiria kizuri cha ni aina gani ya mazoezi yanayoweza kuboresha afya ya mifupa yetu.  Mazoezi yanayohusisha kuruka kidogo na kugeuza viungo vya mwili kama vile densi, yana uwezekano wa kuwa ya maana kwa mifupa yetu.
Mwezi Mei, taarifa ya jarida la afya , kutoka kitengo cha chuo cha Harvard iliandika kuhusu  ""Mazoezi bora kwa mifupa yako "" na kuelezea  kwamba ni muhimu kuipatia changamoto ya mazoezi misuli yako  kwa kuichosha kwa aina fulani ya mazoezi, kwa mfano, kwa kutumia vitu vizito, au kwa kutumia uzito mwili wako mwenyewe.
Michezo inayohusisha  ""kugeuka haraka kwa mwili na kuanza -na kusimama kwa mazoezi kwa haraka  "" husaidia kuimarisha mifupa.
""Mazoezi ya uvumilivu, ikiwa ni pamoja nay a kujenga misuli , hutegemea kupanuka na kusinyaa kwa misuli ambayo huvutwa kwenye mifupa na kuichochea kuongezeka uzito.""
Kama kipindi cha BBC kilivyoonesha, wataalamu wa Havard pia walibaini kuwa "" athari za mazoezi kwa ujumla ziliweza kuwa na atahari kwenye mifupa kuliko ukosefu wa mazoezi au kiwango cha chini cha mazoezi .""
Kwa mfano : "" Unaporuka na kuanguka ardhini kwa kwa kila hatua unaokimbia , unaongeza mara dufu athari ya uzito wa mifupa.""
Kutokana na uchunguzi huu orodha ya mazoezi yanayofaa katika kusaidia kuimarisha mifupa ni kama : upandaji wa milima, kupanda ngazi, kucheza tenisi, mpira wa pete na mpira wa kikapu, kwasababu michezo yote hii inahusisha kuruka hewani na kuanguka ardhini.
Jinsi ya kufanya mazoezi  yanayoimarisha mifupa
Chanzo cha picha, Yoweri Museveni/Twitter
Kasi ambayo unatumia katika kufanya mazoezi pia huchangia: "" kukimbia au kufanya mazoezi ya haraka ya viungo vitaimarisha mifupa yako zaidi ya kutembea,"" inasema taarifa ya Havard.
Taarifa hiyo pia inashauri watu wasipuuze mazoezi ya kuboresha usawa wa mwili (stamina), kwasababu, ingawa hayasaidiikatika kuimarisha mifupa, husaidia kuzuia kuanguka.
Kwa umri wowote ulionao, kama una matatizo ya afya na unataka kuanza maozezi ya mwili ya kila wakati, ni muhimu kupata ushauri wa daktari kwanza ili uweze kuyafanya vema."
Mamlaka ya mkoani shinyanga yasema hakuna aliyeathirika na ulaji wa nguruwe - bbc news swahili,"Tayari Serikali ya Wilaya ya kahama imepiga marufuku biashara na ulaji wa nguruwe katika eneo hilo ikilenga kutafuta kiini cha ugonjwa huo ambao umeua zaidi ya nguruwe 500 mpaka sasa.
Mkuu wa Wilaya ya Kahama Anamringi Macha amesema, mpaka sasa hakuna mtu aliyethibitika kuathirika, lakini madhara ya homa hiyo, imefanya serikali ya wilaya yake, kuchukua hatua za haraka.
Amezungumza na mwandishi wetu Yusuph Mazimu na ameanza kwa kumueleza hatua iliyochukuliwa ni ya kisheria."
Virusi vya corona: afrika yafanikiwa kupata dozi milioni 270 za chanjo ya corona - bbc news swahili,"Chanzo cha picha, Reuters
Umoja wa Afrika umenunua dozi milioni 270 za chanjo ya corona ili kusambaza barani Afrika.
Dozi zote zitatumika mwaka huu, alihaidi aliahidi mwenyekiti wa AU rais wa Afrika Kusini, Cyril Ramaphosa.
Idadi hii ni nyongeza ya dozi milioni 600 ambazo zilikuwa zimeahidiwa tayari ambazo bado hazitoshi kutoa chanjo kwa bara zima la Afrika.
Kuna wasiwasi kuwa nchi maskini zitachelewa kupata chanjo tofauti na mataifa tajiri.
Ingawa idadi ya maambukizi na vifo vinavyotokana na virusi vya corona viko chini katika mataifa mengi ya Afrika ukilinganisha na maeneo mengine duniani.
Aina mpya ya virusi vya corona nchini Afrika Kusini inashtua na kuongeza idadi ya maambukizi.
""Kutokana na jitihada zetu tumeweza kupata chanjo milioni 270 kutoka makampuni makubwa matatu yanayosambaza chanjo hiyo: Pfizer, AstraZeneca (kupitia taasisi ya  Serum ya India) na Johnson & Johnson,"" Rais Ramaphosa alisema Jumatano.
Dozi zipatazo milioni 50 zitakuepo kuanzia kipindi kigumu cha mwezi Aprili mpaka Juni 2021,"" alisema.
Kwa kuongezea , bara  hili la Afrika linatarajiwa kupata dozi 600 za chanjo ambazo zilitolewa kutoka Covax effort ambazo nimelenga mataifa ya kipato cha chini.
Lakini maofisa bado wanasubiri ufafanuzi zaidi na sasa wanafurahi kuwa wamepata suluhisho la mbadala, Nicaise Ndembi, mkuu wa ushauri wa sayansi kutoka kituo cha kudhibiti magonjwa barani Afrika alisema.
Bwana Ramaphosa alisema maafisa wana hofu kuwa dozi kutoka  Covax effort zitatolewa mwanzoni mwa mwaka  2021 na zitakuwa zinatosha kwa ajili ya wafanyakazi wa afya peke yake.
Kwa idadi ya watu bilioni 1.3 na kila mmoja akiwa anahitaji chanjo mbili ,Afrika inahitaji dozi zipatazo bilioni  2.6 ili kila mmoja apate chanjo yake.
Afrika imerikodi zaidi ya maambukizi milioni tatu ya virusi vya corona na vifo vipatavyo 75,000 . Ukilinganisha na Marekani ambapo kumeripotiwa kuwa na maambukizi yapatayo  milioni 23 na zaidi ya vifo 383,000 vilivyotokana na corona.
Kumekuwa na haraka duniani kote katika kununua chanjo, huku nchi tajiri zikitajwa kununua chanjo karibu zote."
Kisa cha kwanza cha mwanamume aliyejibadilisha jinsia 'kumnyonyesha mtoto' - bbc news swahili,"Chanzo cha picha, Getty Images
Mwanamume aliyejibadilisha jinsia na kuwa mwanamke amefanikiwa kumyonyesha mtoto katika kisa cha kwanza cha aina yake kuwahi kushuhudiwa, watafiti wanasema.
Mwanaume huyo ambaye sasa ni mwanamke mwenye umri wa miaka 30 alitaka kumnyonyesha mtoto baada ya mpenzi wake aliyejifungua kusema hataki kumnyonyesha mtoto huyo, hayo ni kwa mujibu wa jarida la afya la watu waliojibadili jinsia.
Alifanikiwa kunyonyesha baada ya kumeza dawa na kukamua maziwa, ripoti hiyo inasema kutoka nchini Marekani.
Mtaalamu wa Marekani anasema utafiti huo huenda ukachangia visa zaidi vya wanaume kujibadilisha jinsia na kuwa wanawake kunyonyesha watoto.
Mwanamke huyo aliyekuwa anapokea matibabu ya kubadili homoni zake mwilini kwa muda wa miaka 6, lakini hajafanyiwa upasuaji kubadili sehemu zake za siri, wakati alipowaomba madaktari wamsaidie atimize lengo lake la kumnyonyesha mtoto.
Kabla ya mtoto huyo kuzaliwa, madakatari walimpa dawa za miezi mitatu unusu kumsaidia kupata maziwa, kwa kawaida dawa hizo hupewa wanawake waliowaasili watoto au waliojipatia watoto kupitia wanawake wanaobeba mimba kibiashara kuwaisaidia wasioweza kuzaa.
Dawa hizo husisimua homoni mwilini kushinikiza kutoa maziwa na kuzuia homoni za kiume na pia alihitajika kukamua maziwa yake.
Na matokeo yake, yalimsababisha mwanamke huyo kuweza kupata maziwa kiasi.
Watafiti wanasema mtoto huyo alikunywa maziwa hayo tuu kwa wiki zake sita za uhai, wakati ambapo ukuwaji wake, ulaji na uwendaji haja wake ulikuwa unaendelea kama kawaida.
Baada ya hapa, mtoto alianza kupewa maziwa ya mkebe kwasababu maziwa yalianza kupungua.
Chanzo cha picha, Getty Images
Dkt Channa Jayasena, mhadhiri mkuu katika chuo cha Imperial College anayejishughulisha na masuala ya uzazi amesema, utafiti huo ni 'hatua nzuri'.
Amesema ameshasikia visa kadhaa nchini Uingereza vya wanaume waliogeuka kuwa wanawake wanasaidiwa kunyonyesha, lakini mpaka sasa hakuna ripoti iliyochapishwa.
Amesema:""Tunachohiaji kufanya nikuvikusanya visa hivi na tusaidiane kimawazo, tutafute mbinu muafaka kuwasaidia kunyonyesha bila ya kuwadhuru ki afya.""
Watafiti wanasema haijabainika wazi iwapo dawa zote zinazotumika zinahitajika kufanikisha wazazi hao kuwawezesha kunyonyesha.
Wamesema uchunguzi zaidi unahitajika kubaini matibabu halisi ya wanaume wanaojibadili jinsia kuwa wanawake wanaotaka kunyonyesha."
Kipi kitakachotokea usipooga kwa miaka mitano? - bbc news swahili,"Chanzo cha picha,  James Hamblin
""Najihisi nimzima na buheri wa afya.""
Daktari James Hamblin anajibu maswali kuhusu uamuzi wake wa kutooga kwa miaka mitano.
""Unazoea. Na utakuwa unahisi kawaida kabisa,"" ameiambia BBC.
Hamblin, 37, ni profesa wa chuo kikuu cha Yale shule ya Afya ya Umma na daktari ambaye amebobea katika tiba ya magonjwa yenye kinga.
Pia ni mwandishi wa jarida la Marekani la 'The Atlantic', ambapo alichapisha makala mwaka 2016, yakiwa na kichwa cha: ""Niliacha kuoga, na maisha yakaendelea"".
""Tunatumia muda wa miaka miwili ya maisha yetu kuoga. Ushawahi kujiuliza muda huo wote ni pesa ngapi au maji lita ngapi uliopoteza?"" aliandika.
Mwaka 2020, Hamblin alitoa maelezo kwa kina katika kitabu kilichopewa jina la 'Usafi': The New Science of Skin and the Beauty of Doing Less.
Chanzo cha picha, Getty Images
Uamuzi wa kutooga ulianza kama jaribio tu.
""Nilitaka kujua nini kitatokea,"" anaelezea.
""Najua watu wengi ambao huoga siku moja moja. Nilijua kuwa inawezekana lakini nilitaka kujaribu mimi mwenyewe nione kitakachotokea.""
""Mwili unaendelea kuzoea kadiri siku zinavyokwenda, na hivyobasi hutanuka sana ikiwa hautumii marashi wala sabuni,"" anasema.
""Na pia mwili wako hautanata.""
""Watu wengi wanatumia shampoo kuondoa mafuta kwenye nywele. Ikiwa utaacha kutumia vitu hivyo, nywele zake zitaanza kuwa na ule muonekano wake wa awali kabla ya kuanza kutumia bidhaa hizo,"" anaongeza.
Hata hivyo, daktari huyo anaeleza kuwa huo ni mchakato unaofanyika taratibu.
Alianza kwa kutumia shampoo, marashi na sabuni kila baada ya siku tatu kabla ya kuacha kabisa.
""Kulikuwa na wakati nilitaka kuoga kwasababu nimetamani. Nilikuwa ninanuka vibaya na kuhisi mwili wangu una nata,"" Hamblin anasema.
Chanzo cha picha, Getty Images
""Lakini hamu hiyo pia ikaanza kupungua.""
Fikra za Hamblin ni kwamba anapoendelea kuacha matumizi ya vitu hivyo taratibu pia naye anagundua kuwa ""uhitaji wake sio wa muhimu"".
Daktari huyo wa Marekani anaeleza kuwa miili yetu ni chakula cha bakteria inayoishi kwenye ngozi yetu na kitamu zaidi ni jasho na mafuta tunayojipaka mwilini.
Kwa kupaka mafuta kwenye ngozi na kwenye nywele kila siku, Hambling anasema, uwiano kati ya mafuta kwenye ngozi na bakteria hutatizika.
""Unapooga kila siku, unaharibu mfumo wako wa ikolojia,"" aliandika kwenye makala ya The Atlantic mwaka 2016.
""Viini huzaana kwa haraka lakini pia hali hii huonekana kujitokeza zaidi kulingana na aina ya viini vinavyoingia mwilini ambavyo hutoa harufu.""
Hata hivyo, daktari huyo amesema kuwa kutooga kunasababisha mchakato wa kila siku ambapo mfumo wa ikolojia unafika mahali na kuanza kujidhibiti wenyewe na kuacha kutoa harufu mbaya.
""Hunukii kama maji na marashi ya mwili, lakini hautatoa harufu mbaya.""
""Utanuka tu kama mtu wa kawaida,"" Hamblin anasema.
Chanzo cha picha, Getty Images
Je mwili wa mtu unaweza kunuka asipooga?
Katika mahojiano na kitengo cha BBC Science Focus magazine Agosti 2020, Hamblin aliulizwa haoni ikiwa pengine anatoa harufu mbaya mwilini lakini watu tu ndio ambao wameamua kutomwambia lolote.
Daktari huyo alisema, amewaomba wafanyakazi wenzake, rafiki na wanaomfahamu kutosita kumwambia ukweli pale atakapoanza kunuka.
Na isitoshe, Hamblin alisema harufu yake mpya imependwa na mke wake na wengine pia hawajaichukulia kuwa mbaya.
Anasema huwa anajimwagilia maji tu juujuu kwa uchafu ambao amepata na unaonekana kabisa au baada ya kufanya mazoezi.
Lakini pia msomi huyo anadai kuwa unaweza kuondoa ule uchafu ambao unaonekana kunata kwa kusugua kwa kutumia mikono yetu na kuchana nywele mara kwa mara.
Chanzo cha picha, Getty Images
Hamblin anadai kuwa kuna umuhimu wa kutofautisha kati ya sayansi na biashara kwasababu siku hizi kunatengenezwa bidhaa nyingi tu zaidi ya tunazohitaji kwasababu ya imani kwamba zitachangia kuwa na afya bora.
""Watu wengi hawakuwa na uwezo wa kupata maji hadi miaka 100 iliyopita,"" Hamblin anasema.
""Ni kitu ambacho pengine wakati huo, ni familia za kifalme pekee zilizokuwa na uwezo wa kupata maji majumbani.""
""Pengine walienda mtoni au kwenye ziwa kila walipotaka kuoga lakini sio jambo ambalo lilikuwa lazima kutekelezwa kila siku,"" ameongeza.
""Pia hakukuwa na uwezo wa kutengeneza kiwango kikubwa cha bidhaa kama sabuni kwahiyo watu wengi walijitengenezea sabuni majumbani na hazikutumiwa kila siku kwasababu zilikuwa zinawasha mwili.""
Chanzo cha picha, James Hamblin
Zaidi ya yote, msomi huyo anasema fikra juu ya kuoga au nini maana ya usafi kunatofautiana baina ya watu.
Anaamini kuwa tabia ya kuoga imefanywa kuwa muhimu kupita maelezo.
""Mimi naweza kusema ni chaguo la mtu, wala sio hitaji la lazima eti kitiba.""
""(Lakini) isichukuliwe kuwa ninashauri watu wasioge,""  Hamblin amesema.
Chanzo cha picha, Luis Diaz Devesa"
Tangazo la mtu anayekula sandwichi ya popo lachunguzwa kufuatia hisia australia - bbc news swahili,"Chanzo cha picha, Bcf
Tangazo moja linalomuonesha mtu mmoja akiwa anakula popo aliyewekwa ndani ya Sandwichi linachunguzwa na bodi ya matangazo nchini Australia.
Tangazo hilo kutoka kwa kampuni ya matangazo ya Boating Camping Fishing Store BCFS limetazamwa zaidi ya mara 250,000 katika mtandao wa Youtube.
Katika tangazo hilo mtu mmoja anafanya mzaha kwamba mlipuko wa virusi vya corona ulisababishwa na mtu aliyekuwa akila popo.
Huku maradhi ya kwanza yakidaiwa kutoka katika soko la wanyama mjini Wuhan, China hakujakuwa na thibitisho la moja kwa moja kwamba ndio chanzo cha virusi hivyo na kusambaa kwake.
Kampuni hiyo ya tangazo imepokea malalamishi kadhaa kuhusu tangazo hilo la majira ya joto  na iko katika harakati ya kuangazia malalamishi hayo  ili kuona iwapo tangazo hilo linakera , alisema msemaji wa kampuni hiyo ya matangazo akizungumza na BBC.
Msemaji wa BCF awali alikua ameaviambia vyombo vya habari vya Australia kwamba tangazo lake linatambua  kwamba raia wengi wa Australia watasalia majumbani mwao msimu huu wa joto na akawataka kutembelea maeneo yao ya nyumbani.
''Ni kweli kwamba tunaelewa athari za mlipuko huu na kusambaa kwake , lakini ni wazi kwamba tangazo hili limeundwa kuwa na malengo kama hayo''.
BCF sio mgeni kwa bodi ya kudhibiti matangazo nchini Australia  ikiwa miongoni mwa kampuni zenye matangazo yaliowakera wengi  katika mwaka 2016 na 2018.
Katika kipindi cha miaka iliopita BCF imeanzisha utamaduni wa kampeni za kukera kwa lengo la kufurahisha , smemaji aliongezea. Tutakuwa na wakosoaji na tunaheshimu hilo."
Virusi vya corona: chama cha walimu knut chahofia afya ya wahudumu wake huku shule zikifunguliwa kenya - bbc news swahili,"Chanzo cha picha, Reuters
Mamilioni ya watoto  nchini Kenya wanarudi katika shule za msingi na zile za upili huku kukiwa na masharti yanayolenga kupunguza maambukizi ya virusi vya corona.
Wanafunzi wa kidato cha nne wamekuwa wakiendelea na masomo yao tangu mwezi Oktoba  lakini walichukua likizo fupi wakati wa likizo ya Disemba.
Baadhi yao katika shule za kibinafsi hatahivyo watalazimilka kusalia majumbani baada ya wamiliki wa shule hizo kuzibadilisha na kuzifanya maeneo ya biashara.
Hali hiyo inawalazimu wanafunzi waliokuwa katika shule zilizofungwa kutafuta maeneo mbadala.
Cha kusikitisha ni kwamba wazazi wengi wana wasiwasi kuhusu hali ya usalama wa wanao huku wengi wakishindwa kutafuta karo na kununua vifaa vya kusomea.
Wengine wanalalamika kwamba kufungwa kwa sehemu nyingi za kufanyia kazi mbali na masharti makali ya kukabiliana na virusi vya corona yaliotolewa na serikali kumesababisha hali ngumu ya kiuchumi.
Waziri wa elimu Profesa George Magoha amesimamia binafsi ufunguzi wa shule huku akitembelea shule mbali mbali jini Nairobi kuhakikisha kwamba hilo limeafikiwa .
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Tayari katibu mkuu wa Muungano wa walimu nchini Kenya KNUT Wilson Sossion ameonyesha kutoridhishwa kwake  kuhusu usalama  wa wanafunzi na walimu huku shule nchini zikifunguliwa.
Sossion amesema kwamba maandalizi yaliopo kukabiliana na virusi vya corona hayatoshi katika mahojiano yake na kipindi cha redio cha BBC NewsDay.
Bwana Sossion amesema kwamba shule za siku ambazo ni nyingi zaidi ya zile za mabweni zitaathirika kwa kuwa nyingi hazina maji ya kuosha mikono.
Amesema kwamba serikali haijatoa fedha kwa shule kwa ununuzi wa vifaa vya kuwapima wanafunzi , vitakasa mikono na vifaa vingine vinavyohitajika.
''Unapotoa ujumbe kama huo kwa shule na hujazipatia ufadhili …je zitatekeleza vipi masharti hayo''.?
Wanafunzi katika shule za msingi na zile za upili walirudi shuleni siku ya Jumatatu.
Wizara ya elimu imetoa wito kwa walimu kutumia kila fursa ikiwemo kusoma chini ya miti  ili kuweza kufuata sheria ya kutokaribiana.
Rais Uhuru Kenyatta siku ya Jumapili  aliongeza muda wa kutotoka nje nyakati za usiku  kwa miezi mingine mitatu.
Taifa limerekodi wagonjwa 98,802 wa virusi vya corona ikiwemo vifo 1,685, kulingana na wizara ya afya."
Mycoplasma genitalium: ugonjwa wa zinaa usiosikia dawa unaozua wasiwasi duniani - bbc news swahili,"Chanzo cha picha, Getty Images
Ugonjwa usiojulikana sana wa zinaa unaibuka kuwa usiosikia dawa ikiwa watu hawatakuwa waangalifu, wataalamu wameonya.
Ugonjwa huo unaojulikana kama Mycoplasma genitalium (MG) hauna dalili lakini unaweza kuwa na madhara ikiwemo kusababisha utasa kwa wanawake.
MG unaweza kukosa kutambuliwa na kama hautatibiwa vizuri unaweza kuwa sugu kwa madawa.
Shirika la Uingereza linalohusika na afya ya ngono na HIV limeanzisha shughuli ya kutoa ushauri.
Nakala yake inaeleza jinsi ya kutambua na kutibu ugonjwa wa MG.
Mycoplasma genitalium ni bakteria ambayo inaweza inaweza kuambukiza wanaume na kuathiri uume kusababisha vigumu kupitisha mkojo.
Kwa wanawake inaweza kuathiri sehemu za uzazi na kusababisha uchungu na hata kuvuja damu.
Chanzo cha picha, Getty Images
Ugonjwa huu unaweza kuambukizwa kwa njia ngono isiyo na kinga kutoka kwa mtu ambaye tayari ana ugonjwa huo, Mpira wa kondomu unaweza kuzuia maambukizi.
Mara ya kwanza ugonjwa huu ulitambuliwa nchini Uingereza mwaka 1980 na unaaminika kuwaathiri asilimia moja au mbili ya watu wote.
MG mara nyingi hauna dalili na hautaji wakati wote matibabu lakini unaweza kukosa kutambuliwa au kuchukuliwa kuwa ugonjwa tofauti.
Kuangamzwa ugonjwa wa MG kwa kutumia aina moja ya dawa inayofahamika kama macrolides, kumeshuka kote dunaini. Usugu wa ugonjwa huu unakadiriwa kufikia asilimia 40 nchini Uingereza.
Hata hivyo dawa moja inayojulikana kama azithromycin bado inautibu mara nyingi.
Dkt Peter Greenhouse, mshauri wa masuala ya ngono huko Bristol anawashauri watu kuchukua tahadhari.
""Ni wakati ambapo watu wanafahamu kuhusu Mycoplasma genitalium,"" alisema.
""Kuna sababu nzuri ya kubeba kondomu wakati wa likizo ya msimu wa joto na kuzitumia."
Virusi vya corona: jinsi maradhi hayo yalivyovuruga sherehe za mwaka mpya duniani - bbc news swahili,"Chanzo cha picha, EPA
Vizuizi vimewekwa dhidi ya sherehe za mwaka mpya katika maeneo tofauti duniana wakati nchi nyingi zinajizatiti kudhibiti maambukizi mapya ya virusi vya coronaona.
Onyesho la fataki na mikusanyiko ya watu ilipigwa marufuku kuanzia Sydney hadi New York.
Sherehe pia zimezimwa hususan barani Ulaya baada ya aina mpya ya ugonjwa ambao maambukizi yake yanasambaa kwa kasi kugunduliwa
Ufaransa iliweka zaidi ya polisi 100,000 kushika doria katika barabara za mji mkuu mkesha wa mwaka mpya ili kuhakikisha amri ya kutotoka nje nyakati za usiku zinazingatiwa.
Zaidi ya watu milioni 1.8  wamefariki kutokana na ugonjwa wa corona tangu janga hilo lilipoanza mwaka mmoja uliopita.
Zaidi ya watu milioni 81 wameripotiwa kuambukizwa virusi vya corona
Nchini Ufaransa, serikali iliamuru uwepo wa usalama katika maeneo ya mijini kutoka 20:00 (19:00 GMT) Alhamisi, wakati amri ya kutotoka nje ilipoanza.
Katika mji wa Paris nusu ya usafiri wa metro ilifungwa.
Ufaransa ilikuwa imeweka amri ya kutotoka nje huku mabaa, migahawa na maeneo ya vivutio vya watu yakisalia kufungwa walipokaribisha mwaka mpya
Katika hotuba yake ya mwaka mpya, Rais Emmanuel Macron aliwaangazia wakosoaji wanaolalamikia kujikokota kwa mpango wa kutoa chanjo, na kuapa kushughulikia suala hilo katika ""muda unaostahili"".
Nchini Uingereza - ambako virusi vipya vya corona vinavyosambaa kwa kasi  vimegunduliwa huku watu milioni  20 wakiathiriwa zaidi katika eneo hilo watu wamelazimika kusalia majumbani mwao -  Waziri Mkuu wa Uingereza Boris Johnson ametoa wito wa watu kuzingatia masharti yaliyowekwa.
Barabara za mji wa London zilikuwa kimya mkesha wa mwaka mpya baada ya polisi kuomba watu washerehekee majumbani mwao.
Badala ya sherehe za kawaida zinazojumuisha mikusanyiko ya watu jijini London, onyesho la fataki lilifanywa katika maeneo tofauti jijini humo.
Ireland iliongeza vikwazo zaidi siku ya Alhamisi, kwa kupiga marufuku watu kutembeleana majumbani na kufunga maduka ambayo hayauzi bidhaa muhimu na kudhibiti usafiri wa hadi kilomita 5.
Ujerumani kwanza sasa imeweka amri ya kutotoka nje  hadi Januari 10. Serikali imepiga marufuku uuzaji wa fataki na kuweka vikwazo vikali vya kudhibiti idadi ya watu wanaokusanyika pamoja.
Katika hotuba yake ya mwaka mpya inayotazamiwa kuwa ya mwisho kwake kama kansela wa Ujerumani, Angela Merkel aliwaangazia watu wanaopotosha umma kuhusiana na janga hilo.
Alisema anashangazwa na jinsi uwongo wa kijinga na wa kikatili unavyotumiwa bila kujali hisia za wale waliyopoteza wapendwa wao kutokana na ugonjwa wa corona
Nchini Italia, amri ya kutotoka nje iliwekwa saa 22:00 huku mabaa, migahawa na maduka mengi kufungwa. Huku hayo yakijiri Papa Francis hakuongoza ibada ya mwaka mpya mjini Rome badala ya kupata maumivu ya nyonga sugu.
Uholanzi pia iko nchini ya amri ya kutotoka nje ambayo itaendelea kudumishwa hadi Januari 19.
Uturuki imeanza kutekeleza amri ya kutotoka nje kwa siku nne
Maafisa wameweka vikwazo vya kudhibiti sherehe za mwaka mpya katika majimbo mengi na miji ya nchi hiyo.
Mjini New York, mpira wa mraba wa taa utawashwa wakati wa kuvuka mwaka lakini eneo hilo halitakuwa wazi kwa umma
Chanzo cha picha, Reuters
Kikundi kidogo cha wafanya kazi wa kutoa huduma za afya ambao wanajulikana kama''shujaa wa 2020''. Na familia zao wataruhusiwa kuingia kama wageni maalum katika maeneo yaliyotengwa
Fataki zilipigwa marufuku katika miji tofauti ikiwemo San Francisco na Las Vegas.
Katika hotuba yake ya mwaka mpya iliyowekwa kwenye Twitter, Rais Donald Trump alipongeza kati ya utengenezaji chanjo kama ''miujiza ya kimatibabu'' na kupongeza juhudi za Operation Warp Speed, mpango wa Marekani unaolenga kutengeza na kuwasilisha chanjo
Lakini hakuwataja Wamarekani karibu 350,000 waliofariki kutokana na corona.
Nchi ya kwanza inayokujia akilini ukitaja mwaka mpya ilikuwa Australia. Maonyesho ya fataki ya Sydney yalifanywa kama kawaida lakini watu hawakuruhusiwa kukusanyika kujionea kama ilivyo ada .
""Hatutaki kuwa na hafla ambayo itasambaza virusi mkesha wa mwaka mpya,"" Waziri mkuu wa New South Wales Gladys Berejiklian alisema.
Wakazi Wengi wa Sydney walifuatilia onyesho hilo kwenye televisheni zao nyumbani, ambako watu watano tu waliruhusiwa kuwa pamoja.
Chanzo cha picha, EPA
China, tamasha la mwangaza linalofanyika kila mwaka katika mji mkuu wa Beijing lilifutiliwa mbali. Lakini katika mji wa Wuhan, ambao unadhaniwa kuwa chimbuko la janga la corona, maelfu ya watu walikusanyika katikati ya mji huo kusherehekea huku vibofu vikiachiliwa angani.
Japan ilifuta sherehe za jadi za kukaribisha mwaka mpya ambayo  Emperor Naruhito na familia yake ilikuwa iwasalimie watu.
Nchini India, Delhi na miji mingine kadhaa, amri ya kutotoka nje usiku na masharti mengine ya kuzuia mikusanyiko mikubwa ya watu wakati wa mwaka mpya  iliwekwa
Hata hivyo nchini New Zealand, ambako amri kali ya kutotoka nje na kufungwa kwa mipaka iliwekwa kumesaidia kuangamiza ugonjwa wa corona, sherehe za kuukaribisha mwaka maya ziliandaliwa kama kawaida."
Ugonjwa usio wa kawaida kwa jina shetani nchini kenya - bbc news swahili,"Karibu watu  300 wanaishi kwenye mapango ndani ya msitu wa Utut eneo la bonde la Ufa nchini Kenya.
Watu hawa wamezoea maisha ya kukutana na nyati, nyoka na wanyama wengine hatari wakiwa kwenye shughuli zao za kila siku.
Na pia wanapokuwa wagonjwa, kimbilio lao ni dawa za asili kutoka kwa majani ya miti inayopatikana kwenye msitu huo.
Hata hivyo wengi wao wamekuwa wakiugua ugonjwa wa ngozi usiokuwa wa kawaida unaofahamika kama Curtaneous Leishmaniasis ambao kwao wao huona kama ni  shetani au laana
Mwandishi wetu Mercy Juma ametembelea eneo hilo  na kutuandalia taarifa ifuatayo"
Who yaonya hatari ya kuwa na kisonono sugu kwasababu ya corona - bbc news swahili,"Chanzo cha picha, Getty Images
Wataalamu wa afya wa Shirika la Afya Duniani (WHO), wameonya kuwa huenda kukatokea ugonjwa sugu wa kisonono kwasababu ya utumiaji mbaya wa vijiuasumu au dawa za kuzuia na kuua bakteria kipindi hiki cha corona.
Kulingana na wataalamu, ugonjwa wa zinaa wa kisonono umepata mazingira yanayochangia uwe sugu kwasababu dunia nzima inaendelea kutumia nguvu nyingi kuhakikisha inakabiliana na virusi vya corona.
Kuna zaidi ya visa milioni 90 vya ugonjwa wa kisonono kila mwaka kote duniani na idadi hiyo inaongezeka kwa asilimia 17, kulingana na ripoti ya WHO.
Kisonono sugu kinaweza kusababisha maambukizi ya virusi vya ukimwi kuongezeka mara tano pamoja na maambukizi ya macho ambayo huenda yakasababisha upofu.
Ingawa WHO inasema visa vingi vya maambukizi ya ugonjwa wa zinaa wa kisonono ni Afrika, nchi za magharibi pia nazo zinashuhudia ongezeko la ugonjwa huo.
Idadi kubwa ya watu wenye ugonjwa huo wa zinaa imebainika hospitalini kote duniani kwasababu ya matumizi mabaya ya dawa za kukabiliana na bakteria zinazotumika kupambana na ugonjwa wa corona.
Msemaji wa WHO alizungumza na gazeti la Sun Online kuhusu vile hatua hiyo na ukosefu wa huduma kwa magonjwa ya zinaa wakati huu wa janga la corona huenda kukachochea kuongezeka kwa kisonono sugu.
Msemaji huyo wa WHO alisema: ""Matumizi mabaya ya dawa za kuua bakteria kunaweza kufanya ugonjwa wa kisonono kuwa sugu kutibika. Mfano, Azithromycin - dawa ya kawaida ya kutibu maambukizi ya mfumo wa kupumua - ilitumika kama dawa ya kutibu corona mwanzoni wa janga hili''.
""Wakati wa janga la corona, kupata tiba kwa ajili ya magonjwa ya zinaa pia iimekuwa tatizo. Hii inamaanisha kuwa visa vingi vya magonjwa ya zinaa havipati matibabu inavyostahili na hivyo basi watu wengi wanajitibu wenyewe''.
Aidha, msaidizi wa WHO katika kitengo cha uchunguzi wa dawa za kuua viini, Dkt. Hanan Balkhy, ameonya dhidi ya utumiaji mbaya wa dawa za kuua bakteria kiholela, kwa lengo la kukabiliana na virusi vya corona."
Mwanamke anayekula kilo 20 za udongo kwa wiki tanzania - bbc news swahili,Kutana na Edna mwanamke anayekula kilo 20 za udongo kwa wiki nchini Tanzania
Virusi vya corona: jinsi udhibiti wa vyombo vya habari ulivyotumiwa kukabiliana na janga hilo - bbc news swahili,"Chanzo cha picha, CHINA NEWS SERVICE
Mwanzo wa mwaka 2020, serikali ya China ilikabiliwa na changamoto mbili kuu; ugonjwa usiojulikana ambao unatishia kuangamiza watu wake na wimbi la sauti mitandaoni ambalo lilielezea ulimwengu ni nini kinachofanyika.
Kufikia mwisho wa mwaka 2020, mtazamo katika vyombo vya habari vya China vinavyodhibitiwa na serikali unaonyesha kuwa changamoto zote mbili zinaonekana kuwa chini ya udhibiti.
Waandishi wa BBC Kerry Allen na Zhaoyin Feng wanaangazia jinsi wadhibiti wa maudhui mitandaoni walivyojitahidi kukabiliana na taarifa za ukosoaji, raia waliyojaribu kufikia maelezo yaliyofichwa na jinsi waendesha propaganda walivyobadilisha mtazamo wa umma kuhusu suala hilo.
Mwanzoni mwa mwaka, ilikuwa wazi kwamba kitu ambacho sio cha kawaida kilikuwa kinafanyika.
Maelfu ya jumbe zilisambazwa katika mitandao ya kijamii ya China, kuuliza serikali za mitaa ikiwa zinaficha virusi kama vya Sars.
Japo serikali inajulikana kuficha maudhui yanayosadikiwa kupinga serikali  mitandaoni, katika mtandao kama wa Sina Weibo, maudhui kama hayo yalikuwa yakionekana.
Hii ni kwa sababu, wakati inapokabiliwa na janga kubwa, serikali ya China hukimbilia kuchukua hatua za moja kwa moja na wadhibiti wakati mwingine huchukua muda kufanya maamuzi.
Miezi ya Januari na Februari, vyombo kadhaa vya habari vilitumia fursa hiyo kuandaa taarifa za uchunguzi wa kina, ambazo zilisambazwa katika mitandao ya kijamii.
Baadaye, Beijing ilipopata mpango wa kuendesha propaganda, ripoti hizo zilipotezwa.
Lawama zilikuwa zikielekezwa kila upande. Katikati ya mwezi -Januari, Rais wa China Xi Jinping ghafla aliacha kuangaziwa katika vyombo vya habari vya China.
Hakuonekana hadharani, na picha zake zikatoweka katika ukurasa wa kwanza wa magazeti kama  People's Daily. Kulikuwa na uvumi kuhusu kimya chake na kutoonekana kwake kulikuwa  ishara ya wazi kwamba anajiepusha na lawama.
Ndani ya wiki moja hata hivyo, mambo yalibadilika.
Maafisa wa ngazi ya juu serikalini walianza kuonya mamlaka za mitaa kwamba ''zitasulubiwa kutokana na fedheha ya kihistoria'' ikiwa zitaficha maelezo kuhusu visa vya maambukizi katika maeneo yao.
Lawama zilianza kuelekezwa kwa uongozi wa Wuhan, huku magazeti kama Beijing News yakiandika uhariri na kuuliza, ''Kwa nini Wuhan haikujulisha umma mapema''.
Bw. Xi baadae akajitokeza hadharani mwezi Februari kama nguzo ya matumaini kuelekea uponyaji wa China.
Chanzo cha picha, SINA WEIBO
Katikati ya juhudi zote, ikawa wazi kuwa sauti ya mtu mmoja ilikuwa imenyamazishwa hali ambayo haikustahili kuwa.
Li Wenliang alijulikana kimataifa kama ''mfichua siri''- Daktari huyo aliyejaribu kuwaonya wenzake  kuhusu virusi vinavyofanana na virus vya Sars. Dk. Li alifariki February 7 baada ya kubainika kwamba  ""alisumbua mpangilio wa kijamii"" kwa ""kutoa maoni ya uwongo"".
Zaidi ya watumiaji million moja wa mtandao wa kijamii wa Sina Weibo waliandika ujumbe wa kumuunga mkono ulioambatanishwa na picha baada ya kifo chake, ambacho wengi walikitaja kuwa  ''ukuta wa kilio'' cha China.
Hata hivyo jumbe hizo zimefutwa mitandaoni katika mazingira ya kutatanisha licha ya lalama za baadhi ya watu.
Watumiaji wa mtandao hata hivyo wamebuni njia za kumkumbuka daktari huyo kwa kutumia emojis, Morse code, and ancient Chinese script.
Chanzo cha picha, FACEBOOK
Wengine Pia wameandika ujumbe ambao hawawezi kuandika mtandaoni katika barakoa zao. Mwelekeo ulionekana kwenye Facebook na mtumaji maarufu wa WeChat wa watumiaji wakiandika maneno ""siwezi kuelewa hii"" kwenye barakoa zao kulalamikia kifo cha Dkt. Li.
Licha ya  mamlaka kumtambua rasmi Dkt Li Wenliang kama ""shahidi"", wanaharakati kadhaa mashuhuri huenda wakafutwa katika historia ya Covid-19 ya nchi hiyo.
Chanzo cha picha, YOUTUBE/SCREENSHOT
Wakati wa mlipuko wa virusi Wuhan, wanahabari kadhaa raia wa China walichangia katika kupaza sauti kuhusiana na hali ilivyo kimataifa kufuatia jaribio la serikali la kutaka ""kuficha"" ulimwengu kilichokuwa kinafanyika katika mji huo.
Wanahabari hao ni pamoja na Chen Qiushi, Fang Bin na Zhang Zhan. Video zao zilitazamwa mara elfu kadhaa katika mtandao wa YouTube walipoamua kufahamisha ulimwengu yaliyokuwa yanajiri Wuhan.
Hata hivyo hatua hiyo ilikumbwa na changamoto zake. Kamati inayowalinda wanahabari ilisema kuwa mamlaka za Wuhan, '' ziliwakamata waandishi kadhaa wa habari kwa kuangazia masuala ambayo yalipinga msimamo rasmi wa jinsi Beijing ilivyokuwa inashughulikia janga hilo la kiafya''.
CPJ inasema watu kati yao  na vituo vyao vya YouTube vilifungwa China, ni watu kidogo nchini wanajua athari za hatua hiyo.
Maswali pia yameibuliwa ikiwa mwanahabari mmoja ambaye alipatikana nje ya nchi baada ya kutoweka, ni sehemu ya kampeni za propaganda zinazoendelezwa ughaibuni.
Chanzo cha picha, Li Zehua/Youtube
Li Zehua alitoweka mwezi Februari baada ya kuweka video katika mtando wa YouTube akisema gari la polisi linamfuata.
Hakuna taarifa kumhusu ziliwahi kuangaziwa kwa miezi miwili, lakini baadae aliweka video nyingine mtandaoni akisema kuwa anashirikiana na mamlaka na kwamba yuko karantini.
Hajawahi kuweka ujumbe mwingine mtandaoni tangu wakati huo, baadhi ya watu wanahisi huenda alilazimishwa kuweka video hiyo.
Vijana wameteseka lakini wamepata njia mpya kuhakikisha sauti zao zinasikika
Chanzo cha picha, SINA WEIBO
Tangu mwezi Machi, China imekuwa ikitaka kujinadi kwa kuangazia ufanisi wake katika kukabiliana na virusi vya corona, lakini wadhibiti wa maudhui mtandaoni wamekuwa wakifuta mitandaoni ujumbe ambao unapinga ajenda hiyo, hususan miongoni mwa vijana.
China imesisitiza kuwa inataka kujiepusha na hatua ya kutotoka nje kama iliyochukuliwa Wuhan.
Lakini gazette la South China Morning Post linasema kuwa, vyuo vikuu vingi vimeendelea kuwekewa vikwazo vya kutotoka nje.
Mwezi Agosti, wanafunzi Wengi walirudi darasani kwa mara ya kwanza. Lakini maandamano yalitibuka katika vyuo vikuu tofauti nchini humo, wanafunzi wakilalamikia kupimiwa muda wa kutumia huduma za intaneti na kwa madai kwamba idadi ya wanaotumia huduma hiyo imeongezeka.
Hasira na kutoridhika miongoni mwa vijana wa China mwaka huu kumewafanya baadhi yao kuachana na majukwaa ya kawaida ya mitandao ya kijamii na kutumia njia zingine zisizokuwa za kawaida kuwasilisha video zao."
Kwanini watu wazima hutokwa na mikojo kitandani? - bbc news swahili,"Chanzo cha picha, Getty Images
Watu wengi hufikiria kwamba kukokwa na mikojo kitandani mara nynegine ni kitu kinachowatokea watoto pekee.
Lakini ni tatizo ambalo pia linaweza kuwakumba watu wazima.
Unaweza kuamka na kuhisi aibu baada ya kujikuta umetokwa na mikojo kitandani, lakini sio makosa yako.
Inawezekana kwamba hilo limefanyika kutokana na tatizo la kiafya, dawa unazotumia, ama tatizo la kibofu chako cha mkojo.
Hatahivyo kuna njia nyingi za kutatua.
Utafiti unaonesha kwamba asilimia mbili ya watu wazima wana tatizo la kutokwa na mikojo kitandani.
Daktari Salihu Kwaifa , mtaalamu katika hopsitali ya Wuse mjini Abuja akizungumza na BBCHausa  anasema kwamba kwa  watoto kati ya umri wa miaka mitano hadi kumi sio ugonjwa bali ishara za kukua.
Hatahivyo anasema kwamba mtu mzima kuanzia umri wa miaka 18 anapokojoa hudaiwa kuwa ugonjwa.
Tovuti ya Health website WebMd inaelezea baadhi ya matatizo ya kiafya yanyosababisha hali hiyo miongoni mwa watu wazima ambayo hushirikisha matatizo ya kibofu cha mkojo, kuwa na wasiwasi ama matumizi ya dawa nyengine.
Figo zako huenda zinatengeneza mikojo mingi zaidi ya kiwango kinachohitajika.
Homoni kwa jimna ADH huambia figo zako  kutengeneza mkojo michache ya kiwango cha kawaida na mara nyingi homoni hiyo hupungua nyakati za usiku.
Wakati unapotokwa na mikojo kitandani huenda homoni za ADH zimepungua  ama figo zako hazifanyi kazi kama inavyohistahili.
Kisukari kwa jina diabetes insipidus pia huathiri kiwango cha homoni cha ADH, hatua inayozifanya figo zako kutengeneza kiwango cha juu cha mikojo.
Kunapokuwa na mikojo mingi, kibofu chako hushindwa kuizuia na hivyobasi mikojo hutoka.
Wakati huohuo misuli ya kibofu chako cha mkojo hufunga wakati uko tayari kukojoa.
Lakini iwapo misuli ya kibofu cha mikojo hufunga na kufungua wakati usiohitajika, mwisho wake ni mtu kutokwa na mikojo.
Daktari Salihu anasema kwamba vidudu vya zamani ama kemikali zinazosababisha ongezeko la mikojo zinaweza kumfanya mtu kukojoa kitandani.
Ugonjwa wa kisukari pia unaweza kusababisha mikojo ya mara kwa mara na upugunfu wa maji mwilini.
Mwanamke anaweza kuwa na tatizo la kukojoa kitandani iwapo ana tatizo la kibofu cha mkojo na anashindwa kuzuia mikojo.
Chanzo cha picha, Getty Images
Pia kuna maambukizi ya njia ya mkojo ambayo yanaweza kumfanya mtu mzima kukojoa kitandani.
Anasema kwamba watu wazima pia hupatikakana na tatizo hilo iwapo wamekumbwa na kiharusi ama tatizo la kiakili.
Daktari huyo pia ameongezea kwamba kuna dawa ambazo pia zinaweza kumfanya mtu kuwa na tatizo hilo.
Kwa wanawake ambao wamepata tatizo la kuavya mimba wanaweza kuwa na shida ya kwenda haja ndogo.
Pia kwa wale wanaokunywa maji mengi nyakati za usiku wakati wanapokwenda kulala ama wanapoamka wanaweza kutokwa na mikojo kitandani.
Kitamaduni tatizo la kutokwa na mikojo kitandani hudaiwa kusababishwa na pepo wabaya au mashetani.
Lakini daktari Salihu anasema kwamba kutokwa na mikojo ni ugonjwa ambao unapojulikana hauwezi kushirikishwa na pepo au mashetani.
Kwa wale wanaotumia dawa ambazo huwasababisha kukojoa mara kwa mara wanaweza kuwacha kutumia dawa hizo.
Vilevile kuna dawa ambazo hutolewa na daktari kuzuia kukojoa mara kwa mara.
Kwa wale wanaotokwa na mikojo wanapolala wanaweza kutokunywa maji mengi wakati wanapokwenda kulala.
Vilevile mtu anaweza kuweka muda wa kuamka kwa kutumia saa ili aweze kwenda haja ndogo."
Virusi vya corona: mfahamu mwanamke aliyebaini virusi vya corona - bbc news swahili,"Chanzo cha picha, Getty Images
Mwanamke aliyegundua kwa mara ya kwanza virusi vya corona kwenye mwili wa binadamu, alikuwa binti wa dereva wa basi aliyeacha shule akiwa na miaka 16.
June Almeida alijiendeleza na kuwa kinara wa kugundua picha za virusi, na kazi yake imekumbukwa wakati huu wa mlipuko wa corona.
Ugonjwa wa Covid-19  ni mpya lakini virusi vya corona si vipya , viligunduliwa kwa mara ya kwanza na Dkt Almeida mnamo mwaka 1964 katika maabara ya hospitali ya St Thomas' mjini London.
Mtaalamu huyo wa virusi alizaliwa mwezi Juni mwaka  1930 na kukulia kaskazini mashariki mwa Glasgow, nchini Scotland.
Aliacha kusoma shule ya kawaida akiwa mdogo na kupata ajira katika maabara.
Baadae akahamia London kujiendeleza taaluma yake na mwaka 1954 aliolewa na  Enriques Almeida, ambaye alikuwa ni msanii raia wa Venezuela.
Wanandoa hao pamoja na binti yao walihamia Toronto nchini Canada na kwa mujibu wa muandishi wa masuala ya afya George Winter, Dkt. Almeida aliendeleza ujuzi wake wa kugundua vijidudu kwa darubini ya umeme katika taasisi ya kansa ya Ontario.
Alikuwa mahiri katika ujuzi wa kubaini vizuri virusi mbalimbali.
Bwana  Winter aliiambia BBC kuwa kipaji cha mwanamke huyo kiligunduliwa nchini Uingereza mwaka 1964 alipoanza kufanya kazi taasisi ya afya ya St Thomas mjini London, hospitali ambayo ilimtibu waziri mkuu wa Uingereza Boris Johnson wakati alipougua ugonjwa wa  Covid-19.
Aliporejea shuleni hapo kama mfanyakazi alikuwa akishirikiana na Dkt David Tyrrell, ambaye alikuwa anafanya utafiti kuhusu mafua ya kawaida.
Bwana  Winter alisema  Dr Tyrrell aikuwa akifanyia utafiti baadhi ya vijidudu ambavyo vinasababisha mafua .
Sampuli moja , ambayo ilikuja kugundulika kama B814,ilikuwa imetoka kwenye sehemu ya kunawia ya shule ya bweni huko  Surrey mwaka 1960.
Waliweza kubaini kuwa virusi hivyo vina dalili za vijidudu vya mafua ya kawaida lakini waliweza kuona kuwa vijidudu vyake viko tofauti  na vingine.
Ingawa , utafiti huo waliofanya pamoja na vijana wa kujitolea pamoja na Dkt Tyrrell aliona bora vijijidudu hao waangaliwe  kwa darubini ya umeme.
Hivyo wakaamua kutuma sampuli kwa June Almeida ambaye aliweza kuona virusi hivyo kuwa vinaambukiza mafua lakini zinaonekana kuwa hazifanani sana.
Na virusi hivyo vilikuja kubainika kuwa ndio mara ya kwanza kubainika katika mwili wa binadamu.
Chanzo cha picha, Getty Images
Bwana Winter anasema kuwa  kile ambacho kiligunduliwa na Dr. Almeida vilikuwa vijidudu ambavyo vilikuwa havijawahi kuonekana kabla wakati wanachunguza maambukizi ya magonjwa mengine.
Ingawa alisema kuwa majibu ya utafiti wake ulikataliwa kwa sababu hakuwa picha za ushahidi alizowasilisha ni sawa na virusi vya mafua ya kawaida.
Uzinduzi mpya wa  B814 uiandikwa katika jarida la ' British Medical Journal' mwaka 1965 na picha ya kwanza ya kile ambacho alikiona iliweza kuchapishwa miaka miwili baadae kile alichoona kiliweza kuchapishwa katika jarida la ' General Virology '.
Kwa mujibu wa bwana Winter, anasema kuwa Dr Tyrrell na Dr Almeida, wakishirikiana na Prof Tony Waterson, mkuu wa St Thomas ambaye aliamua kuvipa jina virusi hivyo kuwa ni virusi vya corona kutokana na muonekano wake katika picha uko sawa na taji.
Dr Almeida baadae aliweza kutunukiwa shahada ya udaktari wa afya.
Baadae Dr Almeida alikuwa mwalimu wa yoga lakini alirejea tena katika majukumu yake ya Virology mwishoni mwa mwaka 1980 aliposaidia kupiga picha ya virusi vya Ukimwi katika kitabu.
June Almeida alifariki mwaka 2007, akiwa na miaka  77.
Miaka 13 baada ya kifo chake , ndio hatimaye kazi yake inatambuliwa na kueleweka duniani kote."
Magonjwa manne mapya ya zinaa yanawatoa jasho wataalamu - bbc news swahili,"Chanzo cha picha, iStock
Magonjwa mapya huibuka kila uchao, na magonjwa yaambukizwayo kwa ngono nayo ni miongoni mwao.
Hawa ni bakteria wanne ambao husababisha magonjwa makali ya zinaa ambayo yanaweza kuleta tishio la afya ya jamii.
Chanzo cha picha, iStock
Neisseria meningitidis, pia hufahamika kama meningococcus husababisha uvimbe hatari wa tando za uti wa mgongo na ubongo.
Lakini, bakteria huyo sasa anapata umaarufu zaidi kwa kusababisha maambukizi kwenye maungo ya uzazi.
Utafiti mmoja uliofanywa miaka ya 1970 ulibainisha ni kwa namna gani dume moja la sokwe alihamisha bakteria hao hatari kutoka mdomoni na puani kwenda kwenye uume wake baada ya kujilamba sehemu zake nyeti.
""Mnyama huyu (sokwe) mara kwa mara hujilamba uume wake,"" waandishi wa utafiti huo walibaini.
Takribani asilimia 10 ya watu wazima wana bakteria aina ya Neisseria katika makoo na pua zao. Tafiti zinabainisha kuwa wanaweza kuhamisha bakteria hao kupitia mabusu makali yahusishayo ndimi, ama kunyonya sehemu za siri za watu ambao hawana bakteria hao.
Watafiti hata hivyo hawana hakika ni kwa nini bakteria hao wamesambaa kwa kasi na kuzuz ugonjwa hatari kwa wanaume wanaojihusisha na mapenzi ya jinsia moja barani Ulaya, nchini Marekani na Canada.
Hata hivyo, utafiti mmoja juu ya uwasho mkali wa mrija wa kupitisha mkojo toka kweye kibofu unaosababishwa na bakteria huyo ulibainisha kuwa wanaume waliopata maambukizi hayo kupitia ngono ihusishayo mdomo.
Wanasayansi wanaamini kuwa, maambukizi makali ya bakteria huyo yaliyokumba kwa nguvu miji kadhaa ya Marekani mwaka 2015 yalichochewa na vinasaba vya karibu vya bakteria wa familia mojaNeisseria gonorrhoeae, ambaye husababisha ugonjwa mwengine wa zinaa wa kisonono.
Ukaribu wa bakteria ha ulisababisha kusambaa kwa haraka kwa maambukizi hayo hatari.
Kuna aina tano ya bakteria hatari wa Neisseria meningitidis duniani, lakini kwa bahati nzuri kuna chanjo za aina mbili ambazo zinapatikana na zinakinga dhidi ya aina zote za bakteria hao.
Chanzo cha picha, iStock
Mycoplasma genitalium, moja ya bakteria wadogo zaidi wanaofahamika, wanapata umaarufu mkubwa zaidi ya maumbo yao kwa kusabisha maambukizi hatari ya ugonjwa wa zinaa.
Bakteria huyo aligunduliwa miaka ya 1980, na leo hii anaambukiza asilimia moja mpaka mbili ya watu hususani vijana.
Maambukizi ya Mycoplasma genitalium ambayo kwa kawaida hayana dalili, wakati mwengine hufanana na dalili za kisonono na kaswende kwa kuwashwa mfululizo kwa mrija wa mkojo kwa wanaume  na mlango wa kizazi kwa wanawake.
Kutokana na kuweza kusamabisha maumivu makali ya nyonga kwa wanawake, bakteria huyo anahusishwa pia ugumba, kuharibika kwa mimba, kuzaliwa watoto njiti na hata kufariki watoto tumboni kwa mama.
Ijapokuwa kondomu inaweza kuzuia maambukizi yake, watafiti wanatoa tahadhari juu ya usugu wa bakteria huyo kutibika na dawa za antibaotiki za azithromycin na doxycycline.
Chanzo cha picha, iStock
Shigellosis husababishwa kwa kugusa moja kwa moja au kwa njia moja au nyengine kinyesi cha binadamu.
Maambukizi ya bakteria ho hupelekea maumivu makali ya tumbo, na kuhara damu ambapo hustawisha kusambaa kwa bakteria hao.
Ijapokuwa ugonjwa huo umekuwa ukionekana zaidi kwa watoto na wasafiri kwenye nchi zenye uchumi mdogo na wa kati, watafiti walianza kupokea kesi za ugonjwa huo kwa wanaume wanaojihusisha na mapenzi ya jinsia moja toka miaka ya 1970.
Ugonjwa huo, wanasayansi wanaamini, umechukuwa njia mpya ya maamukizi kwa kutumia ngono ya kinyume na maumbile na ngono inayohusanisha midomo na kusabisha maambukizi kadhaa ya gonjwa hilo la zinaa kwa miongo minne sasa.
Chanzo cha picha, iStock
LGV mwanzo hutokea kama kipele ama lengelenge na kisha kushambuli mfumo wa kinga ya mwili na hivyo kupelekea uwezekano mkubwa wa kupata maambukizi ya virusi vya ukimwi.
Ugonjwa huu pia husababisha maambukizi katika njia ya haja kubwa na pia kusababisha maumivu makali ya tumbo.
Katika miaka 10 iliyopita, kumekuwa na maambukizi makubwa ya LGV barani Ulaya na Amerika ya Kaskazini hususani kwa wanaume wanaojihusisha na mapenzi ya jinsia moja.
Kutumia kondomu kunaweza kupunguza uwezekano wa maambukizi, na kutibu ugonjwa huu kunahitaji walau matibabu ya wiki tatu na kunywa antibaotiki kama doxycycline."
Utafiti: jinsi mwezi unavyoathiri usingizi wako - bbc news swahili,"Chanzo cha picha, EPA
Katika kipindi cha miaka kadhaa iliopita , mwezi mkuu umelaumiwa kwa kusababisha kila kitu ikiwemo ongezeko la uhalifu, kusababisha kichaa mbali na ongezeko la wazazi wanaojifungua watoto.
Lakini je unaweza kuwa sababu ya baadhi yenu kushindwa kupata lepe la usingizi wiki hii?
Huenda sio vinjwaji ama hata muda uliochukua kutazama runinga ama kompyuta ambayo imekuweka macho.
Wanasayansi kutoka chuo kikuu cha Basel nchini Switzerland walipata ushahidi wa ushawishi wa mwezi mkuu wakati walipofanya utafiti wa watu waliojitolea wanaolala katika maabara.
Matokeo yake yalionyesha kuwa wakati kuna mwezi mpevu watu 33 kati yao ambao walikuwa hawajui kuhusu lengo la utafiti huo na wasioweza kuona mwezi kutoka kwa vitanda vyao
Lakini cha kushangaza ni kwamba watafiti hao walisema kuwa sababu hiyo haitokani na mwangaza mwingi unaotoka katika mwezi huo kwa kuwa walilala katika vyumba vyenye giza totoro.
Maelezo sahihi kulingana na utafiti uliotolewa 2013  ni kwamba kuna uhusiano kati ya usingizi na mwezi mkuu.
Profesa Christen Cajochen , mtu aliyefanya utafiti huo anasema kuwa: kupatwa kwa mwezi  kunaathiri usingizi  hata wakati ambapo mtu hauoni mwezi na hajui mwezi huo ulivyo.
Chanzo cha picha, Getty Images
Kwa neno moja-Hakuna .
Mtaalam wa usingizi nchini UIngreza  Dkt Neil Stanley amesema kuwa iwapo mwezi huo utaathiri usingizi wako kutokana na mwangaza wake basi kitu kitakachosaidia ni kuvaa kitambara kinachoziba macho .
Lakini utafiti huo wa 2013 unasema kuwa tatizo hilo halisababishwa na mwangaza.
Anasema kuwa utafiti huo ulizua hisia wakati ulipochapishwa lakini bado unafaa kufuatiliwa kwa karibu na uchunguzi wa watu wengi na kwa kipindi kirefu.
''Sio miongoni mwa yale maswala ambayo hayawezi kuaminika hivyobasi kupata athari zake ni muhimu sana'', alisema. he said.
Hatahivyo hakujakuwa na utafiti mwengine wowote uliofanywa baada ya utafiti huo.
Pia amesema kuwa iwapo watu wanaripoti kutopata usingizi mzuri baada ya mwezi mpevu huenda ni mfano wa kuthibitisha hilo.
Mwezi mpevu huathiri macho na watu wanauhusisha na kukosa usingizi  huku mwezi mdogo ukionekana bila kusabbaisha athari.
''Miezi mikuu huandikwa katika shajara za watu. Kila mtu anaandika kuhusu miezi mikubwa siku hizi'', alisema.
Chanzo cha picha, Getty Images
Hadithi za zamani zinasema kuwa mwezi ,mpevu hutufanya kuwa wenda wazimu ama hata kutufanya kuwa mbwa mwitu.
Kuna ushahidi mwingi kuonyesha kuwa kuna ajali nyingi, visa vya ghasia na visa vya wenda wazimu wakati mwezi unaopopevuka.
Maafisa wa polisi mjini Brighton walilazimika kuwaandika kazi maafisa zaidi wa polisi  wakati wa miezi mikuu 2007 baada ya kufanya utafiti na kubaini kwamba kuna visa vingi vya ghasia.
Hadithi nyingine ya zamani ni kwamba miezi mikuu huwafanya wanawake kujifungua.
Pia imesababisha watu kuumwa na wanyama, visa vingi vya kujitoa uhai mbali na kulala ukitembea. Lakini wanasayansi wamekosa ushahidi wa kutosha na wengi wamezungumza kuhusu athari zake."
Gukuna: utamaduni wa kurefusha sehemu za siri za wanawake nchini rwanda - bbc news swahili,"Huku nchi nyingi za Afrika zinapofanya mila ya ukeketaji wa wanawake, nchini Rwanda hali ni tofauti, sehemu nyeti haikatwi badala yake hurefushwa hadi kufikia urefu wa kidole cha katikati.
Mila hiyo inafahamika kama 'gukuna' hufanywa na shangazi wa mtoto wa kike au mamake mwenyewe.
Lengo hasa ni kuongeza ashki wakati wa tendo la ndoa.
Hatahivyo mila hii imeanza kutoweka kwa vijana wa kizazi kipya hasa sehemu za mijini,
Lakini inaonekana kushamiri kwa  wanawake ambao hawakuitekeleza wakiwa watoto
Shangazi ambaye anaishi katika mji wa Rubavu na ambaye hakutaka jina lake kamili litajwe anasema kuwa yeye huwasaidia wanawake na wasichana wanaotaka kurefusha sehemu zao za siri.
Anasema kuwa yeye hutumia dawa ya mimea inayochanganywa na mafuta ya ng'ombe ambayo hutumiwa na wasichana wa kati ya miaka 12 hadi 20.
''Anasema hii ni kazi aliyofanya kwa miaka mingi  nchini Rwanda na sasa amepanua soko lake hadi nchi jirani ya Congo ambako anaweza kulipwa hata dolla 100 kwa mtu anayetaka huduma hiyo.
Anasema kwamba kwa wale wanaotekeleza mila hii ya Kinyarwanda makusudio yao ni kuongeza ashki wakati wa tendo la ndoa.
Hatahivyo baadhi ya raia wasiopendelea utamaduni huo wanasema kuwa ndoa nyingi huporomoka kutokana na kutekeleza utamaduni huo.
Wanasema kuwa utamaduni huo una madhara hususan wakati wa kujifungua.
Lakini kulingana na Bwana Mutabazi Leon ambaye ni  Daktari bingwa wa magonjwa ya wanawake, utamaduni huo hauathiri kivyovyote njia ya uzazi wakati wa kujifungua.
''wakati mwanamke anapojifungua sisi huangalia njia ya ndani ya uzazi kwa hivyo utamaduni huo hauna athari zozote kwa wanawake wajawazito''."
Bakteria wa mdomo wanaohusishwa na kuwashwa kwenye uke - bbc news swahili,"Chanzo cha picha, Getty Images
Tendo la ndoa kwa kutumia kinywa kunaweza kusababisha mazingira ya maambukizi ukeni, kwa mujibu wa utafiti uliochapishwa kwenye jarida la bailojia la PLoS
Kuwashwa kwenye uke sio ugonjwa unaotokana na ngono. Badala yake, unatokana na ukosefu wa msawazo wa homoni kwenye uke.
Wanawake wenye ugonjwa huo huenda wasioneshe dalili lakini wengine hutoa harufu mbaya.
Wanawake wasio na ugonjwa huo huwa wana bakteria wazuri waitwao lactobacilli kwa Kiingereza ambazo zinafanya uke kuwa na kemikali nyingi na kiwango cha pH cha chini.
Kinachosababisha hicho kutokea hakifahamiki vyema lakini kuna uwezekano mkubwa ukapata tatizo hilo iwapo:
Utafiti uliofanywa pia unaonesha vile aina fulani ya bakteria inayopatikana kwenye mdomo inahusishwa na magonjwa ya kwenye ufizi na utando wa meno yako unavyoweza kuchangia kupata ugonjwa huu
Walifanya majaribio kwa mwanadamu na panya kuangalia mwenendo wa bakteria.
Bakteria wa mdomo, Fusobacterium nucleatum, walionekana kusaidia ukuaji wa bakteria wengine kwenye tatizo la kuwashwa kwenye uke. Watafiti, Dkt Amanda Lewis kutoka chuo cha California na wafanyakazi wengine, wanasema kuwa utafiti huo unaonesha vile matumizi ya mdomo kwenye tendo la ndoa yanavyoweza kuchangia ugonjwa wa kuwashwa kwenye uke.
Wataalamu tayari wanajua kwamba ugonjwa huo unaweza kuchangiwa na tendo la ndoa ikiwemo kati ya wanawake.
Profesa Claudia Estcourt, msemaji wa Chama cha Maswala ya afya  ya uzazi na HIV, amesema utafiti kama huo ni muhimu katika kuelewa tatizo hilo.
""Tunajua kwamba tatizo hilo haliko wazi.""
Alisema kuwa matumizi ya mdomo kwenye tendo la ndoa  kunaweza kusambaza magongwa ya maambukizi na bakteria ambako huenda ama kukawa na mchango mkubwa katika hali nyingine za afya.
Kawaida huo unaonekana kuwa wa kawaida, lakini unastahili kutibiwa kwasababu huwa unafanya wanawake kuwa katika hatari ya kupata magonjwa ya maambukizi ya mkojo.
Ikiwa mwanamke ni mjamzito, kunaongeza hatari ya kupata mtoto njiti.
Unawezaje kujua umepata maambukizi?
Ni kawaida sana na huenda ikawa tayari wanawake walio na tatizo wameshahafahamu kwamba wanatokwa na majimaji yasio ya kawaida yanayonuka vibaya.
Pia unaweza kutambua mabadiliko ya rangi na jinsi maji maji yanavyoendelea kutoka kwenye uke kama vile kuwa ya rangi ya kijivu na weupe miembamba na maji maji.
Unaweza kufanyiwa vipimo katika kliniki kwa kutumia uchafu unaotoka
Ikiwa utathibitishwa kupata maambukizi unaweza kutibiwa kwa matibabu ya vidonge ya dawa ya kujipaka."
"Maharusi wafanya harusi iliyohudhuriwa na watu 10,000 ndani ya magari nchini malaysia - bbc news swahili","Chanzo cha picha, facebook.com/officialkunan
Janga la virusi vya corona limelimewaathiri kwa kiasi kikubwa wapendanao 'ambao wamekuwa na ndoto ya kufanya harusi kubwa.
Lakini wapenzi wa  Malaysian  wameweza kuepuka masharti ambayo yangewaruhusu kuwaalika wageni 20 tu kwenye harusi yao na badala yake wamefanikiwa kuwakaribisha watu  10,000 harusi yao, na kwa kuzingatia masharti ya Covid-19
Si jambo la kawaidi, unaweza kusema. Lakini linawezekana, kama utaweza kuifanya harusi yako liwe tukio la kupitiwa na watu.
Chanzo cha picha, facebook.com/officialkunan
Jumapili asubuhi , maharusi walikuwa meketi nje ya jengo kubwa la serikali katika mji wa  Putrajaya, kusini mwa mji mkuu wa Malasyia  Kuala Lumpur, huku wageni wakipita taratiibu ndani ya magari yao.
Madirisha ya magari yalifungwa na wageni hawakusogelea kabisa maharusi kwahiyo walichofanya ni kuwapungia mikono na kuwaonesha japo tabasamu katika siku hiyo ya harusi yao.
Huenda ikawa sio sawa na harusi za kawaida ulizozizowea,  lakini Bwana harusi Tengku Muhammed Hafiz na Bi harusi  Oceane Alagia sio maharusi sawa na wale unaowaona kila mara.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
Bwana harusi  ni mtoto wa mwanasiasa mwenye ushawishi na waziri wa zamani  Tengku Adnan - ambaye pia salikuwa anasherehekea siku yake ya kuzaliwa  katika siku hiyo ya Jumapili.
""Nimefahamishwa kuwa kulikuwa na magari zaidi ya  10,000 hapa tangu asubuhi, aliandika baba yake bwanaharusi  ambaye alishirikisha umma picha za harusi kwenye ukurasa wake wa Facebook:
Chanzo cha picha, facebook.com/officialkunan
Chanzo cha picha, facebook.com/officialkunan
Chanzo cha picha, facebook.com/officialkunan
""Mimi na familia yangu tumeheshimiwa sana. Asanteni sana nyote kwa kuelewa na kuheshimu taratibu zote zilizotimizwa na wageni wapita njia waliohudhuria harusi  bila kutoka nje ya magari .""
Chanzo cha picha, facebook.com/officialkunan
Ilichukua muda wa saa tatu hadi kwa wageni wote washiriki wa harusi hiyo kuwa wamekamisha shughuli ya kupita ndani ya magari yao kando na eneo walipokuwa wameketi maharusi.
Hatahivyo, walipata zaidi ya mkono wa heri, waliweza pia kusikia neno -asante kutoka kwa maharusi waliowashukuru walau kwa kupitia kwenye harusi yao.
Kwa kuzingatia maagizo ya kutokaribiana, wageni walipata chakula cha jioni-ingawa walilazimika kuchukua chakula ambacho waliandaliwa mapema na wakagawiwa kupitia kwenye madirisha yao ya magari , huku magari yakiendeshwa taratiibu , kulingana na vyombo vya habari vya  Malaysia.
Chanzo cha picha, I-maani Photography
Sherehe hizo zilifanyika siku moja kabla ya baba yake na bwanaharusi ambaye ni mwanasiasa kupatikana na kesi ya    rushwa ya dola 500,000 (£370,000) na kuhukumiwa kifungo cha miezi 12 jela na kulipa faini.
Malaysia kwa sasa inapambana na wimbi jipya la maambukizi ya Covid-19. Kwa ujumla nchi hiyo ilikuwa imetangaza jumla ya visa 92,000 cna zaidi ya vifo 430  vilivyosababishwa na janga hilo."
"Fahamu majanga yaliyoikumba dunia 2020, mwaka ulikuwa mwaka mbaya katika historia? - bbc news swahili","Chanzo cha picha, Getty Images
Kwa wengi wetu , 2020  ni mwaka wa misukosuko, magumu huku wengine wakiona janga la corona likiufanya mwaka huu kuwa mgumu zaidi ya miaka yote.
Lakini ukiangalia uzoefu huenda mwaka huu unaashiria kwamba mambo huenda yakawa mabaya zaidi siku za usoni.
Ukiangalia miaka ya nyuma ya historia inatuonesha kuwa mambo yanaweza kuwa mabaya zaidi, lakini , lazima tuangalie mafanikio tuliyoyapata.  Ruangalia mambo ya kuhuzunisha na mazuri yaliyotokea mwaka 2020 tkulinganisha na maiaka ya nyuma.
Mwaka 2020, maelfu ya watu walikufa kutokana na magonjwa ya moyo uliotokana na cporona.
Kufikia  tarehe 17 Disemba , Corona ilikuwa imewaathiri zaidi ya watu milioni 74.5 na kuwauwa watu zaidi ya milioni    1.6 kote dunia , kwa kujibu wa data zilizokusanwa na Chuo Kikuu cha  ohns Hopkins.
Lakini athari zake bado hazijaisha.
Pigo kubwa la  watu walioaga dunia walikuwa lilikuwa ni la watu weysi , ambalo liliwauwa watu milioni  25 barani Ulaya na kuwauwa watu milioni  200 mwaka 1346.
Chanzo cha picha, Getty Images
Mafua ya  Uhispania au Spanish Flu yaliikumba dunia nzima 1918,  na kusambaa miongoni mwa wanajeshi baada ya kurejea kutoka katika Vita ya Kwanza  ya Dunia , na kuwauwa watu milioni 50.
Idadi hii ni sawa na asilimia  3-5 ya watu wote duniani.
HIV na Ukimwi umekwishawauwa watu zaidi ya milioni  32 mtangu ilipoibuka miaka ya 1980.
Kufikia mwishoni  mwa mwaka  2020, watu wengi watakuwa wamepoteza ajira.
Virusi vya Corona vimeathiri pakubwa 'uchumi wa dunia, na kuyaathiri maisha ya watu duniani.
Hatahivyo, idadi ya vifo bado ni ndogo kuliko ile ya watu waliokufa kutokana na mzozo wa dunia wa uchumi ulioikumba dunia baina ya kwama 1929 na 1933 .
Chanzo cha picha, Getty Images
Ni kweli kwamba kipindi kikubwa cha mwaka huu watu wengi waliishi muda mwingi ndani ya ngumba zao, mbali na marafiki na jamaa zao
Watu 536 hawakuliona anga
Hatahivyo janga lingine kubwa lilikumba maeneo ya dunia kama vile Ulaya , Mashariki ya kati na na Asia  lilikuwa ni  athari za ngurumo ya radi iliyopiga maeneo hayo na kusababisha giza  la mchana na usiku kwa takriban miezi 18, kwa mujibu wa mwanahistoria wa Harvard na mwanaakiolojia  Michael McCormick. Watu 536 hawakuliona jua
Kipindi hiki kilikuwa ni kibaya zaidi, kwa mujibu wa wataalamu.
Chanzo cha picha, Getty Images
Mnamo mwaka 2020, mlipuko uliiharibu bandari ya  Beirut.
Mlipuko ambao haukutarajiwa wa takriban tani  2,750 wa kemikali ya ammonium nitrate tarehe 4  mwezi Agosti uliwauwa watu wapatao 190 , na wengine zaidi ya  6,000 walijeruhiwa.
Ulikuwa ni mojawapo ya milipuko  mkubwa zaidi ambao haikutarajiwa  katika hiostoria ya dunia, na wataalamu wanasema idadi ya kemikali iliyosababisha mlipuko huo ilifikia kiwango cha kilogramu TNT, karibu mara 20 ya bomu ambalo Aaka ililirusha katika eneo la  Hiroshima.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Lakini mwezi wa Disemba  1984, maelfu ya watu katika mji wa India wa  Bhopal walikufa kutokana na kulipuka kwa kuvuja kwa kemikali kutoka katika kiwanda, ambacho pia kilikuwa ni moawapo ya ya mikasa  mibaya zaidi ya viwanda kuwahi kushudiwa katika historia.
Serikali ya India ilisema kuwa watu takriban  3,500 walikufa , huku zaidi ya 15,000 wakiuawa katika miaka iliyofuatia kufuatia mlipuko wa ugonjwa wa mapafu uliotokana na mkasa huo.
Tangu wakati huo ilitangazwa kuwa jimbo hilo litakabiliwa na janga la mapafu la miaka kadhaa, lakini kuwa watu wachache ambao bado wanaishi na ugonjwa huo."
Mvulana aliyevunja rekodi ya kukaa muda mrefu bila kulala - bbc news swahili,"Chanzo cha picha, Alamy
Binadamu kwa kawaida huwa macho mchana na usiku hulala, ingawa siku hizi si ajabu kwa wengi kulala mchana na kufanya kazi usiku.
Lakini je, umewahi kujiuliza mwanadamu anaweza kukaa muda gani bila kulala?
Vijana wawili nchini Marekani walijaribu kupima hili.
Ilikuwa ni mwishoni mwa mwaka wa 1963 na bendi ya Beach Boys ilikuwa ndiyo inavuma zaidi wakati huo.
Marekani ilikuwa pia imeanza kujiingiza zaidi katika Vita vya Vietnam, na watoto wa shule za upili walikuwa wanajiandaa kwa likizo ya Krismasi pale vijana wawili walipoamua kufanya utafiti ambao ulilivutia taifa.
Utafiti huu ulifikia kikomo mnamo 8 Januaru 1964.
Randy Gardner wa miaka 17 alikuwa amefanikiwa kukaa macho bila kulala kwa siku 11 na dakika 25 mfululizo.
Bruce McAllister, mmoja wa wanafunzi wa sekondari walioibuka na wazo hilo, anasema hatua hiyo ilitokana na haja ya kuunda mradi wa kuwasilisha katika maonesho ya sayansi.
Baada ya kuunganisha ubunifu wao na 'utukutu' kiasi wa ujana, Bruce na rafiki yake Randy waliamua kujaribu kuvunja rekodi ya dunia ya kukaa muda mrefu bila kulala.
Rekodi hiyo wakati huo ilikuwa inashikiwa na DJ mmoja kutoka Honolulu, Hawaii ambaye alikuwa amekaa saa 260 bila kulala (siku 10 na saa 20).
""Mpango wa kwanza ulikuwa wa kuchunguza athari za kutolala kwenye uwezo wa kiajabu usioeleweka wa ubongo (ikiwa ni pamoja na nguvu za kiroho),"" McAllister anasema.
""Tuligundua kwamba hakukuwa na njia ya kupima hilo na kwa hivyo tuliamua kupima basi athari za ukosefu wa usingizi kwenye uwezo wa mtu kufahamu na kutambua mambo, katika kucheza mpira wa kikapu. Jambo lolote tu ambalo tungeweza.""
Chanzo cha picha, Alamy
Walirusha sarafu juu kuamua ni nani angekaa bila kulala.
McAllister alifurahia sana aliposhinda kuwa 'mtazamaji'.
Lakini ulimbukeni wao ulijitokeza pale kulipozuka kikwazo cha jinsi yeye mwenyewe angemchunguza mwenzake Randy. Angefanya hivyo vipi bila yeye mwenyewe kulala?
""Tulikuwa wapumbavu. Wajua, wapumbavu wachanga,"" anasema ""na nilikaa macho nikimfuatilia…na baada ya usiku wa tatu bila kulala, mwenyewe nilishangaa kuzinduka na kujipata nilikuwa nimelala kwa kuinamisha kichwa kwenye ukuta, na nilikuwa naandika maelezo ukutani.""
Vijana hao waligundua kwamba walihitaji kumshirikisha mhusika wa tatu.
Na hapo ndipo walipomwita rafiki yao Joe Marciano kusaidia katika kuwa 'mtazamaji'.
Muda mfupi baada ya Marciano kujiunga nao, mtafiti kuhusu usingizi kutoka Chuo Kikuu cha Stanford William Dement naye alifika.
Dement kwa sasa ni profesa lakini mwaka 1964 alikuwa tu ndio anaanza kazi yake ya utafiti katika fani ya sayansi ya usingizi, ambayo ilikuwa bado change.
Chanzo cha picha, Alamy
Alikuwa amesoma habari kuhusu kisa cha vijana hao wawili katika gazeti moja la San Diego na akaamua mara moja kwamba alitaka kushiriki. Hilo kwa kiasi fulani liliwatuliza roho wazazi wa Randy.
""Wakati huo, pengine nilikuwa mtu pekee duniani aliyekuwa amefanya utafiti halisi kuhusu usingizi,"" Dement anasema.
""Wazazi wa Randy walikuwa na wasiwasi kwamba utafiti huo ungemdhuru. Kwa sababu wakati huo haikuwa imebainika kuhusu iwapo mtu angefariki kwa kukaa muda mrefu bila kulala.""
Uwezo wa binadamu kukaa bila kulala ni jambo ambalo BBC imeliangazia awali.
Utafiti kwenye wanyama, utafiti mmoja ambao uliwashirikisha paka ambao walikufa baada ya kukaa siku 15 bila kualla, ulikuwa umeuliza maswali ya iwapo kuna mambo mengine mfano msongo wa mawazo, mfadhaiko au kemikali mwilini, ambayo huchangia kifo cha mtu aliyekosa usingizi na wala si kukosa usingizi kwenyewe.
McAllister anasema kwenye utafiti huo wa awali uliowahusisha wanyama, watafiti walitumia kemikali, jambo ambalo pengine liliathiri matokeo.
""Randy alikuwa mara kwa mara anakunywa soka aina ya Coke, lakini kando na hilo, hakunywa dawa au kemikali za kumchangamsha mtu zilizokuwa maarufu wakati huo kama vile Dexedrine au Benzedrine,"" anasema.
Chanzo cha picha, Don Cravens/The LIFE Images Collection/Getty Image
Huko San Diego kufikia wakati ambapo William Dement alikuwa anawasili, Randy, baada ya kukaa siku kadha bila usingizi, alikuwa bado mchangamfu na mwenye matumaini sana na hakuonekana akiwa na udhaifu wowote.
Lakini kadiri siku zilivyosonga, vipimo walivyomfanyia vilianza kutoa matokeo ya kushangaza.
Walipima uwezo wake wa kuonja, kunusa na kusikia na baada ya muda uwezo wake wa kutambua na kuhisi vitu ulianza kuathirika.
McAllister anakumbuka Randy akianza kusema: ""Msinifanye ninuse hicho, siwezi kuvumilia harufu hiyo.""
Jambo la kushangaza hata hivyo, ustadi wake wa kucheza mpira wa kikapu uliimarika.
Hili hata hivyo huenda lilichangiwa na hatua yake ya kuucheza mchezo huo zaidi.
""Alikuwa saw asana kimwili,"" anasema Dement.
""Kwa hivyo, tuliweza kumsaidia kuendelea kutolala kwa kucheza mpira huo wa kikapu au kucheza mchezo wa kuvingirisha matufe chini. Iwapo angefunga macho, angelala mara moja.""
Chanzo cha picha, Alamy
Usiku, ilikuwa vigumu zaidi kumzuia kulala kwani hakuwa na mengi ya kufanya, na hivyo basi wawili hao walikuwa na wakati mgumu zaidi kumzuia kulala.
Haya yote yalipokuwa yanatendeka, walianza kuangaziwa zaidi kwenye vichwa vya habari.
Wakati mmoja, taarifa yao ilikuwa ndiyo ya tatu kwa kuandikwa zaidi katika magazeti ya taifa Marekani baada ya  John F Kennedy na ziara ya The Beatles.
Hata hivyo, wengi waliiangazia kama utani.
Lakini wanafunzi hao walikuwa hawafanyi mzaha na waliendelea na mpango wao bila kuvunjwa moyo.
Mwishowe, baada ya kufikisha muda wa saa 264 bila kulala, rekodi ya dunia ikawa imevunjwa na majaribio yao yakasitishwa.
Badala ya kutulia na kulala fofofo kitandani, Randy alikimbizwa hadi hospitali ya jeshi la wanamaji ambapo shughuli kwenye ubongo wake zilifuatiliwa kwa karibu.
McAllister anaeleza kilichotokea baada ya hapo.
""Hivyo analala saa 14 mfululizo - hatukushangazwa na hilo - na baadaye anaamka, zaidi ili kwenda haja. Usiku wake wa kwanza, kiwango chake cha kipindi cha usingizi uliokolea (ambao kwa kitaalamu hufahamika kama REM) ambacho wakati huo kilihusishwa na ndoto - lakini hilo lilibadilishwa baadaye - kilikuwa juu mno. Usiku uliofuata, kiwango hicho kilianza kupungua na siku chache baadaye, kiwango chake kikarejea kawaida.
""Na kisha, aliamka na kwenda shuleni…lilikuwa jambo la kufurahisha,"" Dement anaongeza.
Matokeo ya Randy hospitalini yalitumwa Arizona kuchunguzwa zaidi.
McAllister anasema matokeo yalionesha kwamba ""ubongo wake ulikuwa unalala akiwa bado yuko macho muda wote … sehemu ya ubongo ingelala lakini nyingine ingeendelea kfuanya kazi.""
Kwake, anasema, hilo linaeleweka ikizingatiwa mabadiliko ya kibiolojia yalichoangia chimbuko la binadamu wa sasa.
""Yeye hakuwa mwanadamu wa kwanza - au hata kwa viumbe waliotangulia binadamu wa sasa - kulazimika kukaa macho kwa zaidi ya usiku mmoja na kwamba kuna uwezekano ubongo wa binadamu ulibadilika ili kuuwezesha kulalisha sehemu moja nyingine ikiendelea kufanya kazi - sehemu moja ingelala na kujikarabati upya, nyingine ikiendelea kufanya kazi. Na hilo huenda lilimzuia kuathirika na ukosefu wa usingizi,"" anasema.
Watu wengine kadha walijaribu kuvunja rekodi ya Gardner ya kukaa muda mrefu zaidi bila kulala miaka iliyofuata.
Lakini maafisa wa Guinness Book of Records wanaotambua rekodi duniani waliacha kuidhinisha rekodi hizo, kwa sababu waliamini majaribio hayo yangedhuru afya ya wahusika.
Randy hakuonekana kuwa na dalili zozote za kuugua au kudhurika kutokana na hatua yake ya kukaa siku 11 bila kulala.
Hata hivyo, baadaye maishani alilalamika kwamba alikuwa na tatizo la kukosa usingizi.
Katika kikao na wanahabari nje ya nyumbani kwao baada ya majaribio hayo, vijana hao watatu walijibu maswali kutoka kwa umati uliokusanyika.
Randy aliwajibu kwa kutumia falsafa kuhusu majaribio yao.
""Lilikuwa tu suala la uwezo wa fikira kushinda mwili,"" alisema."
Watumishi wa afya kenya waonywa kupoteza ajira zao - bbc news swahili,"Waziri wa Afya nchini Kenya bwana Mutahi Kagwe ametoa angalizo kwa wafanyakazi wa afya nchini humo kuwa watafukuzwa kazi endapo wataendelea na mpango wao wa kugoma.
Kagwe amewaambia manesi na maofisa wa afya kusitisha mgomo na kurejea kazini kama wanataka kuendelea kuwa na ajira zao.
Aidha bwana Kagwe ametaka ajira zianze kutangazwa katika kaunti mbalimbali kuchukua nafasi za kazi za waliogoma.
""Taifa linabidi lianze kuajiri watumishi wa afya wapya ili kuchukua nafasi za wanaogoma ,"" alisema.
Aliongeza kusema kuwa sasa Kenya ina manesi  8,000 ambao hawana ajira na wapo nyumbani tu.
""Kama wafanyakazi wataendelea kugoma basi watumishi walio nyumbani waajiriwe ,"" alisisitiza.
Chanzo cha picha, Umoja wa madaktari Kenya
Madaktari wa Kenya wamekuwa wakilalamikia malipo duni , ukosefu wa vifaa vya kujikinga pamoja na huduma ya bima.
Madaktari walikuwa mapema mwezi huu lakini waliamua kuipa serikali muda wa wiki mbili kufanyia kazi madai yao.
Ingawa wahudumu wengine wapatao 30,000 wakiwemo manesi walianza mgomo wao."
"James hamblin, daktari ambaye haoni sababu ya watu kuoga mara kwa mara - bbc news swahili","Chanzo cha picha, KWA HISANI YA  JAMES HAMBLIN
Daktari bingwa wa tiba ya uzuwiaji wa magonjwa James Hamblin alifanya utafiti kuhusu  utakatishaji wa ngozi ambao hivi karibuni umechapishwa katika kitabu.
""Ninajihisi vizuri kabisa ,""alijibu dokta James Hamblin alipoulizwa anajihisi vipi baada ya kuishi bila kuoga kwa kipindi cha miaka mitano.
"" Unazowea tu"",  ameiambia BBC akiwa nchini Marekani.
Hamblin ana umri wa miaka 37, na ni mtaalamu aliyesomea taaluma yake katika Chu kikuu cha Yale University kitengo cha huduma ya afya ya umma na ni daktari bingwa wa tiba ya kuzuia magonjwa.
Chanzo cha picha, Getty Images
Ni mmoja wa waandishi wa jarida la Marekani -The Atlantic ,  ambamo aliandika taarifa iliyokuwa na kichwa cha habari kinachosema  :Niliacha kuoga , na maisha yangu yameendelea vyema.
""Tunatumia miaka  muda wa miaka miwili maishani  mwetu kwa kuoga tu. Muda huo unaweza kuzalisha kiasi gani cha pesa na maji na pesa tunavyotumia katika kuoga si vinapotea bure?"" anasema katika taarifa yake katika katika jarida hilo la mwaka  2016.
Mwaka huu alichapisha taarifa nyingine yenye kicha cha havbari kinachosema : Unaoga kupita kiasi.
Hata hivyo anasisitiza kuwa watu wasiache  kunawa mikono kwa sabuni,  Dkt James anaamini kuwa hatupaswi kuoga sehemu nyingine za mwili  mara kwa mara.
Chanzo cha picha, Getty Images
Aliacha kuoga kama jaribio
Kwahiyo alipoulizwa ni kwanini aliacha kuoga , alitulia kisha akafikiria na kujibu:
""Kusema kweli ni hadithi ndefu kwakweli inahitaji kuandika kitabu kuelezea ni kwanini. Lakini nilitaka kujua ni nini kinachoendelea .""
""Ninafahamu watu wengi ambao wanaoga mara chache sana. Nilifahamu kuwa inawezekana , lakini nilitaka kujaribu ili nione kutooga kutakuwa na athari gani .""
Na mwaka 2015, alifanya uamuzi. Ni nini ulichokigundua? Na umepata athari gani?
'' Baada ya kutooga muda mrefu mwili unazoea  zaidi na zaidi kwahiyo haunuki vibaya usipotumia sabuni au manukato .""
""Na mwili wako haupati mafuta unapoacha kutumia sabuni kali .""
""Lakini la kubwa la kuelewa ni kwamba  inachukua muda kuona athari hizi, hazijitokezi haraka, sio mara moja .""
Chanzo cha picha, Empics
Alisisitiza kuwa kwa upande wake mabadiliko ya kutonuka kwa mwili na kutoka jasho yalikuwa ya polepole: alianza kwa kutumia sabuni kidogo, shampuu na manukato na kuoga mara chache , na akaendelea kufanya hivyo kila siku.
"" Kulikuwa na wakati ambapo nilihisi ninataka kuoga kwasababu nilihisi ninatamani kuoga na nilikuwa ninanuka vibaya.  Lakini nikajitahidi kuendelea na hisia ya kutaka kuoga ikatoweka ikawa ikinijia mara chahce sana .""
Miaka minne iliyopita
Katika taarifa aliyoiandikwa mwaka 2016  , Hamblin aliandika  ""harufu ya mwili inatokana na bakteria wanaoishi kwenye ngozi  wetu na kula mafuta yanayotolewa mwilini mwetu kwa jashokwa njia ya vinyweleo .""
Chanzo cha picha, Getty Images
Tunashambuliwa mara kwa mara na vimelea , lakini si wote wanaotusababishia matatizo.
Kujipaka mafuta katika mwili wetu na nywele kila siku  "" huondoa aina ya uwiano baina ya mafuta na bakteria. wanaoishi "" ndani yake.
""Unapooga kwa nguvu kila wakati, unaharibu bayoanuwai. Huonezeka idadi yake haraka, lakini bayoanuwai hawa hawan uwiano na hupenda aina fulani ya vimelea ambao hutengeneza harufu ya mwili ,""alielezea katika taarifa yake.
Lakini, baada ya muda, mchakato wa udhibiti hufanyika : ""bayoanuwai yako hufikia kiwango cha kuwa tabiti na huwezi kunuka vibaya tena . Hautoi harufu kama ya uwa la waridi hatahivyo...unanuka tu kama mtu wa kawaida "".
Katika mahojiano yaliyochapishwa mwaka huu katika wavuti wa Chuo Kikuu cha  Yale University , Hamblin  alithibitisha kuwa sio kwamba hakunuka lakini vimelea wa mwilini mwake hawakutoa harufu zaidi kuliko ya kawaida."""
Yemen: mapacha waliozaliwa wakiwa wameunganika wako 'katika hali hatari' - bbc news swahili,"Chanzo cha picha, Reuters
Madaktari katika mji mkuu wa Yemen Sanaa, wametoa ombi la dharura la kuokoa maisha ya mapacha wawili waliozaliwa siku ya Jumatano wakiwa wameunganika.
Mkuu wa hospitali ya al-Sabeen ambako watoto hao wa kiume walizaliwa amesema wako katika ""hali hatari"" na wanahitaji upasuaji wa dharura ambao unaweza tu kufanyika nje ya nchi.
Uwanja wa ndege wa Sanaa ulifungwa kutokana na vita vya muda mrefu nchini Yemen, ambayo imeharibu kabisa miundo mfumo wa afya.
Kituo cha misaada cha Saudi Arabia kilicho na makao yake nchini humo kimesema kinatathmini ikiwa itaweza kusaidia
""Uchunguzi wa kimatibabu umeonesha kuwa mapacha hao wameunganika lakini kila mmoja ana moyo wake, lakini moyo wa mmoja wao uko katika hali ambayo sio hali ya kawaida,"" Mkurugenzi wa hospitali ya Al-Sabeen Majda al-Khatib aliambia shirika la habari la AFP.
Alisema hospitali hiyo haina vifaa muhimu vinavyohitajika kutoa taswira kamili ya hali yao ""ni viungo gani vilivyounganika"".
Ikijibu ombi hilo, Shirika la misaada la mfalme Salman liliandika katika Twitter yake: ""#KSrelief inaelezea kujitolea kwake kusaidia hali ya watoto hao kuchunguzwa na wataalamu wa afua wa Saudi Arabia na  kutathmini uwezekano wa kuwatenganisha [mapacha hao].""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Mji wa Sanaa kwa saa unashikiliwa na waasi wa Kihouthi, kwa miaka kadhaa wamekuwa wakipigana na wanajeshi wa muungano wanaoongozwa Saudi-Arabia.
Mwaka uliyopita, mapacha waliokuwa wameunganika walifariki nchini Yemen wiki  mbili baada ya kuzaliwa .
Huenda mgawanyiko katika viinitete viwili hulifanyika baadaye kuliko kawaida, na mapacha wakagawanyika kidogo, au sehemu za viinitete vilivyobaji viliendelea kuwasiliana na sehemu hizo za mwili huungana kadri zinavyokua."
Baadhi ya wanawake tabora hutumia ugoro kupunguza hamu ya tendo la ndoa - bbc news swahili,"Waswahili husema ukistaajabu ya Musa utaona ya Firauni, Je unajua matumizi yote ya tumbaku ?
Mkoani Tabora nchini Tanzania wanawake wamekua wakitumia Tumbaku ili kupunguza hamu ya tendo la ndoa. Huweka sehemu ya siri kisha kuitoa baada ya muda.
Tabia hiyo imezoeleka sana miongoni mwa wanawake wasio na wenza wao, ikiwemo wajane. Lakini kwa upande wa afya, wako salama?
Wanawake hususani wasio kuwa katika uhusiano na wanaume ama kuolewa hutumia njia kumaliza hamu zao.
Je unayajua matumizi ya nyuklia kando na kuunda mabomu?
Fahamu vyanzo vya vifo vingi duniani?
''Mimi ni mjane, natumia tumbaku katika kumaliza hamu zangu kwasababu sina mwanaume na wala sitaki mwanaume mwingine, kwa wiki naweka mara mbili'' anasema  Zaituni shabani mmoja ya wanawake wanaotumia tumbaku sehemu za siri.
Wanawake wengine nilizunguma nao kama asha, si jina lake halisi anasema kuwa anatumia tumbaku kwasababu alikimbiwa na mwanaume wakati ana ujauzito.
'' kwakeli sitaki kusikia tena wanaume mi nitabaki na tumbaku, mana nikitumia hamu yote inaisha sina haja tena'' anasema asha
Wanawake wote niliozunguma nao wanakiri kuwa matumizi ya tumbaku sehemu za siri huwasaidia kumaliza hamu ya tendo la ndoa.
Tumbaku inatumika vipi katika sehemu za siri ?
Kwa mujibu wa wanawake hawa huchukua majani makavu ya tumbaku kisha kutangwa na baada ya hapo huchanganya na mafuta kidogo pamoja na magadi, ama na mara nyingine hutumia ugoro kufanya mchangayiko huo.  Baada ya hapo huweka sehemu za siri na kisha hupata muwasho ambao ndio humaliza haja ya tendo la ndoa.
'' mi huwa napaka mara mbili kwa wiki na huwa naweka kwa muda kidogo kabla niondoe na kisha napata muwasho, na wala sipati maumivu yoyote nikimaliza matamanio yangu ya kufanya tendo la ndoa yanakua yameisha'' anasema zaituni.
Kwa kawaida wanawake hawa baada ya kupaka tumbaku ama ugoro sehemu za siri husikia kama wamekutana kimwili na wanaume.
Wanaume wanasema nini?
Katika kijiji cha ugala suala hili ni jambo la kawaida miongoni mwa wanawake lakini kwa upande wa wanaume si wengi wanajua , na wanaojua wanasema kuwa imekua siri baina ya wanawake.
""Mimi nimekua nikisia lakini mara nyingi ni kwa bahati mbaya wao wakiongea, na nikuwaliza , wanasema ni siri yao ni baina ya wanawake na si wanaume"".  Anasema mzee Usantu mmoja wa wakazi wa kijiji cha Ugala.
KUNA ATHARI ZOZOTE KIAFYA?
Kwa mujibu wa baadhi ya wanawake wanaotumia tumbaku sehemu zao za siri, wanasema hawajawahi kupata tatizo lolote kiafya.
Lakini mtaalamu wa magonjwa ya akina mama anasema kuwa baadhi ya wanawake wanaokutwa na viashiria vya saratani hasa ya kizazi wamekua na historia ya kutumia tumbaku sehemu za siri
""Hatuna utafiti wa moja kwa moja lakini data za kwetu hapa wakati tunawahoji tabia za mazoea walizonazo baadhi wamekiri kutumia tumbaku , hivyo hiyo inaweza kuwa miongoni mwa sababu na kama viashiria vingine vikiwepo"" anasema daktari...
Matumizi haya ya tumbaku kwa asilimia kubwa yamechangiwa na uelewa mdogo wa wanawake wa kijiji cha ugala, juu ya madhara ya kiafya wanayoweza kupata."
Virusi vya corona: chanjo ya kwanza ya covid yaanza kutolewa marekani - bbc news swahili,"Chanzo cha picha, Getty Images
Chanjo ya kwanza ya Covid-19 huko Marekani imefanyika, wakati nchi hiyo ikijiandaa kwa kampeni yake kubwa zaidi ya chanjo.
Muuguzi wa wagonjwa mahututi huko Long Island, New York anaaminika kuwa mtu wa kwanza kupewa chanjo hiyo.
Mamilioni  ya chanjo ya Pfizer / BioNTech inasambazwa, na hospitali 150 zinatarajiwa kupokea dozi Jumatatu.
Programu ya chanjo ya inakusudia kufikia watu watu milioni 100 ifikapo mwezi Aprili.
Vifo vilivyotokana na Covid-19 vinakaribia 300,000 nchini Marekani, ambayo ina idadi kubwa zaidi ya vifo ulimwenguni.
Chanjo ya Pfizer ilipokea idhini ya matumizi ya dharura kutoka kwa Mamlaka ya Chakula na Dawa ya Marekani (FDA) siku ya Ijumaa.
Utoaji wa chanjo hiyo unakuja wakati janga hilo linaendelea kuishambulia nchi. Vifo vimekuwa vikiongezeka sana tangu Novemba na idadi ya watu katika hospitali na ugonjwa pia imeendelea kuongezeka kwa kasi, na zaidi ya watu 109,000 wamelazwa kwa sasa, kulingana na Mradi wa Ufuatiliaji wa Covid.
""Nadhani labda imekuwa Desemba mbaya kabisa kwenye rekodi hapa. Kufikia wiki iliyopita, Covid-19 ndiye inayoongoza kwa kusababisha vifo huko Marekani, hata zaidi ya saratani na ugonjwa wa moyo,"" Dkt Dora Mills wa MaineHealth, mtandao wa Hospitali 12 huko Portland, Oregon, aliiambia BBC.
""Ni msimu wa giza sana kwetu, lakini pia ni ya ajabu kwamba tuna chanjo chini ya mwaka baada ya virusi hivi kujitokeza. Ikiwa data ya ufanisi na usalama itaendelea kuwepo, hii inaweza kuwa hatua kubwa zaidi ya kisayansi na mafanikio ya maisha yetu. ""
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Chanjo ya Pfizer / BioNTech - Ushirikiano kati ya kampuni kubwa ya dawa ya Marekani na kampuni ya bioteknolojia ya Ujerumani - inatoa hadi 95% ya kinga na ndio chanjo ya kwanza ya Covid-19 kupitishwa na wasimamizi wa Marekani.
Tayari inazinduliwa nchini Uingereza, wakati Canada pia inaanza mpango wake wa chanjo Jumatatu, na dozi 30,000 za awali zikienda kwenye maeneo 14 kote nchini.
Chanzo cha picha, EPA
Dozi milioni tatu za kwanza huko Marekani zinasambazwa katika maeneo kadhaa katika majimbo yote 50 na ndege ya mizigo na lori."
Virusi vya corona: trump apinga mpango wa kuwapa chanjo maafisa wa white house - bbc news swahili,"Chanzo cha picha, Getty Images
Rais wa Mareakani Donald Trump amebadili mpangowa kuwapa chanjo ya corona maafisa wa White House katika siku chache zijazo.
Awali maafisa walisema maafisa wa ngazi ya juu katika utawala wa Trump watakuwa miongoni mwa watu wa kwanza kupewa chanjo ya corona, maafisa nchini Marekani wamesema.
Maafisa pia walikuwa wamesema baadhi ya wafanyakazi wa White House wanatarajiwa kupewa chanjo ya Pfizer/BioNTech wiki hii.
Chanjo hiyo inatoa ulinzi wa hadi asilimia 95 dhidi ya Covid-19 ana inaidhinishwa kuwa salama na wadhibiti wa  dawa wa Marekani iliyopita Ijumaa.
Dozi milioni tatu za kwanza za chanjo hiyo kwasaba zinasambazwa katika maeneo tofauti katika majimbo yote 50 ya Marekani.
Shehena ya kwanza ya dozi hizo iliwasilishwa Michigan siku ya Jumapili, wahudumu wa afya na wazee ndia wanaotarajiwa kupewa mapema Jumatatu.
Vifo vilivyotokana na corona vimeongezeka sana mwezi Novemba nchini Marekani, ikivunja rekodi duniani kwa kuwa na idadi ya juu zaidi ya maambukizi ya 3,309 siku ya Jumamosi.
Lakini kuzinduliwa kwa mpango wa chanjo kunachukuliwa kuwa hatua kubwa katika mapambano dhidi ya janga la corona, ambalo limesababisha vifo vya watu  300,000 Marekani.
Chanzo cha picha, Getty Images
Mamlaka ya chakula na dawa (FDA) imesema kuwa imeamua kuidhinishwa chanjo ya dharura, katika tangazo lake la Ijumaa kama ""hatua muhimu"" katika jitihada za kukabiliana janga la corona, baada ya utawala wa Marekani kushinikizwa vikali kuidhinisha chanjo hiyo.
Mpango wa kutoa chango kama hiyo unaendelea nchini Uingereza. Chanjo ya Pfizer pia imeidhinishwa nchini Canada, Bahrain na Saudi Arabia.
Ni maafisa wapi watakaopewa chanjo White House?
Baadhi ya chanjo za kwanza zimetengewa watu waliofanya kazi kwa karibu na Bwana.Trump, mafisa wameambia vyombo kadhaa vya habari nchini Marekani.
Lakini baadae chanjo hiyo itapewa  maofisa wa vitengo vitatu vya serikali, ikiwa ni pamoja na White House, Congress na Mahakama ya Juu Zaidi.
Afisa mmoja ambaye jinalake halikutajwa ameambia Shirika la Habari la Reuters kwamba chanjo  itahakikisha serikali inaweza ""kuendelea na kutekeleza shughuli zake muhimu, bila kukatizwa "".
Chanzo cha picha, EPA
Mpango huo wa chanjo ambao kwanza uliripotiwa mara ya kwanza na Gazeti la New yORK Times, umethibitishwa na msemaji wa Baraza la Kitaifa ya Usalama (NSC) John Ullyot siku ya Jumapili.
Lengo kuu la mpango huo ni kujenga imani ya umma kuhusu chanjo hiyo, alisema.
""Watu wa Marekani waamini kuwa wanapokea chanjo salama na inayofanya kazi ambayo piwa imepewa maofisa wa ngazi ya juu wa serikali ya Marekani kutokana na ushauri wa waataalamu wa afya ya umma na uongozi wa usalama wa kitaifa,"" Bw. Ullyot alisema.
Chanzo cha picha, Reuters
Baadaye Jumapili Rais Trump alifafanua katika Twitter yake kwamba ""watu wanaofanya kazi White House watapokea chanjo hiyo baadaye katika mpango huo pengine iwe lazima"".
Bw Trump, ambaye aliyeambukizwa virusi vya corona mwezi Novemba na kupona baada ya kutibiwa hospitalini, aliongeza : ""Mimi sijapangiwa kupewa chanjo hiyo lakini natazamia kupewa wakati kwafaka ukiwadia.""
Kumekuwa na visa kadhaa vya mlipuko wa virusi vya corona katika Ikulu ya  White House, huku maofisa kadhaa wa ngazi ya juu wakiripotiwa kupatikana na maambukizi ya ugonjwa huo.
Haijabainika, ikiwa Naibu wa Rais Mteule Kamala Harris na wanachama wa kundi lake watapewa chanjo hiyo ya mapema.
Pfizer/BioNtech ni kampuni ya kwanza ya dawa kutoa maelezo kuhusu awamu ya mwisho ya kufanyia majaribio chanjo yake.
Ni aina mpya inayoitwa mRNA inayotumia alama za chembechembe za jeni ya urithi kutoka kwa virusi kuufundisha mwili jinsi ya kupamabana na Covid-19 na kujenga kinga ya mwili.
Chanjo ya mRNA haijawahi kuidhinishwa kwa ajili ya matumizi ya binadamu awali, japo watu wamekuwa wakiipokea katika majaribio ya kimatibabu katika kliniki. Chanjo hii ni lazima itunzwe katika mazingira ya takriban nyuzi joto chini ya 70 na itakuwa ikisafirishwa katika maboksi maalum, yaliyowekwa katika barafu kavu.
Pale inapofikishwa katika eneo husika, inaweza kutunzwa hadi kwa muda wa siku tano ndani ya friji.
Matokeo yake inaashiria kuwa chanjo hiyo inaweza kumkinga mtu kutokana na Covid- 19 kwanza asilimia 90.
Karibu watu 43,000 wamepewa chanjo hiyo na hakuna visa vya hofu ya usalama wake vilivyoripotiwa."
David beckham: nyota aonekana amezeeka haraka - kunani? - bbc news swahili,"Chanzo cha picha, Mark Pengelly/Malaria No More UK
David Beckham ndio sura ya kampeni mpya ya kukabiliana na ugonjwa wa Malaria , ugonjwa hatari unaosambazwa na mbu unaoathiri  mamilioni ya watu kila mwaka.
Zaidi ya watu 400,000 walifariki kutokana na ugonjwa huo 2019 kulingana na shirika la Afya Duniani WHO.
Katika kanda hiyo ya video, Beckham anaonekana kuwa mzee akizungumza katika siku za usoni ambapo ugonjwa huo umeangamizwa.
Tangazo hilo lililofanywa na Charity of Malaria No More Uk limetengenezwa hali ya kwamba linawashinikiza watu  kote duniani kuendelea na juhudi za kuangamiza ugonjwa huo kabisa.
Beckham amehusika na shirika hilo la hisani tangu 2009  na anasema ni ugonjwa ambao angependelea kuangamizwa kwasababu unawauwa watoto wengi duniani..""
Anasema kwamba Watoto wake mwenyewe  walimuuliza iwapo ugonjwa huo unaweza kuangamizwa wakati wa kizazi chao na aliwajibu ndio utaangamizwa iwapo kutakuwa na ushirikiano mkubwa, uongozi bora  pamoja na kutia bidii.""
Kwa sasa kuna chanjo  dhidi ya ugonjwa huo ambao inapunguza idadi ya wagonjwa kwa asilimia 40.
Mpango wa miaka mitatu wa kusambaza dawa hiyo ulianza barani Afrika  katika mataifa ya Malawi, Kenya na Ghana 2019.
Mnamo mwezi Mei 2020 wanasayansi waligundua kinga ya kuwalinda mbu dhidi ya Malaria.
Timu ya Kenya na ile ya Uingereza zilisema kwamba ugunduzi huo una uwezo mkubwa wa kudhibiti ugonjwa huo.
Hiyo ni kwasababu iwapo mbu hawatoambukizwa ugonjwa huo hawataweza kusambaza ugonjwa huo kwa wanadamu.
Vifo kutokana na ugonjwa huo vimepungua kwa asilimia 60  hatua iliowaokoa zaidi ya watu milioni 7 tangu 2000 kulingana na WHO lakini shirika hilo linasisitiza kwamba kunahitajika uwekezaji  mkubwa katika vita dhidi ya  Malaria  iwapo ugonjwa huo utaangamizwa  kufikia 2050.
Mwaka 2016 serikali ya Uingereza ilitia saini hadi  £500 million  kwa mwaka kukabiliana na Malaria  zitakazotumika hadi Marchi 2021.
Viongozi walikubaliana kufanya juhudi za pamoja kutumia mabilioni ya fedha miongoni mwa nchi zilizopo katika jumuia ya madola kufikia."
Coronavirus kenya: daktari aliyewasaidia watoto kutabasamu - bbc news swahili,"Chanzo cha picha, KMPDU
Kifo cha Dkt Ashraf Emar, mtaalamu wa ngazi ya juu wa upasuaji wa kurekebisha viungo nchini Kenya kilichotokana na ugonjwa wa corona mwezi uliyopita, kiliangazia hali ya wataalamu wa afya ambao wanataka vifaa kinga wanapokabiliana na janga la corona, kama anavyo ripoti mwandishi wa BBC Basillioh Mutahi.
Wakati daktari huyo wa upasuaji na mtaalamu wa ngazi ya juu magharibi mwa Kenya aliambukizwa virusi vya corona  na hali yake kuwa mbaya zaidi hapakuwa na kitanda cha kuwahudumia wagonjwa mahututi katika hospitali ya- Rufaa ya Moi mjini Eldoret.
Dkt Emarah aliwafunza aliwafunza wanafunzi wa chuo cha matibabu cha Eldoret, hospitali ya pili kuu ya rufaa nchini kwa miongo kadhaa.
Madaktari na familia yake walijaribu kumleta Nairobi mamia ya maili kutoka huko.
Lakini gharama ya kupata ambulensi na ndege ya kufikisha Nirobi ilikuwa ""ghali sana"", afisa mmoja wa chama cha madaktari alisema. Dawa muhimu ambayo ingelimsaidia hali yake ilipokuwa mbaya pia ilikuwa vigumu kupata kutokana na bei yake ghali.
Chanzo cha picha, Smile Train Africa
""Madaktari walilazimika kuchagishe fedha ili kununua dawa"" ya kumsaidia, Dkt Chibanzi Mwachonda, kaimu katibu mkuu wa chama cha madaktari nchini Kenya (KMPDU), aliambia kamati ya bunge .
""Ilikuwa hali ya kusikitisha ,"" Dkt Mwachonda alisema, akiongezea kuwa madaktari hawana bima kamili ya matibabu kutoka kwa bima ya kitaifa.
Daktari huyo mgonjwa alipelekwa katika hospitali ya kibinafsi ya Nakuru, mji ambao uko kati kati ya Eldoret na Nairobi, ambako alisubiri kupatikana kwa kitanda cha wagonjwa mahututi  mjini Nairobi.
Lakini siku moja baadaye, Ijumaa ya Novemba 13, akafariki dunia.
Dkt Emarah alikuwa daktari mtaalamu wa nne kufariki wiki hiyo, katika nchi hiyo aliyo na karibu madktari 7,000 wanaohudumia watu milioni 48.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Wiki moja kbla ya kifo chake, alikuwa akifanya upasuaji na kusimamia wanafunzi,kabla aanze kupata dalili ya maambukizi siku kadhaa baadaye, rafiki yake Dkt Anthony Akoto aliambia BBC.
""Alifariki akiwa kazini,""alisema Dkt Akoto, ambaye pia ni afisa wa chama cha madaktari, akiongeza kuwa kifo kumemchukua daktari pekee wa upasuaji wa kurekebisha viungo aliyekuwa na tajiriba kubwa magharibi mwa Kenya.
""Nchi ina daktari wachache wa upasuaji wa aina hiyo. Katika kitengo chake, alikuwa peke yake, japo kuna wengine wanainukia, bado ameacha pengo.""
Bodi ya wahudumu wa afya nchini Kenya iliwaorodhesha wataalamu wanne peke wa upasuaji wa kurekebisha viungo nchini kufikia mwaka 2018.
Dkt Emarah ambaye ni mzaliwa wa Misri, aliwasili nchini Kenya karibu miaka 30 iliyopita, ameelezewa na wafanyakazi wenzake kuwa mwalimu na mjuzi ambaye atakumbukwa na wengi.
Daktari huyo alijulikana sana kutokana na upasuaji wa kurekebisha midomo ya watoto waliozaliwa wakiwa na mmpasiko na kuwasaidia kutabasamu. Alitoa mafunzo kwa wanafuzi wanaosomea upasuaji wa aina hiyo hata kwa nchi jirani kama vile Somalia, Uganda na Jamhuri ya Kidemokrasia ya Congo.
""Tunamuomboleza rafiki na mshirika wetu,"" Smile Train Africa, moja ya  mashirika ya kutoa misaada ilisema, na kuweka picha ya daktari huyo katika mtandao wa Twitter akiwa na baadhi ya watoto aliowafanyia upasuaji.
""Tunatuma rambi rambi zetu kwamke na watoto wake, marafiki, wafanyakazi wenzake, na wagonjwa aliowahudumia wakati wa uhai wake pamoja na madaktari wa upasuaji aliowapa mafunzo na ambao wataendeleza taaluma yake.""
Chanzo cha picha, Getty Images
Tangu virusi vya corona vilipogunduliwa nchini Kenya mwezi Machi mwaka 2020, karibu madaktari 14 wamefariki kutokana na janga hilo
Siku ya Jumatatu chama cha madaktari KMPDU, kilitangaza kifo cha Dkt Stephen Mogusu ambaye alifariki kutokana na ugonjwa wa Covid-19.
Kando na madkatari hao, karibu wauguzi 20 na maofisa 10 wa matibabu wamefariki kutokana na virusi hivyo.
Maelezo zaidi kuhusu corona Kenya:
Kwa ujumla karibu wahudumu wa afya 2,000 wameambukizwa virusi vya corona, miongoni mwao Dkt Mwachonda, afisa wa ngazi ya juu wa chama cha madaktari, ambaye hivi karibuni alielezea jinsi ilivyoathirika kiakili.
""Ulikuwa wakati mgumu sana kwangu mwaka huu… Kuna wakati nilikuwa nimekata tamaa - Nilihisi kana kwama : 'Sitapona maradhi haya,'"" aliambia kituo cha televisheni cha NTV.
Idadi ya watu walioambukizwa virusi vya corona nchini Kenya imekuwa ikiongezeka tena katika wiki za hivi karibuni,mwezi Novemba ikirekodi idadi ya juu ya maambukizi ya kila siku pamoja na vifo tangu janga hilo lilipoanza nchini humo.
Nchi hiyo kufikia sasa imethibitisha kuwa watu zaidi ya 88,000 wameambukizwa virusi vya corona, ikiwemo vifo 1,500."
"Nchi tajiri zinahodhi chanjo ya covid, shirika la umoja wa chanjo ya watu imeeleza - bbc news swahili","Chanzo cha picha, EPA
Nchi tajiri zinaweka akiba ya chanjo ya  Covid huku watu wanaoishi katika nchi masikini wakikosa Umoja wa Mashirika ya Kampeni umeonya.
Umoja wa Chanjo ya Watu unasema karibu nchi 70 zenye kipato cha chini zitaweza kutoa chanjo kwa mtu  mmoja kati ya watu 10.
Hii ni licha ya Oxford-AstraZeneca kuahidi kutoa asilimia 64 ya dozi zake kwa watu katika mataifa yanayoendelea.
Hatua zinachukuliwa kuhakikisha usawa katika upatikanaji wa chanjo kote ulimwenguni.
Ahadi hii ya chanjo, inayojulikana kama Covax, imeweza kupata dozi milioni 700 za chanjo zitakazosambazwa kati ya nchi 92 za kipato cha chini ambazo zimejiandikisha.
Lakini hata kwa mpango huu uliopo, Umoja wa Chanjo ya Watu - mtandao wa mashirika ikiwa ni pamoja na Amnesty International, Oxfam na Global Justice Now - unasema kuwa haitoshi kuzunguka, na kampuni za dawa zinapaswa kushirikisha teknolojia yao ili kuhakikisha dozi zaidi zinatengenezwa .
Uchambuzi wao uligundua kuwa nchi tajiri zimenunua dozi za kutosha kuchanja watu wao wotemara tatu ikiwa chanjo zote zitaidhinishwa kutumiwa.
Canada, kwa mfano, imeamuru chanjo za kutosha kumtosheleza kila raia wa Canada mara tano,
Na ingawa mataifa tajiri yanawakilisha asilimia 14 tu ya idadi ya watu ulimwenguni, wamenunua 53% ya chanjo zote zilizoonesha matumaini ya kufanya kazi mpaka sasa.
""Hakuna mtu anayepaswa kuzuiwa kupata chanjo ya kuokoa maisha kwa sababu ya nchi wanayoishi au kiwango cha pesa mfukoni mwake,"" alisema Anna Marriott, meneja wa sera ya afya ya Oxfam.
""Lakini isipokuwa kitu kitabadilika sana, mabilioni ya watu ulimwenguni hawatapokea chanjo salama na bora ya Covid-19 kwa miaka ijayo.""
Umoja wa Chanjo ya Watu unatoa wito kwa mashirika yote ya dawa yanayofanyia kazi chanjo za Covid-19 kushirikisha kwa uwazi teknoloji ili mabilioni ya dozi zaidi yaweze kutengenezwa na kupatikana kwa kila mtu anayezihitaji.
AstraZeneca, kampuni inayotengeneza chanjo ya Covid iliyoundwa na Chuo Kikuu cha Oxford, imesema itahakikisha kuwa inapatikana kwa njia isiyo ya faida kwa nchi zinazoendelea.
Ni ya bei rahisi kuliko nyingine na inaweza kuhifadhiwa kwenye  friji, na kuifanya iwe rahisi kuisambaza kote ulimwenguni.
Lakini wanaharakati wanasema kampuni moja peke yake haiwezi kutoa chanjo za kutosha kwa ulimwengu wote.
Chanjo ya Pfizer-BioNTech tayari imepata idhini nchini Uingereza na walio hatarini zaidi wanaanza kupatiwa chanjo wiki hii. Inawezekana kupokea idhini kutoka kwa wasimamizi huko Marekani na Ulaya hivi karibuni, ikimaanisha inaweza kuwa muda kidogo kabla ya kupelekwa katika mataifa masikini.
Chanjo nyingine mbili, kutoka Moderna na Oxford-AstraZeneca, zinasubiri idhini ya kisheria katika nchi kadhaa.
Chanjo ya Urusi, Sputnik, pia imetangaza matokeo mazuri ya majaribio, na chanjo nyingine nne zinapitia hatua za mwisho za majaribio."
Virusi vya corona: ajuza wa miaka 90 awa mtu wa kwanza kupewa chanjo ya corona uingereza - bbc news swahili,"Huu ni dio wakati Margaret Keenan, ambaye atafikisha miaka 91 wiki ijayio, alipokuwa mtu wa kwanza duniani kupewa chanjo ya corona iliyotengezwa na Pfizer/BioNTech nje ya kipindi cha majaribio.Uingereza ni nchi ya kwanza duniani kuanza kutumia chanjo ya Pfizer baada ya mamlaka ya kudhibiti dawa nchini humo kuiidhinsha wiki iliyopita. Ina mpango kuwapa chanjo watu waliyo na miaka Zaidi ya -80 na baadhi ya wahudumu wake wa afya lakini haijathibitisha hilo kwasababu chanjo hiyo inahitaji kuhifadhiwa kwa njia maalum."
Je chanjo ya corona ni salama? - bbc news swahili,"Chanzo cha picha, Getty Images
Hospitali za Uingereza zinajiandaa kuanza kutoa dozi za kwanza za chanjo ya virusi vya corona sasa kwasababu wadhibiti wa viwango wameidhidnisha matumizi ya chanjo ya   Pfizer/BioNTech  kutumika.
Lakini wakati wengi wakitaka kudungwa haraka iwezekanavyo, baadhi wana wasi wasi juu ya kuingiza kitu wasichokifahamu ndani ya miili yao.
Hili ndio swali la kwanza na la muhimu ambalo wanasayansi hujiuliza wanapoanza kutengeneza chanjo mpya au dawa mpya.
Majaribio ya usalama wake huanza katika maabara, kwa majaribio na utafiti unaofanywa kwa seli  na wanyama, kabla ya kuhamishia majaribio hayo kwa binadamu.
Kanuni ni kuanza kidogo na kuhamia katika hatua nyingine tu pale wanapoona kuwa hakuna hofu za usalama.
Data salama kutoka  kwenye maabara zinapokuwa nzuri, wanasayansi wanaweza kuangalia kwamba chanjo au matibabu ni ya ufanisi pia.
Hii inamaana kuwa kwa idadi kubwa ya watu wanaojitolea kufanyiwa majaribio ya chanjo - takriban  40,000 ndio walioshiriki katika majaribio ya  Pfizer/BioNTech.
Katika majaribio, nusu ya watu hupewa chanjo na wengine hupewa nusu dozi ya kupunguza makali ya ugonjwa. Watafiti na washiriki huwa hawaambiwi wako katika kundi gani, mpaka baada ya matokeo kufanyiwa tathmini, ili kuepusha upendeleo wa matokeo fulani katika tathmini.
Kazi yote na matokeo huwa yanaangaliwa na kuhakikiwa na taasisi huru.
Majaribio ya chanjo ya Covid yamefanyika katika kwa kasi kubwa, lakini hayakuvuka hatua hizi.
Chanjo ya Covid ya Oxford/AstraZenecailicheleweshwa kwa makusudi katika awamu moja ili kuchunguza ni kwanini mshiriki mmoja -kati ya maelfu ya watu-alikufa. Utafiti wake uliendelea pale ilipogundulika wazi kuwa kifo chake hakikuhusiana na chanjo.
Idhini itatolewa tu kwa chanjo pale wadhibiti wa serikali, Mamlaka ya uangalizi wa ubora wa  dawa, na bidhaa za afya  (MHRA), itakapofurahia usalama na ufanisi wake.
MHRA ni sehemu ya Wizara ya afya , na ina wafanyakazi zaidi ya 1,200. Mkuu wake dokta June Raine, ambaye amekuwa akifanya kazi kwa muda mrefu katika udhibiti wa viwango vya dawa.
Alisema: "" Umma unaweza kuwa na Imani kabisa kwamba viwango tulivyovifanyia kazi ni sawa na vile vya kote duniani "".
Uchunguzi wa mara kwa mara juu ya chanjo utaendelea ili kuhakikisha hakuna madhara mengine au hatari za muda mrefu.
Kama mtu yeyote atashuku kuwa anaumwa athari zitokanazo na chanjo, anaweza kuripoti katika taasisi ya MHRA.
Wataalamu huru wa kamati ya pamoja kuhusu chanjo huamua ni vipi chanjo inaweza kutolewa kwa ubora zaidi na ni nani anayepaswa kuchanjwa kwanza
Kamati ya JCVI, ambayo ina wajumbe takriban 20 ambao ni wataalamu wa chanjo, , inaongozwa na Profesa Andrew Pollard, anayefanya kazi katika Cho Kikuu cha  Oxford.
Kuna aina nyingi tofauti za chanjo za  Covid zinazotengenezwa
Baadhi yake zina virusi vyenyewe vilivyosababisha janga la corona ambavyo vimedhoofishwa.
Chanjo ya   Oxford AstraZeneca  inatumia virusi vusivyo na madhara ambavyo vimefayiwa mabadiliko ya muonekano wake ili kufanana zaidi na  kama  Sars-CoV-2 - virusi vinavyosababisha Covid-19.
Chanjo za Pfizer/BioNTech na  Moderna hutumia aina fulani ya urithi ya jeni kusababisha utendaji wa kinga ya mwili, na huitwa  chanjo za  mRNA.
Hizi hazibadili seli za binadamu. Hutoa tu maagizo kwa mwili ili ujenge kinga dhidi ya   Covid.
Baadhi ya dozi za   Covid   huwa zina protini kutoka kwa virusi vya  corona.
Chanjo wakati mwingine huawa na viungo,   aluminiam, ambayo hufanya chanjo kuwa thabiti au yenye ufanisi zaidi.
Je chanjo itanifanya niwe mgonjwa?
Hakuna ushahidi kwamba kiungo chochote kilichowekwa ndani ya chanjo kinaweza kuwa na madhara kinapotumiwa kwa kiasi kidogo kama ilivyo.
Chnajo hazikupatii ugonjwa. Badala yajke , zinafundisha mfumo wetu wa kinga ya mwili kutambua na kupambana na maambukizi ambayo zimetengenezwa kupambana dhidi yake.
Baadhi ya watu huugua kwa dalili ndogo, kama vile maumivu ya misuli au kupanda kidogo kwa joto la mwili, baada ya kuchanjwa.
Profesa  Sir Munir Pirmohamed, ambaye anashauri taasisi ya   MHRA, alisema kuwa bado hawajatambua   ""athari yoyote mbaya "" wakati wa majaribio ya chanjo ya   Pfizer/BioNTech.
Alisema : ""Athari zilizojitokeza zaidi ni kidogo  na za muda mfupi, mara nyingi hudumu kwa siku moja au mbili, sawa na athari unazozipata unapopata chanjo nyingine yoyote ile "".
Aliongeza kuwa  MHRA ina mkakati  ""wa kufuatilia kwa karibu ""usalama wa chanjo.
Kuwa makini kuhusu taarifa za kupotosha za chanjo za corona zinazosambazwa katika mitando ya kijamii. Taarifa hizo haizambatani na ushahidi wa kisayansi (au zinajumuisha ukweli na upotoshaji).
Chanzo cha picha, PA Media
Watu watapewa chanjo ya coron ahata kama waliwahi kuugua uganjwa wa Covid-19.
Hii ni kwasababu kinga asilia huenda imeathiriwa na chanjo hii itatoa ulinzi zaidi.
Muongozo kutoka afy aya umma ya Uingereza unasema hakuna hofu ya usalama wa watu waliowahi kuambukizwa virusi vya corona kupewa chanjo. Lakini watu ambao kwa sasa wanaugua Covid-19 hawastahili kupewa chanjo hadi wapone.
Kuna ushahidi mkubwa wa kisayansi unaobaini kuwa chanjo ndio kinga mudhubuti dhidi ya magonjwa ya kuambukizi.
Chanjo ya Covid ina uwezo wa kuwakinga watu kupata maambukizi na hivyo basi kuokoa maisha.
Dozi za kwanza zitapewa watu walio katika hatari zaidi - kama wazee - ambao huenda wakawa wagonjwa zaidi wakiugua.
Haijabainika chanjo hiyo inatoa ulinzi wa wa kutosha kuwaepusha watu dhidi ya kusambaza  ugonjwa wa Covid.
Ikiwa itafanikiwa kufanya hivyo, kuwapa chanjo watu wengi kutatokomeza ugonjwa huo."
Ni kwanini ndugu wa karibu wanapooana ni hatari? - bbc news swahili,"Chanzo cha picha, Getty Images
Kuoana kati ya watu wenye uhusiano wa karibu wa damu ni jambo la kawaida miongoni mwa makabila mbalimbali, huku baadhi yao wakifanya hivyo ili kuimarisha uhusiano  ndani ya familia na wengine wakifanya hivyo ili mali ya familia ibaki ndani ya familia au ukoo.
Lakini licha ya ukweli kwamba ndoa za watu wa ukoo na familia moja, zina faida za kijamii na kuongeza uwezekano mkubwa wa wanandoa kupendana zaidi na  kuheshimiana, madaktari wanaonya kuwa ndoa hizi ni hatari.
Dkt  Ibrahim Musa, ambaye ni mtaalamu wa sayansi ya damu, damu inayotengeneza viungo vya ndani ya mwili  na magonjwa ya damu katika hospitali ya  Malam Aminu Kano  kaskazini mwa Nigeria , anasema ndao ya watu wenye uhusiano wa damu inauwezekano mkubwa wa kusababisha hatari ya magonjwa ya urithi kutoka kwa wazazi.
Kwa mfano,   ugonjwawa seli mundo( sickle celll)  ambao mara nyingi mtu huurithi kutoka kwa wazazi,  inapotokea kwamba mtu wa familia anaolewa na mtu kutoka familia yenye ugonjwa huo, inakuwa ni rahisi sana kuendlea kuusambaza hata kwa vizazi vyao.
Mtaalamu huyo pia anasema kwamba kuna magonjwa ya urithi ambayo husababishwa na kuoana kwa watu wa familia moja bila wao kufahamu.
Jeni za ndugu
Jarida la masuala ya afya la Lancet  mwaka 2013, linasema kuwa jeni za wanandoa zinaweza kumuathiri mmoja wao, bila kujali kabila au jamii atokayo.
Kwa mfano  mwanamke ambaye ameolewa na kaka yake au mwanaume kutoka familia sawa na yake ana uwezekano mkubwa wa kupata matatizo ya kiafya ya watoto wake.
Licha ya kwamba ripoti ya kina ya huduma za afya za Uingereza (HHS) kuhusiana na suala hilo inasema kuwa ni mara chache kwa watoto waliozaliwa katika familia za wazazi wenye undugu , na kwamba wengi wao huzaliwa wakiwa na afya ya kawaida.
Lakini inasema hata hivyo kwamba , ndoa kama vile za  wapwa na wapwa au mabinamu na mabinamu zinauwezekano mkubwa wa kusababisha matatizo  ya kiafya kwa watoto wanaowazaa kwa asilimia tatu hadi sita ,  lakini matatizo haya hayatokei mara kwa mara.
Chanzo cha picha, Getty Images
Matatizo hujitokeza pale kila mmoja wa wanandoa anaporithi magonjwa ya urithi kutoka kwa wazazi wapo.
Ni kwanini maumbile ni muhimu sana kwa ndugu
Ndugu kutoka katika familia moja wanakiwango  cha juu cha  jeni zinzazofanana . Molekuli pia ni mhumili unaodhibiti mwili.
Jeni hutengeneza na kudhibiti rangi ya macho na ukubwa pamoja na ukubwa wake pamoja na ukubwa wa miguu , mikono yetu na sehemu nyinginezo za mwili.
Mambo mengi huwa tunayarithi kutoka kwa wazazi wetu , sawa na tunavyorithi magonjwa kutoka kwao, kupitia jeni zao.
Hii inaweza kuathiri jamii nyingi, lakini athari hizi huzipata familia zenye ndoa kati ya ndugu wa damu au ukoo mmoja.
NHS  inasema kuwa kuna matatizo ya urithi ya kiafya  katika jamii nyingi. Na katika jamii zinazooa wake wengi wana uwezekano mkubwa wa  watoto wao kurithi matatizo hayo.
Kwa mujibu wa  NHS jamii ya wazawa wa Pakistani nchini Uingereza wana uwezekano mkubwa wa kuoana miongoni mwa Umwao wana uwezekano wa kupata watoto wenye kasoro za kimaumbile.
Matatizo ya hutokea  kunapokuwa na utofauti wa jeni katika familia na wazazi wote wawili wana jeni sawa. Kama katika familia wengine wanaoana kuna uwezekano wa watoto wao kurithi jeni hii kutoka kwa wazazi wote wawili.
Dkt Ibrahim amesema kwasababu tayari wazazi walikuwa katika familia na kuendelea kuoana, ugonjwa utaendelea kusambaa kupitia kizazi.
Magonjwa mengine ya urithi  yaliyoelezewa na mtaalamu huyo kama matokeo ya ndoa ya watu wa familia moja ni pamoja na : magonjwa ya akili na ulemavu wa maumbile.
Kwamujibu wa daktari , utafiti umeonesha kuwa ndoa za watu wenye uhusiano wa damu yanaweza kuongeza  magonjwa ya urithi kama vile shinikizo la damu.
Ndoa za watu wenye uhusiano wa damu wanaweza kusababisha saratani mbali mbali za macho kwa vizazi vyao , kwa mujibu wa afisa wa udhibiti wa saratani  nchini Nigeria, Dkt. Ramatu Hassan  katika mahojiano  na BBC.
Ugonjwa huo hujitokeza katika eneo la jicho inayomsaidia mtu kuona, halafu mtoto huurithi na inaendelea kukua, wakati mtoto anapoanza kutembea.
Kwa mujibu wa daktari , ndoa za watu wenye undugu wa damu huwasababishia watoto matatizo kama hayo.
Maeneo yenye  ndoa nyingi za ndugu wa damu  kama vile kaskazini mwa  Nigeria  yana  idadi kubwa ya magonjwa ya urithi , anasema daktari.
""Aina hii ya saratani ya macho ni jambo la kawaida kwa watoto wachanga , na hutokea mara nyingi miongoni mwa watoto wanaozaliwa kwa wazazi wenye undungu  na hivyo kuendelea katika vizazi hadi vizazi, '' anasema.
Wataalamu wa afya wanasema ni muhimu watu wapate taarifa kuhusu magonjwa ya urithi yanayowapata ndugu wenye uhusiano wa damu wanapooana  na umuhimu wa jeni kati ya ndugu."
India yachunguza chanzo cha ugonjwa wa ajabu - bbc news swahili,"Maofisa nchini  India wanachunguza ugonjwa ambao haujafahamika uliosababisha zaidi ya watu 140 kulazwa mwishoni mwa wiki hii.
Wagonjwa hao kutoka mji wa Eluru huko Andhra Pradesh, wamekuwa na dalili za  kichefuchefu na kukosa nguvu, daktari ameeleza.
Hospitali ya serikali ya Eluru imetenga vitanda kadhaa kwa ajili ya wagonjwa wa ugonjwa huo usiojulikana kama vitahitajika.
Ugonjwa huo  unakuja wakati India ikiwa inakabiliwa na mlipuko wa janga la corona.
Vyombo vya habari vimeripoti kuwa wagonjwa hao walifanyiwa vipimo vya corona na wote wakawa hawana virusi vya corona.
Maafisa wa afya wa hospitali ya  Eluru wameiambia 'The Indian Express': ""Watu wa India wanaugua, haswa watoto , ghafla tu wanaanza kutapita baada ya kulalamika kuwa macho yao yanawasha.
Wengine wanazimia au kukosa nguvu kabisa.
Wengi wao waliopelekwa hospitali wanaonekana kupona kwa haraka na kuruhusiwa kurudi nyumbani.
Waziri wa afya wa Andhra Pradesh Alla Kali Krishna Srinivas alisema sampuli za damu zao hazikuona ushaidi wowote wa maambukizi yatokanayo na virusi.
""Tunachunguza maji na hewa katika eneo ambalo watu wanaugua ugonjwa huo,"" alisema. ""Ugonjwa huu wa ajabu utadhibitika tu mara baada ya matokeo ya maabara yatakapotoka.""
Hata hivyo wanasiasa wa upinzani kutoka chama cha Telugu Desam ,wametaka ufafanuzi wa sababu ya kuibuka kwa ugonjwa huo wa ajabu."
Virusi vya corona: biden awataka wamarekani kuvaa barakoa kwa siku 100 - bbc news swahili,"Chanzo cha picha, Reuters
Rais  mteule wa Marekani amesema atawaomba  raia wa Marekani kuvaa barakoa siku 100 za mwanzo za utawala wake ili kupunguza maambukizi ya virusi vya corona.
Amezungumza hayo katika kituo cha habari cha CNN, anasema anaamini kuwa itasaidia maambukizi ya corona kupungua kama kila Mmarekani atavaa barakoa.
Bwana Biden alisema pia kuwa atatoa amri katika majengo yote ya serikali watu wavae barakoa.
Marekani ina rekodi ya maambukizi ya corona milioni  14 na vifo vinavyotokana na ugonjwa ni 275,000.
Biden amesema nini kuhusu barakoa?
Katika mahojiano aliyoyafanya na Jake Tapper wa CNN, bwana Biden alisema: ""Siku ya kwanza nitakayoapishwa nitawaomba wananchi kuvaa barakoa kwa siku 100  na sio milele.
""Na nadhani itaweza kusaidi kupunguza maambukizi kwa kiasi kikubwa sana, kama  chanjo na barakoa zitaweza kupunguza maambukizi.""
Wataalam wa katiba wanasema rais wa Marekani hana mamlaka ya kutoa amri kwa watu kuvaa barakoa lakini bwana Biden alisema wakati wa mahojiano hayo kuwa makamu wake wa  rais Kamala Harris ataweka mfano wa namna ya kufunika uso.
Mamlaka ya rais yanahusisha kulinda mali za serikali ya Marekani, na bwana Biden aliiambia CNN kuwa ana lengo la kutumia mamlaka hayo.
""Ninaenda kutoa agizo katika serikali ya shirikisho kuwa wanapashwa kuvaa barakoa,"" alisema.
Aliongeza: ""Katika upande wa usafirishaji,kila mtu anapaswa kuvaa barakoa kwenye ndege na mabasi na usafiri wowote.""
Ndege za Marekani , uwanja wa ndege na maeneo mengi ya umma tayari yanawataka abiria na wafanyakazi wake kuvaa barakoa.
White House ya Trump imekataa kufuata agizo hilo kutoka kwa wataalamu wa afya .
Alizungumza huku Gavana wa  California  Gavin Newsom akitoa amri ya kukaa nyumbani kwa sehemu kubwa ya wakazi wa jimbo lake , akisema ana weka ''mapumziko ya dharura "" huku wagonjwa wa virusi wakitishia kupita uwezo wa hospitali .
Jumatano, Meya wa  Los Angeles  Eric Garcetti  alitoa amri ya kuzuia umma kusafiri kwa miguu au kwa magari, akiongeza kuwa ""ni muda wa kuahirisha kila kitu.""
Awali  Alhamisi, katika mahojiano na BBC, Dkt Fauci aliomba msamaha kwa maneno ya ukosoaji aliyoyotoa  kuhusu  mchakato wa Uingereza wa kuidhinisha chanjo ya corona.
""Sikumaaninisha kuoneshaudhaifu wowote wa chanjo hata kama matamshi yangu yalisikika hivyo ,"" alisema.
Awali Dkt  Fauci aliziambia televisheni za Marekani kwamba waangalizi wa viwango wa uingereza ''waliharakisha''  kuidhinisha chanjo.
Biden alisema nini kuhusu chanjo?
Rais mteule  kutoka Democrat alisema kuwa  ""anefurahia"" kutumia chanjo hiyo mbele ya umma ili kuondoa hofu  yoyote kuhusu usalama wake.
Marais watatu wa zamani wa Marekani  - Barack Obama, George W Bush na  Bill Clinton - wamesema kuwa pia wananajiandaa kuchanjwa mbele ya umma ili kuonesha kuwa chanjo hiyo ni salama.
"" Watu wamepoteza imani na uwezo wa ufanisi wa chanjo,""Bw Biden alisema , na kuongeza kuwa ""Ni muhimu kwa kile atakachofanya rais na makamu rais .""
Makamu wa rais mteule  wa Biden Kamala Harris,ambaye aliungana naye katika mahojiano na CNN, alikosolewa na Warepublican mwezi Septemba baada ya kusema kuwa hataiamini chanjo yoyote iliyoidhinishwa na maafisa wa huduma za afya wakati wa utawala wa Trump.
Kituo cha utafiti cha  Pew kinasema ni  60% tu ya Wamarekani ambao kwa sasa wanajiandaa kupokea chanjo ya virusi vya corona, hadi  51% walitoa matamshi sawa na ya Bi Kamala mwezi wa Septemba.
Bw Biden anajiandaa kuchukua mamlaka ya urasi huku makampuni makubwa ya dawa yakiwa yamesitisha mpango wa kusafirisha  mamilioni ya dozi za chanjo ya corona kwa umma wa Wamarekani.
Pfizer, ambayo inasema chanjo yake ina ufanisi wa kiwango cha 95% katika majaribio ya kliniki , na  Moderna,inayosema dozi yake ina ufanisi wa  94% , zote zimetuma maombi kwa taasisi ya udhibiti wa viwango vya Chakula na Dawa nchini Marekani zikiomba kusambaza chanjo hizo nchini Marekan."
Virusi vya corona: uingereza kuanza matumizi ya chanjo ya corona - bbc news swahili,"Uingereza limekuwa taifa la kwanza duniani kudhibitisha matumizi ya chanjo ya Pfizer/BioNTech dhidi ya virusi vya corona.
Mamlaka ya udhibiti nchini a Uingereza- MHRA, imesema chanjo hiyo inayotoa ulinzi wa asilimia  95% dhidi ya kuugua  Covid-19, hivyo ni salama kuanza kutumika.
Chanjo  hiyo itaanza kutumika siku chache zijazo na makundi ya watu walio katika hatari zaidi ya maambukizi watapewa kipaumbele.
Uingereza imeagiza dozi milioni 40 ambazo zitawatosheleza watu milioni 20, kwa kila mmoja kupata chanjo mara mbili.
Dozi  zipatazo milioni 10, zitapatikana hivi karibuni .
Chanjo hii imedhitishwa haraka  zaidi kwa matumizi kuliko chanjo nyingine yeyote, imechukua miezi 10 tu wakati kwa kawaida chanjo kudhibitishwa huwa inachukua miongo kadhaa.
Licha ya kwamba chanjo itaanza kutumika, watu watalazimika bado kufuata masharti ya kujikinga dhidi ya virusi vya corona, wataalamu wamesema.
Hii ni pamoja na kukaa kwa umbali , kuvaa barakoa na kufanya vipimo .
Ni aina mpya inayoitwa mRNA inayotumia alama za chembechembe za jeni ya urithi  kutoka kwa virusi  kuufundisha mwili jinsi ya kupamabana na  Covid-19 na kujenga kinga ya mwili.
Chanjo ya  mRNA  haijawahi kuidhinishwa kwa ajili ya matumizi ya binadamu awali, japo watu wamekuwa wakiipokea katika majaribio ya kimatibabu katika kliniki.  Chanjo hii ni lazima itunzwe katika mazingira ya takriban  nyuzijoto 70 na itakuwa ikisafirishwa katika maboksi maalum, yaliyowekwa katika barafu kavu.
Pale imapofikishwa katika eneo husika, inaweza kutunzwa hadi kwa muda wa siku tano ndani ya friji.
Wataalamu wameandaa orodha ya awali, wakiwalenga watu wanaokabiliwa na hatari zaidi iwapo watapatwa na corona.
Wa kwanza kabisa katika orodha hiyo ni watu wanaohishi katika nyumba  wanaotegemea uangalizi na wahudumu wao, wakifuatiwa na watu wenye umri wa zaidi ya miaka 80 na wahudumu wengine ya kijamii na kiafya.
Watapokea shehena ya kwanza ya chanjo-baadhi yao wakizipata wiki ijayo.
Uchanjwaji wa watu wengi wenye umri wa zaidi ya miaka 50 , utafuatia pamoja na vijana wenye matatizo ya kudumu ya afya.
Shehena zaidi za chanjo zinaweza kuwepo mwaka  2021.
Chanjo hii hutolewa kwa sindano mbili kati ya siku 21 tofauti , huku dozi ya pili ikiwa ni ya kuimarisha chanjo ya awali.
Kuna baadhi ya chanjo nyingine zinazotumainiwa  kwamba zinaweza kuidhinishwa hivi karibuni.
Kuanzia Moderna inayotumia jina sawa na mRNA  huku chanjo ya  Pfizer pia ikitoa kinga sawa.
Uingereza imeagiza mapema chanjo milioni 7 ambazo zinaweza kuwa tayari  kuanzia mwezi Aprili mwaka ujao .
Uingereza iliagiza dozi milioni 100 za aina tofauti za chanjo ya Covid kutoka Chuo kikuu cha   Oxford  na AstraZeneca.
Chanjo hiyo hutumia kirusi kisicho na madhara, kilichobadilishwa kufanana zaidi na virusi vinavyosababisha  Covid-19.
Urusi imekuwa ikitumia chanjo nyingine, inayoitwa  Sputnik,  na jeshi la China limeidhinisha chanjo nyingine iliyotengenezwa na  CanSino Biologics.
Zote zinafanya kazi sawa na chanjo ya  Oxford .
Chanzo cha picha, Getty Images
Pfizer/BioNtech ni kampuni ya kwanza ya dawa kutoa maelezo kuhusu awamu ya mwisho ya kufanyia majaribio chanjo yake.
Matokeo yake inaashiria kuwa chanjo hiyo inaweza kumkinga mtu kutokana na Covid- 19 kwanza asilimia 90.
Karibu watu 43,000 wamepewa chanjo hiyo na hakuna visa vya hofu ya usalama wake vilivyoripotiwa.
Moderna ilifanyia majaribio ya chanjo yake kwa watu 30,000 nchini Marekani, ambapo nusu ya watu hao walidungwa sindano ya majaribio.
Inasema chanjo yake inatoa kinga ya asilimia 94.5 baada ya kutumiwa na watu watano wa kwanza kati 95 waliokua wameonesha dalili ya maambukizi ya Covid kupokea chanjo hiyo."
Waridi wa bbc: sikudhani ningetoka hospitalini nikiwa hai - bbc news swahili,"Chanzo cha picha, Jahmby Koikai
Jahmby Koikai alipoanza kupata hedhi akiwa na miaka 13, badala ya kuanza awamu ya matumaini maishani, alianza kipindi kigumu cha mahangaiko ya kila mara.
Kila siku zake zilipokaribia, alikuwa anapatwa na uchungu mwingi.
Jahmby ni miongoni mwa wanawake wanaosumbuliwa na ugonjwa wa endometriosis.
Endometriosis ni ugonjwa ambao huhusisha seli zinazofaa kuwa ndani ya mji wa uzazi kuwa nje ya mji huo.
""Sikuwahi kufikiria kuwa siku yangu ya kwanza kuanza kupata hedhi ningeweza kuanza kupata maumivu makali ambayo yamekuwa ni vita vikali katika maisha yangu,"" anasema Jahmby.
Kuanzia hapo kila mwezi hedhi zake ziliandamana na uchungu usioeleweka.
Lakini licha ya uzito wa tatizo hilo Jahmby alikuwa anavumilia hali, akidhania kuwa kila mwanamke alikuwa anapitia hayo wakati wa hedhi.
Jahmby alilelewa na mama yake pamoja na bibi , na anasema walimfundisha haja ya kuwa mvumilivu na mkakamavu katika kila hali za maisha. Na kwa hivyo, nyakati za hedhi jamii yake ilimtaka atumie dawa  za kumsaidia kustahimili uchungu ulioandamana na hedhi.
Kwani wakati huo hakuna aliyefahamu tatizo lake.
Wakati huo ilikuwa kama siri ya jamii yake Jahmby lakini pindi alipoendelea kukomaa uchungu na kasi ya damu ya hedhi vilizidi.
Chanzo cha picha, Jahmby Koikai
Masomo yake hususani ya chuo kikuu yalikumbwa na misukosuko mingi tu , na wakati mwingi alikuwa hawezi kumakinika chuoni wakati wa hedhi yake.
Anakumbuka nyakati ambazo karatasi za mtihani zingekuwa mbele yake lakini kwa uchungu angekosa kuandika chochote.
Hali hii ilimfanya arudie masomo na kuchelewa kuhitimu chuo kikuu.
Licha ya hayo Jahmby alitamani sana kuwa mtangazaji maarufu nchini Kenya na kwa hivyo alikamilisha chuo kikuu licha ya taabu.
Alijitosa kwenye utangazaji na akawa amesifika nchini Kenya kwa mtindo wake wa kupeperusha habari na masuala yanayohusu mziki na maisha ya wafuasi wa nyimbo za mtindo wa reggae na miondoko yake.
Kati ya 2015-2007, hali yake ilidhoofisha afya yake mno, kiasi cha kuathiri utendakazi wake .
Chanzo cha picha, Jahmby Koikai
Ni nyakati hizo ambapo Jahmby alianza kuwa mkakamavu na kuweka bayana matatizo yake hayo, alijitokeza kwa umma kuzungumzia hilo.
Hii ni hali ambayo kwa wanawake wengi ingelikuwa ni siri ya mtungi.
Hapo ndio mshabiki  wake walipoanza kuelewa ni kwanini mwili wake ulionekana kudhoofika mno kwenye runinga .
Jahmby Koikai , aliendesha kampeni iliyofanikiwa ya kuchangisha fedha kupitia kampeni mbali mbali , shughuli hii ilimwezesha kukidhi gharama za matibabu huko Marekani .
Mwaka wa 2018 yeye na mama yake waliandamana hadi jimbo la Atlanta, mji mkuu wa jimbo la Georgia kutafuta matibabu zaidi .
""Wakati huo nilikuwa nimedhoofika mno kiafya , lakini sikukata tamaa ya kuwa ningepona na kurejelea ndoto zangu,"" anasema Jahmby
Alipokuwa anasafiri kwenda Marekani kupata matibabu, alifikiri atakuwa hospitalini kwa siku tatu na atarudi Kenya baada ya mwezi.
Mambo yakawa mabaya kuliko vile alivyofikiria. Matibabu yake ambayo yalihusisha upasuaji mara kadhaa yalikumbwa na changamoto na mapafu yake yalikuwa yameathiriwa na kuingiliwa na seli za hedhi.
Hali hii ilizidisha ugumu wa matibabu.
Haya yakifanyika hospitalini asijue kuwa kuna watu waliokuwa tayari wameanza kuzungumza huku na kule wakisema kuwa hatarudi akiwa hai.
Jahmby anasema alitengwa na baadhi ya marafiki wa karibu mno naye.
Baadhi walinukuliwa kwenye baadhi ya mitandao nchini Kenya kwa madai kuwa alikuwa ameaga dunia akiwa hospitalini Marekani.
Ila kile ambacho watu wengi walikuwa hawajui ni kuwa Jahmby alikuwa anapigania uhai wake akiwa chumba cha upasuaji mara kwa mara.
Wasiwasi wakati wa upasuaji
Chanzo cha picha, Jahmby Koikai
""Wakati wa upasuaji, mapafu yangu yalizua changamoto kubwa kwa madaktari kwani mapafu yangu ya kulia yalikuwa yanaporomoka mara kwa mara. Shida hii na zingine nilizozipata, pamoja na moyo wangu kuwa na matatizo na hata mfumo wa meno yangu, ilihitaji ufuatiliaji wa karibu na madaktari na wauguzi,"" anasema.
Anapofikiria alipotoka kwenye mashine zilizokuwa zinausaidia mwili wake hospitalini, anafahamu ni mapenzi ya mwenyezi Mungu kwamba yuko hai leo .
""Siku moja kabla ya upasuaji, mmoja wa madaktari wa upasuaji alinishika mkono na kuniombea. Hii ilisaidia sana kupunguza wasiwasi wangu. Ujuzi na maarifa yaliyoonyeshwa na timu nzima yalikuwa vya kushangaza. Ninawashukuru milele kwa matibabu ya kubadilisha maisha niliyopokea,"" anasema Jahmby.
""Lakini pia kuna upasuaji mmoja ambao sitowahi kuusahau huu ulikuwa wa dharura, kabla sijaondoka hospitalini. Iligunduliwa tena kuwa nilikuwa na maji kwenye mapafu yangu. Tayari nilikuwa nimepitia uchungu mwingi wa kuondolewa maji, ila mchakato wa kujaribu tena kutoa maji yale nusura unitoe uhai wangu,"" Jahmby anakumbuka.
Mwanadada huyu anasema kuwa dawa alizowekewa kwenye mishipa yake iliusukuma mwili wake kuishiwa na nguvu.
Anasema kuwa pale kwenye chumba cha upasuaji alikuwa nusura akate roho, ila kilio na mayowe ya mama yake mzazi vilimrejeshea fahamu.
Akiwa katika ile hali ya kuzirai alihisi ndani yake kuwa apigane kuwa hai. Taratibu uhai ulianza kumrejea.
Alikaa miaka miwili huko Marekani akipatiwa matibabu ya ugonjwa wa endometriosis.
Alirudi Kenya mnamo Januari mwaka huu na amekuwa katika safari ya kujitafakari mno hasa kwa kuwa anaamini yeye kuwa hai leo ni muujiza mkuu.
Jahmby anasema kuwa tangu alipoanza kuwa na matatizo ya 'Endometriosis' amefanyiwa upasuaji mara 21.
Tangu arudi nyumbani, afya ya Jahmby imeimarika sana, ingawa bado huwa anameza dawa.
Chanzo cha picha, Jahmby Koikai
""Ninajisikia vizuri sana. Aghalabu mapafu yangu hayajakuwa na matatizo kwa miezi miwili iliyopita, hedhi yangu haijakuwa na maumivu na hakuna hitaji la dawa za kupunguza maumivu. Ni muujiza na ninamshukuru sana Mungu,"" anasema.
Jahmby sasa ameanza kujenga uelewa juu ya endometriosis na ana hamu ya kuona wanawake wengi wanaougua maradhi hayo wanapata utambuzi na matibabu sahihi.
Jahmby, ambaye hapo awali alifanya kazi kama mtangazaji , anasema lengo lake sasa ni kuendesha miradi huru na pia kujenga wakfu wake ili kupaza sauti yake ndoto na azma zake, ambazo bilashaka zimeimarika baada ya pandashuka za ugonjwa wa huo.
Endometriosis ni ugonjwa wa wanawake ambapo tishu zinazotengeneza ukuta wa ndani wa mfuko wa uzazi hukua sehemu ya nje ya mfuko wa uzazi.
Hali hii hutokea wakati ukuta wa ndani wa mfuko wa uzazi unapokua juu ya mfuko wa mayai ya uzazi au ovari, utumbo, na tishu zilizopo kwenye mifupa ya kiuno .
Sababu kuu ya kupatwa na hali hii ni ya kiukoo ambapo mwanamke ambaye baadhi ya ndugu zake wa karibu walishapata ugonjwa huu basi na yeye huwa yumo hatarini kuupata."
Africa eye: muuguzi anayepambana dhidi ya janga la corona - bbc news swahili,"Simulizi ya mtumishi wa afya anayefanya kazi ya kupima na kufuatilia masuala ya corona katika mji wa Johannesburg, Alexandra."
Yafahamu magonjwa ambayo ukiyapata yanakuwa ya kudumu - bbc news swahili,"Chanzo cha picha, Getty Images
Kuna baadhi ya magonjwa ambayo binadamu akiyapata hayawezi kamwe kupona, kulingana na wataalamu wa afya. Mengi kati ya magonjwa haya hayana uhusiano na tofauti za umri, na baadhi yana uhusiano wa moja kwa moja na umri wa mtu.
Wakati mwingine baadi ya magonjwa hurithishwa watoto lakini kuna mengine ambayo hayarithishwi kutoka kwa wazazi na unapoyapata huwezi kupona.
Tuangalie baadhi ya magonjwa hatari zaidi kwa maisha ya binadamu:
Figo zimeumbwa kuwa mbili. Kazi yake ni kuchuja maji machafu yanayotoka katika sehemu nyingine za mwili na kusafisha damu chafu na uchafu huo huenda moja kwa moja kupitia njia ya mkojo.
Chanzo cha picha, Getty Images
Hali hii ina maana kwamba figo zitakuwa hazifanyi kazi ipasavyo.
Ugonjwa wa kisukari na shinikizo la damu ndio magonjwa hatari zaidi.
Tatizo hili linaweza kutibiwa kwa njia ya upandikizaji wa figo au kwa kusafisha figo mara kwa mara.
Baadhi ya mambo yanayoweza kusaidia kujiepusha na maradhi ya figo:
Shirika la afya duniani linasema maradhi ya pumu huwaathiri watu wa kila rika
Ni ugonjwa unaomfanya mtu asipumue vyema.
Lakini maumivu anayoyapata mgonjwa huendelea na huja ghafla wakati mwingine hudumu kwa saa kadhaa na hata muda mrefu zaidi.
Chanzo cha picha, Getty Images
Hali hii huathiri mfumo wa kupumua unaohusiana na mapafu na hii inaweza kusababisha mgongwa kuwa na hali mbali.
Utafiti wa hivi karibuni ulibaini kuwa wengi miongoni kwa wagonjwa wa pumu hawatumii kifaa cha kudhibiti ugonjwa huu kwa ufanisi wakati mgonjwa anapokuwa katika hali ya dharura.
Uchunguzi uliofanywa na kituo cha utafiti wa maradhi ya pumu -UK Asthma Research Center, ulibaini kuwa wagonjwa wa pumu wengi walikuwa hawajafundishwa jinsi ya kutumia kifaa cha kupumulia wanapokuwa katika hali ya dharura.
Kwa mujibu wa utafiti huo, wagonjwa walikuwa wanachanganyikiwa wanapoanza kukitumia.
Shikizo la damu ni ugonjwa unaosababisha kuziba kwa mishipa fulani ya damu inayopeleka ujumbe kwenye ubongo na mara inaposhindwa kufanya kazi inaleta matatizo.
Shirika la afya duniani (WHO) linasema katika ripoti yake kwamba kuna watu milioni 1.13 wanaoishi na maradhi ya shinikizo la damu kote duniani na theruthi mbili ni watu wanaoishi maisha ya kiwango cha kati.
Mwaka 2015 utafiti wa WHO ulibaini kuwa mwanaume 1 kati ya wanaume 4 anaishi na ugonjwa huu, huku mwanamke 1 kati ya wanawake 5 akiwa na maradhi haya.
Shinikizo la damu ni ugonjwa mbaya ambao hauwezi kutibiwa unapogundulika kuwa nao.
Chanzo cha picha, Getty Images
Mambo yanayosababisha shinikizo la damu:
Pia unaweza kusoma:
Chanzo cha picha, Getty Images
Kulingana na utafiti na wataalamu mbali mbali matumizi ya sukari huchangia katika kuchochea mtu kupata maradhi ya kisukari.
Kuna aina ya kwanza ya kisukari inayofahamika kama - Type 1- ambao mara nyingi watu wanaoupata huwa hawajaurithi kutoka kwa watu wa vizazi vya awali vya familia zao.
Aina hii ya kisukari mara nyingi huwapata watoto au vijana walio katika miaka 20 na chini ya miaka hiyo.
Wenye ugonjwa huu ni wachache duniani ""kwasababu idadi yao haizidi watu milioni 1.2 kote duniani ,"" anasema dokta Salihu Kwaifa kutoka Nigeria.
Wenye aina hii ya kisukari huwa hawana sukari ya mwili (insulin) ya kutosha, na dalili zake zinatambuliwa haraka kama vile kupata haja ndogo mara kwa mara kiu na unywaji wa maji wa mara kwa mara kulingana na  wataalamu.
Kuna aina ya pili ya kisukari inayofahamika kama -Type 2 -aina hii huwapata watu wengi hususan watu wenye umri wa miaka kati ya 20 na 79.
Wataalamu wanakadiria kuwa kuna watu wapatao milioni 560 wanaoishi na aina hii ya kisukari duniani.
Chanzo cha picha, Getty Images
Ugonwa huu husababishwa na maambukizi yanayoshambulia supu ya mfupa na huwapata watu kwa njia mbali mbali.
Wakati mwingine maambukiz haya husababishwa na bakteria ambao hutengeneza kimiminika katika eneo lililoathiriwa na wakati mwingine hutokea mtu anapopata jeraha alipokuwa mtoto na jeraha hilo kuongezeka anapokuwa katika umri wa utu uzima na jeraha hilo kurejea tena.
Ugonjwa huu unajitokeza kwa aina nyingi kuna matibabu ya awali ambayo huitwa Acute Arthritis ambayo hudumu kwa miezi miwili na ni rahisi kupona.
Kwa arthritis ya kudumu, kwa kawaida matibabu huchukua miezi sita au zaidi zaidi kwa mtu kupata nafuu.
Hakuna dawa inayotolewa hospitalini inayoweza kutibu maradhi haya, japo athari zake zinaweza kutulizwa.
Mambo yanayochangia zaidi maumivu
Umri: Ugonjwa huu unaweza kumuathiri mtu yoyote lakini mara nyingi kuwapata watu wenye umri wa kuanzia miaka 60.
Jinsia : Theruthi mbili ya maambukizi mapya ya ugonjwa huu huwapata wanawake, kwahiyo wana hatari zaidi ya kuupata kuliko wanaume.
Urithi : Watu waliozaliwa na aina mbali mbali za matatizo ya kiafya wana hatari ya kupatwa na ugonjwa huu wa mifupa.
Uvutaji wa sigara: Tafiti zinaonesha kuwa uvutaji wa sigara unaweza kusababisha ugonjwa huu, na kuufanya uwe mbaya zaidi.
Uzazi : Wanawake ambao hawazai wanakabiliwa na hatari kubwa kuliko waliozaa.
Unene na uzito wa mwili wa kupita kiasi: Ukubwa wa mwili unahusishwa na matatizo mbali mbali ya afya. Kuna kitu kimoja kinachopunguza hatari ya maambukizi kwa mwanamke- Kunyonyesha kunapunguza hatari ya maambukizi kwa mwanamke, wanasema wataalamu wa afya."
Musa manzini: mwanamuziki aliyepiga gitaa akifanyiwa upasuaji wa ubongo - bbc news swahili,"Wakati mwanamuziki wa Jazz Musa Manzini alipogunduliwa kuwa na uvimbe katika ubongo, madaktari wa upasuaji waliamua kwamba kuna njia moja pekee kufanya upasuaji wa kuutoa uvimbe huo, wakati Musa akiwa macho. Jambo ambalo sio la kawaida Afrika ksuini, wapasuaji kutoka Hosiptali ya Inkosi Albert Luthuli Central walimuamsha baada ya kumpoteza fahamu baada ya kupasua tundu katika fuvu lake la kichwa na wakamuambia apige gitaa wakiendelea na operesheni hiyo."
Who yapinga vipimo vya utata vya 'ubikira' - bbc news swahili,"Chanzo cha picha, AFP
Wanawake wanapewa vipimo vya ubikira vya utata katika kliniki za Uingereza , uchunguzi wa BBC umebaini.
Vipimo hivyo vinadaiwa kuwa vinakiuka haki za binadamu , Shirika la Afya Duniani  (WHO) na Umoja wa mataifa(UN) umebainisha, zinataka kiliniki hizo zifungwe.
Wakosoaji wanasema vipimo hivyo haviwezi kudhibitisha kuwa kama ubikira wa mtu unaweza kutajwa kuwa ni unyanyasaji.
Vipimo hivyo vinajumuisha uchunguzi wa uke kama umewahi kuingiliwa.
Uchunguzi wa BBC umebaini idadi kadhaa ya kliniki za binafsi zinazofanya marekebisho ya ubikira, na ukiwasiliana nao unafanyiwa vipimo wanavyoviita vya ubikira vinavyogharimu kati ya paundi  £150-£300.
Chanzo cha picha, Red Table Talk / Facebook
BBC iliainisha kliniki  21 na imeweza kufanya mahojiano na kliniki 16 kati yake, kliniki saba zilithibitisha kuwa wanafanya vipimo vya ubikira na baadhi walifafanua nafasi yao.
Wote walisema kuwa walikuwa wanafanya upasuaji wa kurekebisha uke, gharama yake ikiwa kati ya paundi 1,500 mpaka 3,000. Data  zinaonesha kuwa walifanya marekebisho wa bikira 69 katika miaka mitano iliyopita.
BBC ilisikia simulizi ya mwanamke mmoja aliyesaidia na asasi ya misaada ya Karma Nirvana, ambayo inasaidia waathirika wanaopitia unyanyasaji na ndoa za kulazimishwa.
""Nilikuwa nanyanyaswa sana na wazazi wangu ambao walitaka niolewe na mtu waliyemtaka yeye,"" alisema.
'Kukimbia ndio lilikuwa suluhisho pekee kwangu'
""Siku moja, kiongozi wa kijiji  aliniona na marafiki zangu na alimwambia mama yangu kuwa kati ya wavulana hao mmoja wao alikuwa mpenzi wangu. Kulikuwa na tetesi nyingi kuhusu mimi mtaani kwetu.""
Alitishiwa na wazazi wake kufanyiwa vipimo vya ubikira ili waweze kuhakiki kama bado bikira au la.
""Wazazi wangu na wazazi wa kijana huyo waliotaka niolewe naye walisema wanataka kuhakikisha kama bado niko bikira ili michakato ya harusi iendelee.
""Niliogopa na sikuelewa walikuwa wanamaanisha nini haswa.
Nilihisi kutoroka nyumbani ndio sulhisho  - na hicho ndicho nilichokifanya.""
Chanzo cha picha, Rachel Stonehouse
Priya Manota ni meneja wa  Karma Nirvana anasema,
""Tumepokea simu kutoka kwa wasichana wenye wasiwasi kuhusu suala hili.
Inawezekana kuwa wanahofia labda wazazi wao watajua kuwa wameingia katika mahusiano na hawako bikira.
Au familia zinawapa msukumo kufanya vipimo hivyo na wana wasiwasi wa matokeo yatakapotoka.
Vipimo hivi vya ubikira vinafanyika katika mataifa yapatayo 20, kwa mujibu wa  WHO, ambayo inasema hawana ushahidi kama ina uwezo wa kudhibitisha kuwa msichana ni bikira , au alifanya ngono au hapana.
Hii ni kwa sababu uke unaweza kujifunga kwa sababu nyingi tu  ikiwemo mazoezi.
Mwaka jana, mwanamuziki T.I baada ya kukiri kumpeleka mtoto wake kufanyiwa vipimo hivyo kila mwaka kuangalia kama bado hajaanza kuingia kwenye mahusano ya kingono.
BBC imebaini kuwa vifaa vya kurekebisha uke kinauzwa mtandaoni kwa paundi 50, ambacho kinadaiwa kuwa kinarejesha bikira.
Kifaa hicho kimewasili kutoka Ujerumani na kuuzwa kwa paundi 104. Kina milimita 60 ya jeli ya kukaza uke, lailoni na paketi ya damu feki.
Huku hakuna maelezo ya jinsi ya kutumia kifaa hicho.
Dkt Ashfaq Khan huwa anapata anapata maombi ya kurejesha bikira na vipimo vya uwepo wa bikira anasema:
Chanzo cha picha, Getty Images
""Haelewi kwanini vipimo hivyo havikatazwi Uingereza, vinapaswa kukatazwa kisheria,""alisema.
""Wazo la kurejesha ubikira halipo, huo ni uongo mtupu.Ninaweza kukupa cheti lakini cheti hicho kikawa ni cha uogo tu.""
'Tuwaeimishe jamii yetu'
Anaamini kuwa hatua zaidi zinahtajika dhidi ya zoezi hili.
""Ni sawa na ukeketaji , viongozi ulimwenguni kote wanazungumzia tatizo la ukeketaji na jinsi ya kukabiliana nalo,"" alisema.
""Na kwangu mimi huu ni uhalifu - na hayaendani na maadili kabisa.""
Aliongeza ""Ni vyema kuwaelimisha jamii yetu kuhusu imani hii potofu ambayo ni biashara tu ila haijali utu."""
Vital kamerhe: mshirika wa rais drc yuko hoi gerezani - bbc news swahili,"Chanzo cha picha, Reuters
Waziri wa sheria wa Jamhuri ya Kidemokrasia ya Congo, ameonya kuhusu hali ya afya ya Vital Kamerhe, msimamizi wa wafanyakazi wa rais Felix Tshikedi ambae, alihukumia kifungo cha  miaka ishirini jela tangu mwezi Juni.
Lakini hadi sasa Vital Kamerhe na chama chake wameendelea kutupilia mbali tuhuma hizo wakiwakosoa baadhi ya wanachama cha rais Felix Tshisekedi, kumzuia Vital Kamerhe asigombee katika uchaguzi wa mwaka 2023 kama walivyokubaliana katika uchaguzi wa mwaka 2018.
Ingawa hapo jana waziri wa sheria alienda kujionea mwenyewe hali ya afya ya mshirika huyu wa karibu wa rais Felix Tshisekedi ambaye alihukumiwa kifungo cha miaka ishrini gerezani.
Kama mimi niliwahi kuzuilizwa jela na huko ndani kuna hospitali, lazima apewe matibabu ndani ya hospitali ya gereza kubwa kama sivyo basi.
""Nimewaambia Wakomamani wote wanaohisi kama Vital anaweza kutoroka, waachane na mtazamo huo.
Ni muda mrefu sasa tualianza kuwaambia viongozi kuwa mkuu wa chama chetu amedhoofika kiafya na waziri wa sheria yeye mwenyewe aliona Vital yupo kwenye hali gani, sasa kwanini tudanganye, sisi tumeomba apewe matibabu mazuri hata hapa nchini.""
Chanzo cha picha, Getty Images
Kwa mujibu wa Aimé Boji katibu mkuu wa chama UNC  cha Vital Kamerhe , amesema kuona kitendo cha  waziri wa sheria kutembelea mfungwa huyu inawapa moyo na kuona kuwa anaweza kupata matibabu sahihi kuokoa maisha yake.
""Raia wengi hapa nchini DRC wanahofia juu ya afya ya Vital ,  Christ  Lyda anasema.
Na kuna hofu kuwa Kamerehe anaweza kukwepa kifungo chake ikiwa atasafirishwa kwenda nje ya nchi kwa ajili ya matibabu.
""Tunajua vizuri wanasiasa wetu, wanalalamika kuwa wadhaifu zaidi kila mara wakiwa jela na hiyo yaweza kuwa njama ya kisiasa ili wamtoroshe bwana Viltal Kamerehe.
Kama mimi niliwahi kuzuilizwa jela na huko ndani kuna hospitali, lazima apewa matibabu ndani ya hospitali ya gereza kubwa kama sivyo basi.
Watafute hospitali nyingine kubwa hapa suala la kumusafirisha nje ya nchi mimi binafsi siwezi kukubali  kwa kuwa mwanasiasa huyu aliiba pesa nyingi  za nchi""
Kwa mujibu wa  Aimé Boji katibu mkuu wa chama cha Vital Kamerehe, wale wanaofikiria hivyo hawajuwi kuwa suala la afya ya mtu sio jambo la kufanyia masihala.
""Nimewaambia  Wakomamani wote wanaohisi kama Vital anaweza toroka kama, waachane na mtazamo huo.
Ni muda mrefu sasa tualianza kuwaambia viongozi kuwa mkuu wa chama chetu amedhoofika kiafya na waziri wa sheria yeye mwenyewe aliona  Vital yupo kwenye hali gani, sasa kwanini tudanganye, sisi
tumeomba apewe matibabu mazuri hata hapa nchini."""
Wabunge wa viti maalum chadema waapa - bbc swahili,
Ugonjwa wa ngozi inayojibambua yenyewe - bbc news swahili,"Chanzo cha picha, Anna Byard-Golds
Anna Byard-Golds amekuwa na ugonjwa wa kubambuka ngozi katika maisha yake yote.
""Nilianza kujitambua nikiwa na umri wa miaka minne au mitano. Niligundua kuwa mikono yangu ni tofauti na ya watoto wengine na pia nilihisi sifanani na wengine,"" amezungumza na kipindi cha BBC cha Newsbeat.
Inaseekana kuwa asilimia 89 ya watu wazima wenye ugonjwa wa ngozi kujibambua wanahisi kuwa umuhimu wao ni kidogo sana maishani.
Robo ya watoto wenye ugonjwa huu wa ngozi wanajidunisha, kwa mujibu wa wazazi walioshiriki utafiti.
""Ni kama ngozi ya kifaru- ina mabaka na mipasuko, ni ngumu na isiovutia,"" Anna, 15, anasema.
Anna amerejea shule lakini kuna siku nyingi tu anazokumbuka ambazo huwa hataki kwenda shuleni.
""Kuna siku ambazo ningekuja nyumbani mapema kwasababu ngozi yangu inauma kweli.
""Inakuwa vigumu kusogea, kuandika huwezi, kwahiyo sikuweza kufuatilia masomo kama inavyotakikana.""
Nyakati za asubuhi, ugonjwa wake wa kujibambua ngozi ungeenea hata kwenye uso na kumfanya kukosa kujiamini.
'Kuna siku ambazo ninachotaka wakati huo ni kuitoa kabisa ngozi yangu'
""Sikutaka watu wanione. Nilihisi aibu.""
Chanzo cha picha, Anna Byard-Golds
Akiwa anakua, Anna alionewa na watoto wenzake kwasababu ya ugonjwa wake wa ngozi.
""Sikujua tu kuwa mimi ni tofauti, lakini pia watu wengine waliniambia kuwa siko kama wao.""
Anna alivaa nguo kubwa kubwa kujaribu kufunika ngozi yake kwasababu hakutaka yeyote ajue ana ugonjwa wa ngozi kujibambua.
""Na hilo liliniathiri kwasababu unahisi hauko kama wengine.
Moja ya changamoto zilizobainiwa na watafiti ni kujitenga.
Hali haikuwa tofauti kwa Anna - angeonana na rafiki zake lakini kama yuko ndani tu.
""Kila wakati nilikutana na rafiki zangu ama kwetu au kwao lakini sio maeneo ya nje kwasababu niliona haya.
""Wakati mwingine unahisi wewe ni mzigo."" Kwa wengine.
Chanzo cha picha, Anna Byard-Golds
Mbinu alizotumia Anna kukabiliana na hali yake ni pamoja na kujipaka dawa, kusikiliza muziki na kutazama video akiwa ndani ya nyumba.
""Nikiwa peke yangu, nilihisi ninahukumiwa juu ya ngozi yangu lakini nikiwa nafanya kazi zangu nilijihisi kuwa mtu tofauti.""
""Sehemu moja ya kukabiliana na hali hii ni kujiamini na kuwa na fikra chanya"", Anna anasema.
""Imenichukua muda kujua kwamba unahitaji kuwa na mtazamo chanya la sivyo huwezi kufikia unacholenga,"" Anna ameongeza.
Pia anasema ni muhimu kuacha hisia kuchukua mkondo wake.
""Kama unataka kulia, lia haswa mpaka utosheke, na pia unahitaji kuzungumza na watu wako wa karibu ili waelewe unavyohisi.
""Kuna siku unajiuliza, 'Kwanini mimi nipitie haya na wala sio mwingine?' Wakati kama huo nilijipata nikibubujikwa na machozi.""
Kuna dawa ambayo Anna ameanza kuituia na sasa hali yake inaendelea kuimarika.
Lakini licha ya kwamba mikono yake haionekani tena kuwa na rangi nyekundu na kufura, haimaanishi kwamba amepata tiba.
Chanzo cha picha, Anna Byard-Golds
'Sio suala la kutibika'
Kulingana na mtaalamu wa ngozi Julie Van Onseleme, ""sio suala la kutibu ugonjwa wa kubambuka kwa ngozi bali namna ya kujua kuudhibti"".
Julie anaongeza: ""Hata ukipata tiba itakayokupa afueni, bado ugonjwa huo utakuwa nao na unachohitajika kujua ni namna ya kutunza ngozi yako"".
Kwa Anna, bado ngozi yake hupasuka, inafura pamoja na kubadilika rangi hasa kwenye uso na viganja vya mkono.""
Lakini sasa hivi amepata afueni.
""Sasa naweza kujiangalia kwenye kioo bila kufikiria vinginevyo kama vile: Sitaki kukuona."""
Mwanamke ashitakiwa kuchangisha pesa akidai kuwa anaugua saratani - bbc news swahili,"Chanzo cha picha, PA Media
Nicole Elkabbas, 42, alianzisha mchango kwa njia ya mtandao akidai kuwa anahitaji pesa za kugharamia matibabu ya saratani ya kifuko cha mayai ya uzazi katika hospitali moja ya kibinafsi.
Hata hivyo, polisi ilianza uchunguzi baada ya daktari ambaye siku za hivi karibuni alimpima na kumuarifu kuwa yu bukheri wa afya, kuwa na wasiwasi juu ya mienendo yake.
Elkabbas, amekanusha mashitaka hayo na kuambia mahakama kuwa aliamini anaugua saratani.
Jaji Mark Weekes alisema Elkabbas ameshitakiwa kutokana na ushahidi uliotolewa ambao uko wazi na kwamba atarajie kuhukumiwa kifungo kwa kuzingatia sheria.
Ben Irwin, mwendesha mashitaka, awali alielezea mahakama kuwa hatua za Bi. Elkabbas zilikuwa za kukusudia na ""uongo mtupa"".
Februari 2017, mshitakiwa alianzisha kampeni ya kuchangisha pesa kupitia tovuti ya 'GoFundMe' ambako alisema ana wiki kadhaa tu za kuchangisha pesa ili akafanyiwe upasuaji nchini Uhispania.
Mwanamke huyo alidai kuwa kuna ""dawa"" ambayo gharama yake ni ya juu inayotarajiwa kuimarisha hali yake kiafya na pia aliweka picha mtandaoni inayomuonesha akiwa amelala kwenye kitanda hospitalini.
Hata hivyo, mahakama ilibaini kwamba picha hiyo ilichukuliwa wakati wa matibabu ya kawaida ya kibofu cha mkojo miezi kadhaa nyuma.
Bwana Irwin alisema ""uongo wa kukusudia"" umedhihirika kwenye picha hiyo na kujitokeza wazi kwamba nia yake ilikuwa ""kushawishi watu kwamba ni mgonjwa sana"".
Baada ya ""kulaghai"" watu na kumchangia pesa walizodhani kwamba ni za matibabu, alichofanya ni kuzitumia vibaya pesa hizo kwa kusafiri nje ya nchi, kununua tiketi za kutazama mechi ya mpira wa soka moja kwa moja na kushiriki mchezo wa bahati na sibu mtandaoni, mwendesha mashitaka Bwana Irwin alisema hivyo mahakamani.
Mwanamke huyo atahukumiwa Februari 5 kwa kosa la udanganyifu, kwasababu alijiweka katika hali ambayo haikuwa ya kweli pamoja na umiliki wa mali kwa njia ya uhalifu.
Tovuti ya GoFundMe ilisema kuwa pesa zote zilizochangishwa kwa ajili ya Bi. Elkabbas kupitia mtandao wao zilirejeshwa mwaka jana baada ya kuibuka kwa madai ya utumiaji mbaya wa pesa hizo."
Siku ya choo duniani: mjadala wa kutumia maji kujiosha au kujifuta baada ya kwenda haja - bbc news swahili,"Chanzo cha picha, Getty Images
""Kama waarabu lazima tuhakikishe tuna vitu vitatu kila tunapojiandaa kusafiri: Pasi zetu za usafiri, bunda la pesa, na keni dogo la maji,""alitania mchekeshaji wa Misri Bassem Youssef wakati akitumbuiza mara ya kwanza katika tamasha la Uingereza mwezi Juni.
Aliendelea mbele na kuonesha paipu ya maji inayofahamika kama shattaf (au""bomba la kuosha makalio"").
""Sielewi: nyinyi ni watu wa nchi zilizoendelea sana duniani. Lakini linapokuja suala la kujisafisha makalio, mko nyuma.""
Watu wengi huenda wakakubaliana na Youssef.
Suala la watu katika mataifa ya magharibi hujipangusa makalio baada ya kujisaidia maliwatoni badala ya kutumia maji limezua gumzo duniani.
Maji husafisha vizuri zaidi kuliko kutumia karatasi.
Wale ambao wamezoea kutumia maji je, huwa wanajiuliza kama ni jambo jema kujisafisha kwa kutumia karatasi pekee?
Chanzo cha picha, Getty Images
Mataifa mengi duniani watu wameanza kusitisha kutumia maji chooni.
""Usafi wa ubeberu""
Na sio ukweli kwa mataifa yasiokuwa ya magharibi duniani: Wafaransa pia waliupatia ulimwengu mtindo wao wa ujenzi 'bidet'.
Japo kifaa hicho kimepoteza umaarufu Ufaransa, bado kinatumika Italia na Argentina, kwa mfano.
Youssef anaamini kuwa kifaa hicho cha kujisafishia ""bum gun"" hupatikana zaidi nchini Finland.
Ingawa bado mataifa mengi yanaunga mkono matumizi ya kujifuta na makaratasi - ikiwa ni pamoja na Uingereza na Marekani.
Na ikilinganishwa na maeneo mengine duniani, ""mataifa haya mawili yamekuwa na ushawishi mkubwa katika utaratibu wa usafi chooni"", anasema mwanahistoria na msanifu wa majengo, Barbara Penner katika kitabu chake kinachofahamika kama ''Bathroom''.
Mataifa ya Kiafrika yanayoegemea ujenzi wa bafu za kimarekani yalipata umaarufu miaka ya 1920, na yalijulikana na ""usafi wa ubeberu"".
Chanzo cha picha, Getty Images
Hata hivyo matumizi ya maji yanaungwa mkono na watu katika mataifa mengi ya Kiislamu, kwa sababu elimu ya dini inashauri utumiaji wa maji kudumisha usafi.
Mtu mmoja ambaye amevutiwa na mjadala wa kutumia maji au karatasi chooni ni  Zul Othman, mshirikishi wa mradi wa serikali nchini Australia, ambaye amefanya utafiti kuhusu utamaduni na mitazamo ya kihistoria kuhusu vifaa vya choo.
Utafiti wa Othman unaonesha kuwa waislamu wa asili ya Australia wanajenga bafu na vyoo mtindo wa magharibi ambapo wanatumia karatasi na baadae kujiosha, kwa kutumia jagi ya maji au kuweka mfereji karibu na vyoo vyao.
Lakini suala la usafi halihusishwi na waumini wa dini ya kiislamu pekee.
Astha Garg, mwanasayansi wa masuala ya data kutoka Mumbai ambaye amekuwa akifanya kazi katika eneo la San Francisco kwa zaidi ya miaka miwili iliopita, anasema kuwa aliangazia uzuri na ubaya wa kutumia maji chooni kwake.
Chanzo cha picha, Getty Images
Othman kwa upande wake anazungumzia kushangazwa kwake na hatua ya watu katika mataifa ya magharibi kukazania matumizi ya karatasi chooni.
Anasema wanafunzi wenzake mjini Sheffield, Uingereza, walilazimika kutumia noti ya pauni ishirini kujifutia chooni baada ya kuishiwa na tishu.
Mwanafunzi huyo aligutushwa na jinsi vitu vingi vinavyotumika chooni kwa mwaka wakati inasadikiwa kuwa watumiaji wa karatasi duniani kwa mwaka - hutumia roli 141 kila mmoja kwa mwaka.
Astha Garg pia alishangazwa na takwimu ya matumizi ya tishu chooni.
Aliongeza kuwa gharama ya kifedha na uharibifu wa mazingira
Familia ya Kuo sasa inatumia karatasi ya chooni kwa kiwango kidogo sana.
Chanzo cha picha, Getty Images
Tamaduni nyingi karne hii huwa wana namna nzuri ya kujisafisha.
Vyoo vya chini yaani ya kuchuchumaa vimeonekana kupendwa na wengi na kuwa rahisi kusafisha.
Marekani wamegeuza chooni kuwa sehemu ya kifahari , kwa kuwa na choo cha kifahari.
Vyoo vya Marekani, kuna vitabu vingi vya hadithi fupi huwa vimewekwa  maliwatoni ambavyo mtu anaweza kusoma akiwa anajisaidia.
Wakati huko nchini China, wazazi wanawakemea watoto wao kutosoma wakiwa chooni."
Virusi vya corona: wafanyakazi 40 wa masuala ya afya watashiriki majaribio ya chanjo kenya - bbc news swahili,"Rhoda Odhiambo amepewa nafasi ya kufikia kituo cha utafiti cha KEMRI, Kilifi Kenya.
Wafanyakazi 40 wa huduma ya afya wanatarajiwa kushiriki katika majaribio hayo.
Wafanyakazi 2 wa huduma ya afya hadi sasa wameandikishwa katika majaribio ya chanjo ya kuzuia Covid19.
Wengine zaidi wanaandikishwa. Hii inakuja chanjo ya Pfizer ikiwa imetangazwa kuwa na ufanisi wa 90% katika kuzuia COVID-19.
Tazama  mahojiano na Muuguzi Naomi Kamau - ambaye ndiye mratibu wa majaribio ya chanjo ya kuzuia Covid -19."
Matayo kudenya:tabasamu yarejea kwa kijana aliyekuwa na ngirimaji ya kilo 20 - bbc news swahili,"Matayo Kudenya, kijana mwenye umri wa miaka 25 ambaye kwa miaka mitano amekuwa akisumbuliwa na tatizo la ngiri maji, baada ya kupata msaada wa matibabu katika hospitali ya Matovolwa iliyopo jijini Dodoma nchini Tanzania, amekutana na mwandishi wetu Aboubakar Famau na kumuelezea anavyojisikia baada ya kufanyiwa upasuaji.
Ikumbukwe tu kwamba BBC ilikuwa ya kwanza kurusha habari ya Matayo pindi alipokuwa anatafuta msaada kwa wasamaria wema, na kugusa hisia za watu mbalimbali waliojitokeza kutaka kumsaidia."
Virusi vya corona: chanjo ya moderna inazuia covid-19 kwa 95% - bbc news swahili,"Chanzo cha picha, Getty Images
Chanjo mpya inayozuia ugonjwa wa Covid-19 ina karibu 95% ya ufanisi , data kutoka Kampuni ya Marekani Moderna inaonesha,
Matokeo haya yamekuja sawa na yale ya chanjo ya Pfizer, na kuongeza imani kuwa chanjo zinaweza kusaidia kumaliza janga hili.
Kampuni zote mbili zilitumia mbinu na majaribio ya chanjo zao.
Moderna inasema hiyo ni ""siku muhimu"" na wanapanga kuomba idhini ya kutumia chanjo hiyo katika wiki chache zijazo.
Hatahivyo hizi ni data za awali , na maswali muhimu bado yamebaki yakiwa hayajajibiwa
Jaribio hilo lilihusisha watu 30,000 huko Marekani  na nusu wakipewa dozi mbili za chanjo, wiki nne tofauti. Wengine walikuwa na sindano .
Uchambuzi huo ulitokana na 95 wa kwanza waliokuwa na dalili za Covid-19.
Takwimu hizo pia zinaonesha kulikuwa na wagonjwa 11 wa Covid  lakini hakuna hata mmoja aliyetokea kwa watu ambao walikuwa wamepewa chanjo.
""Ufanisi wa jumla umekuwa wa kushangaza ... ni siku nzuri,"" Tal Zaks, afisa mkuu wa tiba huko Moderna, aliambia BBC News.
Rais wa Kampuni hiyo Dkt Stephen Hoge aliiambia BBC News: ""Sidhani kama yeyote kati yetu alitumai kweli kwamba chanjo hiyo itakuwa na ufanisi wa 94% katika kuzuia ugonjwa wa Covid-19, huo ulikuwa utambuzi mzuri sana.""
Hiyo inategemea mahali ulipo ulimwenguni na una umri gani.
Moderna inasema itapelekwa kwa mammlaka ya dawa katika wiki zijazo. Inatarajia kuwa na dozi milioni 20 zinazopatikana nchini.
Kampuni hiyo inatarajia kuwa na hadi dozi bilioni moja kiasi  kinachoweza kutumiwa ulimwenguni kote mwakani na imepanga kutafuta idhini katika nchi nyingine pia.
Serikali ya Uingereza bado inajadiliana na Moderna kwani chanjo hiyo si miongoni mwa aina sita za chanjo zilizoagizwa tayari.
Uingereza imeelezea mipango ambayo inatoa kipaumbele kwa watu wakongwe zaidi kupata chanjo.
Chanzo cha picha, Moderna
Bado hatujui kinga itachukua muda gani kwani waliojitolea watalazimika kufuatwa kwa muda mrefu kabla ya swali hilo kujibiwa.
Kuna vidokezo ambavyo hutoa ulinzi katika makundi ya wazee, ambao wako katika hatari ya kufa kutokana na Covid, lakini hakuna data kamili.
Bwana Zaks aliambia BBC data zao hadi sasa zinaonesha chanjo hiyo ""haionekani kupoteza nguvu zake"" kutokana na umri.
Na haijulikani kama chanjo hiyo itawafanya watu wasiwe wagonjwa sana, au ikiwa inawazuia kueneza virusi pia.
Maswali haya yote yatategemea jinsi chanjo ya virusi vya corona inatumiwa.
Hakuna wasiwasi mkubwa wa usalama wa chanjo hiyo ulioripotiwa, , pamoja na paracetamol, iko salama kwa 100%.
Uchovu wa muda mfupi, maumivu ya kichwa na maumivu yaliripotiwa baada ya sindano kwa wagonjwa wengine.
""Athari hizi ndio tungetarajia kwa chanjo ambayo inafanya kazi na kushawishi mwitikio mzuri wa kinga,"" alisema Prof Peter Openshaw, kutoka Chuo cha Imperial London.
Katika kipindi cha wiki moja, matokeo mazuri kutoka kwa Pfizer, Moderna na Urusi yamebadili uwezekano wa kumaliza ugonjwa huo.
Kabla ya matokeo ya kwanza, mazungumzo yalikuwa ya chanjo ambayo ilitoa ulinzi wa 50%. Matarajio hayo  ni kuwa sio tu chanjo zinawezekana, lakini pia zinaonekana kuwa na nguvu.
Takwimu hadi sasa pia zinaongeza matumaini kwamba chanjo nyingine zilizo katika kutengenezwa zitafanikiwa pia, lakini sasa changamoto moja inapomalizika, nyingine huanza."
Virusi vya corona: ''nimetukanwa kwasababu jina langu ni corona' - bbc news swahili,"Chanzo cha picha, corona newton
Corona Newton amekuwa akisakamwa kwa kuwa na jina lake kwa muda mrefu sana.
Amekuwa akipata majina ya utani mengi ya bia, mwanamke huyu mwenye miaka  49-kabla hata hajabadilisha jina lake la kwanza kisheria.
""Watu walikuwa wanamuita Guinness na Budweiser,"" alisema. ""Majina hayo yalikuwa yananifanya nichekwe mara zote.
Lakini hali ilivyo kwa sasa ni ngumu zaidi haswa wanaponifanyia na fujo.""
Corona anaishi Oldham, mji ambao una idadi kubwa ya maambukizi ya virusi vya corona, idadi kubwa kurekodiwa England ya wagonjwa  100,000.
Wakazi wa mji wa Greater Manchester wamekewa masharti magumu zaidi dhidi ya corona kwa wiki kadhaa.
Corona anasema kila mtu ananichukulia kimzaa tu walipogundua jina lake la kikristo, hawezi kujiandikisha katika nyaraka za benki au zozote bila kuangaliwa kwa mshangao.
""Watu wananiambia kuwa hawawezi kumsikiliza mtu mwenye jina la virusi,""alisema.
Corona ni mama wa watoto watano amekumbwa na changamoto kubwa ya kudhihakiwa jina lake kwa kejeli za kila aina kama vile, hyo ndio vile virusi?""
Wakati alipokuwa akimpeleka binti yake kwa daktari wa meno wiki iliyopita, alipokea simu ya mwanaume ambaye alikuwa ana mtukana tu bila sababu , kwa kuwa tu jina lake ni corona.
Alisema: ""Huyo mwanaume alinipigia kelele kwenye simu , ni kama janga la corona duniani limesababishwa na yeye?'""
Jina lake linampa wakati mgumu katika kipindi hiki, kama mzazi mmoja alifikiri kuwa  binti yake anakasirika mwalimu anapomtaka kutaja jina la mama yake  Corona.
Kwa mujibu wa takwimu za taifa, watoto wasiopungua watatu wameitwa Corona mwaka 2019 na hawajarekodiwa katika majina bora 100 ya wasichana katika kuanzia mwaka 1904-2019.
Sasa kwanini Corona limekuwa jina la kustajabiwa?
Jina hili kwa lugha ya Latin ina maanisha kuwa ni Taji na vilevile lina maana kuwa mwezi umezungukwa na nyota .
Jina hilo ni maarufu katika lugha ya Kihispaniola.
Kukua katika mji wa Drogheda, Mashariki mwa pwani ya Ireland, Corona alisema anakubali kuwa jina lake haliko kikatoliki sana ingawa alipewa jina hilo kwa kuwa mkunga mmishionari alimsaidia mama yake kujifungua  alikuwa anaitwa jina hilo.
""Wazazi wangu hawakuweza kuamua kuchagua kati ya Sarah na Catherine, hivyo waliamua kuchagua Corona,"" alisema.
Kabla ya taarifa za habari kugubikwa na janga la corona, Corona alisema ilikuwa rahisi kwake kulishangaa jina lake kama kichekesho.
Anasema alikuwa anacheza michezo ya kutabiri jina lake na hakuna aliyeweza kupatia hivyo walibakia kumnunulia vinywaji tu.
Licha ya kuwa Covid-19 kuvurugha mipango yake ya harusi kwa sasa, pamoja na sherehe yake kubwa ya kuzaliwa ya miaka 50, Corona alisema 2020, utakuwa mwaka wa kukumbukwa.
""Katika wakati huu mgumu, kama nimeweza kumshangaza mtu kwa kuwa na jina la ajabu  if I've brightened someone's day by having a funny name, so be it,"" she said. ""At least no-one will ever forget me."""
Mwanamke mwenye hiv anayelishutumu taifa la chile kwa kumfunga kizazi bila idhini yake - bbc news swahili,"Chanzo cha picha, Ilustración por Cecilia Tombesi
Wakati waliponipeleka katika chumba cha kujifungulia, nesi aliniambia kuwa watu kama mimi wenye HIV hawapaswi kuwa na watoto na kwamba ningetakiwa kuwa nilikwisha toa mimba.
Aliniambia: ""Umepoteza fahamu kwasababu, mtoto wako wa kiume atakayezaliwa atakuwa na maisha  gani ya usoni kama utakufa.""
Nilikuwa nimetambua kuwa nilikuwa na virusi vya Ukimwi(HIV), lakini sikua na la kufanya. Na kile nilichotaka tu ni kuwa mama, ilikuwa ni ndoto yangu.
Nisingefuta kile nilichokitaka.
Lakini wakati huo wa kujifungua ,nilihisi vibaya sana, sikujua kama nilifanya vema  kwa kuwa mimba au kama nilifanya makosa. Nilijiuliza maswali mengi.
Lilikuwa ni tukio la kuvunja moyo sana, roho yangu inauma. Nilikuwa na uchungu wa na kujifungua na uchunguwa mtu ambaye alikuwa ananiambia kuwa nitakufa na labda hautaweza kumuona mtoto wako na kwa ujinga wote ambao nilikuwa nao wakati ule, ilinifanya nihisi mwenye hasira na mfadhaiko mkubwa.
Na siku ya pili kana kwamba  maneno waliyoniambia hayatoshi waliniambia kuwa : ""Umefungwa kizazi, hautakuwa na uwezo tena wa kupata watoto zaidi .""
Mwanzoni mwa mwaka ule, wakati  Francisca alipobaini kuwa ana HIV, aliendelea kupata matibabu ya vidonge vya kupunguza makali ya virusi -antiretroviralsili mtoto wake aliyekuwa amembeba tumboni asiathirike, na akapanga kufanyiwa upasuaji wa uzazi- cesarean section ili kujifungua mtoto wake katika hospitali ya   Curicó Hospital, iliyopo kusini mwa Chile.
Chanzo cha picha, Getty Images
Alijifungua salama kwa upasuaji , lakini baada ya kujifunbgua alifungwa kizazi kwa kufunga mirija ya inayokutanisha mayai ya uzazi na mbegu -fallopian tubes bila idhini yake, anasema  Francisca, ambayer anapenda utambulisho wake ufichwe.
Kesi yake
Tume ya America Kusini ya haki za binadamu  IACHR (Inter-American Commission on Human Rights) shugulikia kesi yake kwa njia ya kirafiki kkufuatia mashhitaka ambayo Francisca  aliyawasilisha kwake dhidi ya taifa la Chile.
BBC ilijaribu kuzungumza na  Hospitali ya Curicó , lakini ikaambiwa wauliza Huduma za kikanda za afya katika jimbo la na wakasema kwasababu kesi bado inaendelea hawawezi kuizungumzai.
Wizara ya makazi na miji ya Chlie iliiambia BBC kuwa   ""Taifa la Chile litasaini  akubaliano ya kirafiki  na  Francisca"" na kwamba  ""Katika hatua za kumlipa fidia ataweza kupewa nyumba  yenye thamani ya dola  737,000 za kimarekani"".
""Walinifanyia ukatili mkubwa ""
Sikufahamu kabisa kwamba wanakwenda kunifunga kizazi. Baadaye nilifikiri kila mtu mwenye HIV alifungwa kizazi.
Nilifikiria zaidi kuhusu ugonjwa wangu, nilifahamu tu utaratibu huo wakati nilipokuwa nikifuatilia taratibu za kuhakikisha kuwa mwanangu anazaliwa mwenye afya.
Chanzo cha picha, Ilustración por Cecilia Tombesi
Kipaumbele change cha kwanza kilikuwa ni kumlinda mwanangu, kwahiyo niliamua kutumia daw azote, kufanya vipimo vyote  kwasababu nilitakiwa kumlinda mwanangu.
Mwanzoni sikufikiria zaidi ya haki zangu au lolote.
Baadaye nilipokwenda katika uchunguzi wa kawaida , nikaanza kuwasiliana , kuzungumza zaidi na watu kuhusu yaliyonisibu  ambao walikuwa na hali kama yangu na pale wakanifahamisha kuwa kunifunga kizazi ni kinyume cha sheria na kwamba haki zangu zimekiukwa, kwamba hawangepaswa kunifunga uzazi.
Mwanangu wa kiume alikuwa na umri wa mwaka mmoja nilipoanza kuona mtizamo mwingine.
Mwaka uliofuata nilitarajia kupata mimba kila mwezi, nilitumaini kuwa sitaona hedhi ya mwezi na nilipoipata, niliumia sana kwasababu nilijaribu sana lakini sikupata.
Unapohisi kwamba unataka kupata mtoto mwingine, halafu upate hedhi , lakini huwezi kupata ujauzito, inauma sana.
Hadi nilipomuona daktari nikamueleza  kwamba sijapata ujauzito. Daktari aliniambia:  ""  Lakini inaonekana uliiondoa kwasababu mirija yako  [the fallopian tubes] ilikatwa kwa hali iliyo ya kawaida"".
Hapo ndipo nilipojua kuwa sina tena bahati ya kupata mtoto mwingine.
Likikabiliwa na tuhuma hizo , katika mwaka 2017 taifa la Chile ilikubali  kusaini makubaliano ya kirafiki na   Francisca na akakubali.
Lakini hadi sasa, Francisca na mawakili wake wanasubiri serikali itie saini katika  mkataba huo.
Kuna kesi zaidi nchini Chile
Kulingana na uchunguzi uliofanywa na  makampuni ya CDR  na  Vivo Positivo, visa kama cha  Francisca vimekuwa vikirudiwa nchini Chile  miaka iliyofuatia baada ya Kisa cha Francisca.
Chanzo cha picha, Getty Images
Mwaka 2009 na mwaka   2010 utafiti  kuwahusu wanawake 27 wanaoishi na virusi vya HIV nchini Chile, uliofanywa na CDR na Vivo Positivo ulibaini kuwa wanawake 16 walifungwa vizazi vyao na kati yao, ""ni wane tu waliosema kuwa walipewa taarifa na kuamua binafsi kufungwa vizazi. ""
""Wanawake wengine waliripoti kuwa walifanyiwa mkakati wa kupewa ushauri wa kuwashawishi , walipewa taarifa za upotoshaji au taarifa ambazo hazikukamilika, na kuamua baadaye kufunga vizazi bila kuwa na ujuzi au kutoa idhini ,"" kulingana na ripoti ya mashirika hayomawili iliyochapishwa  mwaka 2011."
Virusi vya corona : watu weusi wanaweza kuambukizwa corona mara 2 zaidi ya wazungu - bbc news swahili,"Watu weusi wanakabiliwa na hatari ya kupata virusi vya corona mara mbili zaidi ya wazungu, kwa mujibu wa utafiti uliyofanyiwa watu milioni 18.
Utafiti huo pia umebaini kuwa Wahindi wanakabiliwa na hatari ya kuambukizwa virusi mara moja na nusu ikilnganishwa na wazungu - na huenda wakahitaji uangalizi wa dharura wa kimatibabu.
Watafiti wanasema matokeo ya uchunguzi wao una ""umuhimu wa dharura kwa afya ya umma"" na kuibua maswali kuhusu jinsi chanjo inaweza kupeanwa kwa kuzingatia makundi yaliyo kwenye hatari ya kupata maambukizi ili yapatiwe kipaumbele.
Ushahidi umekuwa ukiongezeka kuhususiana na madai kwamba watu kutoka jamii ya wachache wako katika hatari ya kupata ugonjwa wa Covid-19.
Lakini wanasayansi hawajabaini ikiwa hatari ya maambukizi inajikita katika uwezekano mkubwa wa kupata ugonjwa au kuwa mgonjwa zaidi kutokana na virusi.
Watafiti kutoka vyuo vikuu vya Leicester na Nottingham waliangazia data kutoka kwa tafiti nane nchini Uingereza na 42 kutoka Marekani.
Ushahidi wa awali uliashiria kuwa Wahindi wako katika hatari ya kufa kutokana na ugonjwa huo wakilinganishwa na makundi mengine.
Lakini mtafiti mkuu Dkt Manish Pareek samesema kulikuwa na ushahidi mdogo kuonesha hatari hiyo ilichangiwa na sababu za kimaumbile.
Chanzo cha picha, Getty Images
'Watu kutoka makabila madogo wanakabiliwa na uwezekano wa kufanya kazi katika sekta za kutoa huduma za afya ya jamii na wanaishi katika makazi ya pamoja ambayo wakati mwingine yanajumuisha vizazi kadhaa', aliongeza kusema.
Mtafiti mkuu Shirley Sze anasema: ""Ushahidi wa kuongezeka kwa hatari ya ongezeko la maambukizi miongoni mwa makundi ya watu wachache ni muhimu wa dharura unaostahili kuangaziwa katika afya ya umma.
""Lazima tufanye kazi ili tupunguze viwango vya maambukizi miongoni mwa watu walio kwenye makundi hatari kwa kuwawezesha kupata huduma za afya wakati unaofaa na kushughulikia  tofauti za kijamii na kimuundo  zinazochangia ukosefu wa usawa katika utoaji wa huduma za afya.""
Watafiti  wanaashiria kuwa ""ubaguzi wa rangi  na ubaguzi wa kimuundo pia unaweza kuchangia hatari kubwa ya matokeo mabaya majaribio ya chanjo ndani ya jamii ya watu wachache"".
Hayo yanajiri baada ya mshauri wa kisayansi wa serikali awali kupendekeza kuwa ubaguzi wa rangi haukuelezea hatari iliyoongezeka  kwa watu kutoka jamii za watu wachache.
Akizungumza mwezi uliopita katika hafla ya kutoa ripoti ya serikali kuhusu ukosefu wa usawa katika kushughulikia ugonjwa wa Covid Dkt Rhagib alisema, kabila halistahili kutumiwa kubaini ikiwa watu wako katika hatari ya kupata maambukizi ya virusi.
Ameongeza kwamba kuangazia watu wote waliyo na changsmoto zingine za kimaisha kama vile, ajira na makazi kutasaidia watu wengi -kutoka makundi yote ya kijamii."
Virusi vya corona: chanjo ya kwanza kutoa kinga kwa asilimia 90 - bbc news swahili,"Chanzo cha picha, Getty Images
Ufanisi wa chanjo ya virusi vya corona inasemekana kwamba inaweza kuzuia zaidi ya asilimia 90 ya watu kupata ugonjwa wa Covid-19, uchunguzi wa awali unaonesha.
Wavumbuzi wa chanjo hiyo kampuni ya Pfizer na BioNTech  - wanaielezea kama ""siku muhimu kwa wanasayansi na binadamu"".
Chanjo hiyo imefanyiwa majaribio kwa watu 43,500 katika nchi sita na hakuna wasiwasi wowote kuhusu suala la usalama ambalo limeibuliwa.
Kampuni hizo zinapanga kuomba kupata idhinisho la dharura la kuanza kutumika kwa chanjo hiyo kufikia mwisho wa mwezi huu.
Hakuna chanjo ambayo imewahi kutoka hatua ya kwanza na kuidhinishwa kuwa yenye ufanisi katika kipindi kifupi namna hiyo.
Hata hivyo bado kuna mabadiliko makubwa mbele yetu lakini tangazo hilo limefurahiwa na wasayansi waliolielezea kama lenye kufurahisha na kwamba kuna matumaini kuwa hali ya maisha huenda ikarejea kama kawaida.
Chanjo hiyo kando na kuwa tiba inaonekana kama matumaini ya kuondokana na vikwazo vilivyowekwa na nchi mbalimbali kama njia moja ya kukabiliana na virusi vya corona.
Data inaonesha kuwa dozi mbili ambazo zinaachana kwa wiki tatu ni muhimu mno.
Majaribio ya chanjo hiyo nchini Marekani, Ujerumani Brazil, Argentina, Afrika Kusini na Uturuki - zinaonesha kuwa kwa silimia 90, mtu anaanza kuwa na kinga baada ya kupata dozi ya pili.
Hata hivyo, data hiyo sio utafiti wa mwisho kwasababu umetokana na watu 94 tu waliojitokeza katika majaribio ya chanjo hiyo kwahiyo huenda ufanisi ukabadilika wakati matokeo kamili yamefanyiwa uchunguzi.
Dkt. Albert Bourla, mwenyekiti wa kampuni ya Pfizer, alisema: ""Tunakaribia hatua muhimu ya kutoa kile ambacho kimekuwa kikihitajika kote duniani na kusaidia kumaliza janga hili la afya linalokumba dunia.""
Watu kadhaa wanaweza kuipata mwaka huu.
Kampuni za Pfizer na BioNTech zinasema zitakuwa na data salama na za kutosha kufikia wiki ya tatu Novemba na kupeleka chanjo hiyo kwa wadhibiti.
Lakini hadi itakapoidhinishwa haitawezekana kwa nchi kuanza kampeni za chanjo hiyo.
Kampuni hizo mbili zinasema zitaweza kusambaza dozi milioni 50 kufikia mwisho wa mwaka huu na karibu bilioni 1.3 kufikia mwisho wa 2021.
Je chanjo hiyo itaanza kupatikana lini?
Sio kila mmoja atapata chanjo hiyo moja kwa moja kwasababu kila nchi inaamua nani wa kumpa kipaumbele.
Wafanyakazi wa hospitali na wahudumu wa nyumbani huenda wakapewa kipaumbele kwasababu ni miongoni mwa walio katika hatari pamoja na wazee.
Watu wenye umri wa chini ya miaka 50 na wasio na matatizo ya kiafya huenda wakawa wa mwisho katika orodha hiyo.
Bado kuna maswali ambayo bado hayajapata majibu kwasababu hii ni data ya muda tu.
Chanzo cha picha, PA Media
Haijajulikana ikiwa chanjo hiyo itasitisha usambaaji wa virusi vya corona au kutokea kwa dalili. Au kama ifanyakazi vivyo hivyo hata kwa watu wenye umri mkubwa.
Swali kubwa ni je kinga itadumu kwa muda gani? Itakuwa miezi au miaka?
Pia kuna changamoto nyingi za utengenezaji na usafirishaji wa dawa hiyo hadi kufikia idadi kubwa ya watu kwasababu inatakiwa kuhifadhiwa katika sehemu baridi chini ya nyuzi joto 80 hasi.
Hadi kufikia sasa chanjo hiyo imejitokeza kuwa salama kwa asilimia kubwa katika kipindi cha majaribio lakini hakuna dawa ambayo ni salama kwa asilimia 100.
Kuna chanjo kadhaa zilizo katika hatua ya mwisho ya majaribio - lakini hii ndio ya kwanza kuonesha matokeo yenye kuleta matumaini.
Majaribio ya awali yanaonesha chanjo hiyo inafundisha mwili kutengeneza kinga ya mwili na sehemu nyingine ya mfumo wa kinga inayojulikana kama chembe saidizi za T kukabiliana na virusi vya corona.
Mshauri mkuu Uingereza Profesa Chris Whitty amesema kuwa matokeo yameonesha ""nguvu ya sayansi"" na  ""sababu ya matumaini"" kwa mwaka wa 2021.
Rais aliyeteuliwa Joe Biden alisema kwamba ""hizo ni taarifa za kutia moyo"".
""Ni muhimu kujua kuwa mwisho wa mapambano dhidi ya virusi vya corona bado kuna miezi kadhaa mbele yetu,"" aliongeza."
Virusi vya corona: chanjo inayoweza kuzuia corona kwa 90% imepatikana - bbc news swahili,"Chanzo cha picha, Getty Images
Chanjo ya kwanza ya virusi vya corona ambayo inaweza kuzuia zaidi ya asilimia 90 ya watu kupata Covid-19, utafiti wa awali umebaini.
Wavumbuzi  - Pfizer na BioNTech -wanaelezea kuwa ni siku nzuri kwa wanasayansi na  kila mtu.
Chanjo yao imewafanyia majaribio watu  43,500 kutoka nchi sita na hakuna wasiwasi wa usalama wao ulioibuka.
Makampuni yamepanga kuomba ruhusa ya dharura ya kutumia chanjo hiyo ifikapo mwishoni mwa mwezi huu.
Chanjo hiyo inaonekana kuwa tiba nzuri, na inaonekana kuwa njia sahihi ya kukabiliana na marufuku zilizowekwa dhidi ya corona na maisha kurejea kuwa kama kawaida.
Kuna hatua kadhaa za kumaliza jaribio hilo - hatua inayojulikana kuwa jaribio la tatu - lakini jaribio hili ni la kwanza  kuonyesha matokeo ya namna hiyo.
Jaribio hili limetumia sindano na vina vya virusi ili kuuweka sawa mfumo wa kinga .
Majaribio ya awali yanaonesha kuwa chanjo inaweza kuweka sawa kinga za mwili  -na mfumo mwingine wa kinga ya seli katika kukabiliana na virusi vya corona.
Dozi mbili, ndani ya wiki tatu ndio inahitajika.
Majaribio hayo yamefanyika Marekani, Ujerumani, Brazil, Argentina, Afrika Kusini na Uturuki -yanaonesha kuwa ina kinga kwa 90% ndani ya  siku saba baada ya kupata dozi ya pili.
Pfizer inaamini kuwa inaweza kutoa dozi milioni 50 mwishoni mwa mwaka huu, na bilioni  1.3 mwishoni mwa mwaka 2021.
Ingawa kuna changamoto za kitakwimu , kwa kuwa chanjo hiyo inahitajika kuhifadhiwa kwa kiwango cha ubaridi wa 80C.
Kuna maswali kuhusu chanjo hiyo inaweza kudumu kwa muda gani na kampuni hazijaweza kuwasilisha jinsi chanjo hiyo inavyoweza kufanya kazi kulingana na umri tofautofauti pia.
Dkt Albert Bourla, mwenyekiti wa Pfizer,alisema: ""Tuko kwenye hatua nzuri ya kuwezesha watu duniani kote kukabiliana na janga la kiafya ambalo limewakumba.""
Prof Ugur Sahin, ambaye ni miongoni mwa waaasisi wa BioNTech, ameelezea chanjo hiyo kuwa ni matokeo yaliyopiga hatua kubwa sana"".
Data zinaeleza kuwa huu sio utafiti wa mwisho.
Hii imejumuisha watu 94 waliojitolea kupima corona  -na ufanisi halisi wa chanjo unaweza kubadilika wakati matokeo kamili yatakapo hakikiwa.
Kampuni hizo zimesema zitawasilisha data kamili wiki ya tatu ya mwezi Novemba ili kuipeleka chanjo yao kwa wasimamizi.
Mpaka sasa , si rahisi kwa nchi kuanza kufanya kampeni za chanjo.
Uingereza tayari imeweka oda ya dozi milioni 30."
Virusi vya corona:kenya yaweka masharti mapya baada ya maambukizi ya corona kupanda - bbc news swahili,"Rais Uhuru Kenyatta ametangaza masharti mapya dhidi ya kujikinga na virusi vya corona kufuatia ongezeko kubwa la maambukizi.
Huku baadhi ya maeneo ya nchi hiyo yakianza kufungwa kuzuia maambukizi ya virusi vya corona."
Virusi vya corona: rais uhuru kenyatta apiga marufuku mikutano ya kisiasa kwa siku 60 - bbc news swahili,"Mikutano yote ya kisiasa nchini Kenya sasa imepigwa marufuku ili kuzuia kuenea kwa virusi vya corona.
Akizungumza baada ya mkutano wa kuangazia hali ilivyo nchini , rais Kenyatta amesema kwamba kama viongozi ''tumeshindwa kuwaongoza raia kufuata na kuheshimu masharti ya kukabiliana na corona yaliowekwa''.
''Tumefeli kama viongozi kuhakikisha kuwa kuna kutokaribiana na kwamba watu wanavaa barakoa na kuosha mikono mara kwa mara''.
Uhuru Kenyatta hatahivyo amesema kwamba viongozi wa kisiasa wanaweza kuandaa mikutano yao katika kumbi mbali mbali kwa kuhakikisha kwamba wanafuata maagizo ya kukabiliana na ugonjwa huo.
''Ni janga kuona viongozi wakiruhusu hatari ya virusi hivi''  , alisema Uhuru Kenyatta.
''Umma umeacha kufuata masharti yaliowekwa kutokana na viongozi kushindwa kutoa uongozi'' , aliongezea.
''Sisi kama viongozi hatuna budi kujitolea , lazima tuwaonyeshe watu wetu mwelekeo. Kusimama na kusaidia kukabiliana na mlipuko huu''.
Uhuru amesema kwamba maambukizi ya ugonjwa huu yameongezeka kwa asilimia 16 mwezi Oktoba .
''Hii ni mara nne kile kilichokuwepo mwezi Septemba . Siku 38 baadaye ni bahati mbaya kwamba tunaona kwamba idadi ya maambukizi imeongezeka'' ,alisema.
Aidha amesema kwamba mikutano hiyo inapaswa kuwa na thuluthi moja ya idadi ya watu inayofaa kujaza kumbi hizo.
""Ni wapi tulikosea na ni kipi tungefanya tofauti? Masharti makali yalisaidia kushusha maambukizi'' .
''Tumerudisha nyuma yale yote tuliokuwa tumepiga hatua''.
Rais huyo alisema kwamba miezi minane imewafunza Wakenya kwamba lazima wachukue majukumu wao wenyewe kukabiliana na virusi hivyo.
''Nawakumbusha tena kwamba serikali haina uwezo kuangalia tabia ya raia'', alisema.
''Sio kupenda kwangu kufunga uchumi wa nchi, tunataka kuwa wazi . lakini hilo litategemea jinsi raia watakavyochukua hatua dhidi ya virusi hivyo.
Siku ya Jumanne , naibu wa rais William Ruto alitangaza kwamba ameahirisha ziara zake katika kaunti tatu za mashariki kufuatia wasiwasi wa maambukizi ya awamu ya pili .
''Kwasasbu hii , nimeamua kupunguza mikutano yang una umma hadi wakati mwengine'', Ruto alisema katika Twitter.
Alitarajiwa kuzuru Kitui, Machakos na makueni wikendi hii.
Miongoni mwa mabadiliko hayo mapya ni kubadilisha muda wa masharti ya kutotoka nje kote nchini kutoka saa tano usiku hadi saa nne hadi saa kumi alfajiri.
Kiongozi huyo wa taifa , akichukua hatua hiyo pia alisema kwamba masharti hayo mapya yataanza kutekeleza mara moja kuanzia tarehe 4 Novemba  hadi Januari 3 2020.
''Amri ya kutotoka nje inayoendelea kutekelezwa nchini imeongezwa hadi tarehe 3 Januari  2021 na kuanzia usiku wa leo Jumatano, amri hiyo itaanza kutekelezwa kati ya saa nne usiku hadi saa kumi alfajiri'', alisema rais Uhuru Kenyatta."
Virusi ya corona: mwanamfalme william alikutwa na maambukizi ya covid-19 mwezi aprili - bbc news swahili,"Chanzo cha picha, Reuters
Mwanamfalme William alikutwa na maambukizi ya ugonjwa wa Covid-19 mwanzoni mwa mwaka huu, vyanzo vimeiambia BBC.
Inaaminika kuwa alikutwa na maambukizi ya virusi vya corona mwezi Aprili wakati huo huo, baba yake mwanamflame wa Wales alipokutwa na maambukizi.
Kwa mujibu wa gazeti la the Sun, ambalo liliripoti kwanza taarifa hiyo, mwana mfalme William, 38, aliifanya taarifa hiyo siri kuepuka kuliweka taifa katika taharuki.
Kasri la Kensington, ofisi na makazi ya mwanamfalme William, ilikataa kutoa taarifa rasmi kuhusu suala hilo.
Mwanamfalme William, hakumwambia mtu yeyote kuhusu majibu ya vipimo kuwa na maambukizi kwasababu ''kulikuwa na masuala muhimu yaliyokuwa yakiendelea na sikutaka kusababisha hofu'', kwa mujibu wa the Sun.
Alitibiwa na madaktari wa kasri, alifuata ushauri wa serikali kwa kujitenga katika makazi ya familia Anmer Hall, huko Norfolk, gazeti hilo liliongeza.
Mwandishi wa habari za kifalme, Jonny Dymond, amesema kuwa hali ya mwanamfalme William haikuwekwa hadharani ili kuepusha taharuki zaidi wakati huo.
''Lakini kasri la kifalme limejaribu kutunza siri za familia hiyo,'' alieleza mwanahabari huyo.
Mwanamfalme William aliripotiwa kufanya mazungumzo ya simu 14 na video kipindi cha mwezi Aprili.
Awali mwezi huo, Mwanamfalme na mkewe waliwapigia simu ya video watoto wa wafanyakazi muhimu katika shule ya msingi mjini Lancashire.
Prince Charles alikutwa na maambukizi ya virusi vya corona mwezi Machi na kujitenga kwa siku saba huko Scotland baada ya kuonesha dalili za wastani.
Chanzo cha picha, Reuters
Mwezi Aprili , Boris Johnson alilazwa hospitalini baada ya kukutwa na maambukizi ya virusi vya corona.
Waziri Mkuu alihamishiwa kwenye chumba cha wagonjwa walio chini ya uangalizi maalum na baadae aliwashukuru wahudumu wa afya kwa kuokoa maisha yake.
Taarifa za Prince William zimekuja siku chache kabla ya Uingereza kuingia kwenye awamu ya pili ya sharti la kutotoka nje, hatua itakayochukua majuma manne kuanzia Alhamisi.
Watu 23,254 walithibitishwa kuwa na maambukizi ya virusi vya corona siku ya Jumapili, na kufanya idadi kufikia 1,034,914 tangu kuanza kwa janga hilo.
Watu wengine 162 waliripotiwa kupoteza maisha ndani ya saa 28 na kufanya idadi ya waliofariki kutokana na ugonjwa huo kufikia 46,717."
Safa na marwa: mapacha waliotenganishwa vichwa waruhusiwa kwenda nyumbani - bbc news swahili,"Watoto mapacha wasichana waliozaliwa wakiwa vichwa vyao vimeshikanana na kutenganishwa mwaka jana katika hospitali moja huko London wamerejea nyumbani nchini Pakistan.
Safa na Marwa Bibi walifanyia upasuaji mkubwa mara tatu, na uliochukua zaidi ya saa 50 katika chumba cha upasuaji.
Mama yao, Zainab Bibi, ameiambia BBC ni furaha yake kwamba umefika wakati wa kuwapeleka watoto hao nyumbani kuendelea na maisha yao kama kawaida."
Wanyamapori walioungua kwa moto watibiwa kwa ngozi ya samaki - bbc news swahili,"Chanzo cha picha, Felipe Rocha
Onyo tarifa hii ina picha za kuogofya za wanyama waliojeruhiwa
Ni kama kiumbe kinachoonekana katika  sinema : Kiumbe chenye umbo kubwa cha rangi ya kahawia , chenye nywele zilizofunika mwili wake ...ngozi ya samaki.
Lakini kilichofanyika ni ufundi tu ambao umekuwa ukitumiwa kusaidia kupona haraka kwa wanyama waliojipata katika moto mbaya zaidi wa nyikani  uliolikumba eneo la Pantal, ambalo ni eneo kubwa zaidi duniani lenye uoto wa kitropiki  kuwahi kushuhudiwa kwa miongo kadhaa.
Moto huo umeteketeza 27% ya eneo hilo, ambalo ni moja wapo ya maeneo yenye bayoanuwai zaidi duniani, eneo hilo likianzia  Brazil na kuingia katika mataifa jirani ya Bolivia  na  Paraguay.
Pantanal pia ni eneo lenye wingi wa viumbe wengi wa jamii ya  mamalia duniani , wakiwemo chui - ambao wameathiriwa vibaya na moto.
Chanzo cha picha, Felipe Rocha
Ngozi ya Sato , kutoka maji baridi, imekuwa ikitumika kutibu vidonda vya  tapir wawili wachanga na  a nyoka aina ya chatu.
Anayefuatia ni  ndege wa jamii ya bata mzinga-   ambao ni kama utambulisho wa  eneo la Pantanal.
""Ngozi ya Sato ina kiwango kikubwa cha 'collagen', ambayo ina nafasi kubwa katika mchakato wa kuponya vidonda vinavyosababishwa na kuungua ,"" anasema  Felipe Rocha,mtafiti katika Chuo Kikuu cha Ceara (UFC), ambako mbinu hii iligunduliwa.
Ngozi za samaki  zinaletwa na  wafugaji wa samaki .
Ngozi hizo zinakaushwa , kunyunyiziwa dawa ya kuua vijidudu na kutunzwa nadi ya chumba chenye joto la kawaida.
Zinatumiwa kama vifuniko vya kibaiolojia vya majeraha, na kusaidia mchakato wa kupona.
Mlipuko wa bandari ya Beirut
Chanzo cha picha, Felipe Rocha
Watafiti wamekuwa wakitumia mbinu hii kutibu majeraha ya watu walioungua katika hospitali tangu mwaka  2015
Mwezi Agosti, Chuo kikuu kilituma  sentimita  40,000 za mraba za ngozi ya samaki kwa ajili ya kutibu vidonda baada ya mlipuko wa bandari ya Beirut , uliowauwa watu 203 na kuwajeruhi maelfu kadhaa.
Wamekuwa wakishirikiana na watafiti wa Chuo kikuu cha  Davis kusaidia kuwatibu duma waliojeruhiwa katika mioto iliyowaka  California mwaka 2018.
Rocha  na wenzake walihisi kuwa  kusikitishwa na picha za kusikitisha za wanyama wa nyikani waliokuwa na majeraha ya kuungua kwa moto  ulioanza  katika Pantanal.
Kwa kuwasiliana na shirika lisilo la kiserikali(NGO) la wanyamapori   Ampara,  aliwasiliana na madaktari wa mifugo katika chuo Kikuu cha  kitaifa cha  Mato Grosso kilichopo Cuiaba, ambako kwa saa wanashirikisha wahudumu ujuzi wao huo wa kutibu majeraha ya moto ya wanyama kwa kutumia ngozi ya samaki
Rocha anasema kuwaona wanyama wakipona   'inamfariji saana'.
Chanzo cha picha, Getty Images
Kwa kawaida, mafuta yangepakwa kwenye vidonda vyao na bandeji ingewekwa na kubadilishwa kila siku
""Kwa kutumia ngozi ya  tilapia , tunapunguza ya garama  kubadilisha bandeji kila siku, tunapunguza maumivu kwa myama na kupunguzia kazi wahudumu wanaowahudumia wanyama  ,"" Rocha anasema.
Ngozi ya samaki inakazwa vizuri na kufunika kidonda na kukifanya kiendelee kuwa na joto na hivyo kuwazuwia wadudu kukivamia.
Na ngozi ya mnyama hurejea katika muonekano wake wa awali.
Chanzo cha picha, Felipe Rocha
Kalungu aliyeungua kwenye miguu yake yote minne alikuwa ni mnyama wa kwanza  kuwekewa ngozi ya samaki   . Halafu Tapir wengine wawili wakubwa na mmoja mchanga wakapewa huduma.
Aliyefuatia alikuwa ni nyoka aina ya chatu , ambaye ngozi yake iliungua sana  hadi ndani  nyama yake ilikuwa inaonekana.
Chanzo cha picha, Felipe Rocha
Rocha anasema wanyama wapo kwenye maumivu makali.
""Tunafurahi kuwa tunaweza kuwasaidia katika wakati mgumu kama huu nchini humu,""aliongeza.
Pantanal imekuwa na jangwa kubwa kwa miaka sita , jambo ambalo lilisababisha moto kushika kasi, taarifa rasmi za takwimu zinasema.
Wataalamu wanasema oto huo umesababishwa na shughuli za binadamu.Makundi ya mazingira yamemkosoa rais Jair Bolsonaro kwa kushindwa kukabiliana na moto huo mapema."
Mwanaume wa india aliyeokolewa kutoka friji ya chumba cha kuhifadhia maiti afariki - bbc news swahili,"Mwanaume wa India mwenye umri wa miaka  74, ambaye alitangazwa kuwa amekufa kimakosa na kuwekwa ndani ya  friji katika jimbo la  Tamil Nadu , amefariki dunia siku kadhaa baada ya kuokolewa.
Bw Balasubramanyam alitangazwa kuwa amekufa siku ya Jumatatubaada ya kupelekwa hospitalini. Haijabainika wazi ni tatizo gani alilolipata.
Aliwekwa ndani ya friji ya chumba cha kuhifadhia maito hadi kesho yake wakati ambapo wahudumu wa maiti walipokuja kuchukua mwili wakekwa ajili ya mazishi walipomuona akitikisika na kubaini kuwa kumbe alikuwa bado yungali hai.
Walimpeleka katika hospitali ya pili lakini baadaye alipoteza maisha Ijumaa.
Mkuu wa hospitali ya serikali katika mji wa kusini wa  Salem, Dkt Balajinathan,  amesema kuwa mgonjwa huyo alikuwa amelazwa akiwa katika hali dhaifu baada ya kuokolewa katikafriji ya maiti na kufa kutokana na matatizo ya mapafu.
Aliiambia BBC  mjini Tamil kuwa haijafahamika wazi ni masaa mangapi Bw alikuwa ndani ya friji ya kuhifadhia maiti.
Baada ya kutangazwa na daktari kuwa amekufa  katika hospitali ya kibinafsi, familia yake ilichukua mwili wake nyumbani kwao , na kuwaita wachimba kaburi walete friji ya kuuhifadhia mwili wake.
Halafu wakawafahamisha ndugu , jamaa na marafiki kuwa watamzika  siku ya Jumanne.
Kampuni ya mazishi ilisema waliambiwa kuwa kaka yake  Balasubramanyam  alikuwa  ""amesaini barua ya daktari juu ya kifo chake "".
Mkuu wa polisi wa Salem  Senthil Kumar amesema kuwa familia imeshindwa kuonyesha cheti cha kimatibabu kinachoonesha kifo cha  Balasubramanyam.
Wamewasilisha kesi dhidi ya familia yake kwa""kufanya ukatili au uzembe uliohatarisha maisha ya binadamu "".
Familia inadai kwamba pia alikuwa na matatizo ya neva, kulingana mkuu wa polisi.
Bw Balasubramanyam aliishi na mke wake, mabinti zake wawili na kaka yake.
Haijafahamika wazi ni vipi aliweza kuishi hai katika friji iliyokuwa na barafu ndani ya boksi- au iwapo hospitali ya kibinafsi ambako alitangazwa kuwa amekufa  pia inachunguzwa.
BBC imejaribu kuwasiliana na hospitali hiyo ya kibinfsi na familia, lakini hakuna hata mmoja wao ambaye amekubali kuzungumzia tukio hilo  na  daktari aliyetangaza kifo chake hajatoa tamko lolote  kuhusiana na Bw  Balasubramanyam"
"'najua sura inaweza kunifanya nikataliwe lakini sijali', masaibu ya kuishi na ugonjwa usio wa kawaida - bbc news swahili","Chanzo cha picha, Fide Mirón
Fide Mirón  alikuwa  na umri wa miaka  18 wakati alipoanza kuhisi kunyanyaswa na kikundi cha vijana wenye wa rika  katika mji wa kituo cha treni cha  Barcelona.
Walimfukuza, wakamchukulia kama kioja au kitu cha kuchezea, anasema.
Walikua wakimuangalia kwa mshangao sura yake, uso wenye makunyanzi yaliyosababishwa congenital erythropoietic porphyria, maradhi nadra ya yanayoushambulia mwili haraka ambayo amelazimika kuishi nayo tangu alipokuwa mtoto mchanga.
Miaka kumi na mitano baadaye, Fide alipokea ujumbe usio wa kawaida.
Ulikuwa ni kutoka kwa mmoja wa wale waliokua wakimkejeli, wakiomba msamaha kwa ''utoto''   — kama anavyouelezea sasa-ambao aliufanya alipokuwa katika umri wa barehe.
Mjutaji alimtambua Fide katika mahojiano ya habari ambapo alikuwa akielezea mampambano dhidi ya kile kinachofanyika kama  maradhi ya  Günther.
Lakini hapendi kuzungumzia juu ya  ""uzoefu wake mbaya ."" Hauna maana sasa kwake.
Kile kinachomtia moyo  ni kwamba hali yake inawafanya watu wamtazame na juhudi zinafanywa kutafuta tiba ambayo itapunguza athari zake.
Ni ugonjwa unaoharibu sana mwili
Husababisha uharibifu wa figo, upungufu wa damu (anemia), na huharibu ngozi ya mwili.
Hufanya nyama za mwili kuoza na kudondoka, na hiyo ndio maana wanauita ugonjwa unaokata mwili ama  porphyria mutilante .
Mirón ana umri wa miaka 46, hii ni simulizi ya maisha yake.
""Inaumiza sana
Vidonda hivi vilitokea  miezi sita, wakati alipokuwa mtoto mchanga.
Chanzo cha picha, Fide Mirón
Wazazi wangu walinipeleka kwa daktari, lakini wakati ule kulikuwa na taarifa chache.
Walichoniambia tu ni jina la ugonjwa.
Hapakuwa na tiba - na wala hata sasa haipo- na haijafahamika ni viti inaweza kupatikana.
Kile ambacho kilijulikana tu ni ni kwamba ulikuwa ugonjwa mbaya sana kwa hiyo maisha yangu yasingeendelea kuwa ya kawaida.
Niliambiwa nijaribu nisijiumize kwa namna yoyote ile, na kwamba nisipigwe na jua .
Kwasababu ugonjwa umenifanya niwe na upungufu wa damu, nilihitaji kuongezewa damu kila baada ya siku 15. Nilikuwa ninaongezewa damu kila mara nilipokuwa mtoto.
Nilikuwa nikiamka asubuhi na kugundua kuwa nina vidonda vipya.
Kutaokana na majeraha ya vidonda nilipoteza mikono yangu, na sehemu za uso wangu. Yalikuwa ni maumivu makali ya kunivunja moyo.
Nilipokuwa na umri wa miaka 14, ghafla mwili wangu ulikuwa haufanyi kazi nilihitaji kuongezewa damu.
Ugonjwa huu hauishi. Bado ninao, lakini ni kama umenipa mapumziko.
Unaendelea kuniuma, lakini sio sawa na ilivyokuwa nilipokuwa mtoto. Maumivu huja kuisha
"" Ni ugonjwa ambao ni nadra sana: kuupata, humpata mtu ambaye wazazi wake wote wawili wa vinasaba (DNA) vyenye mabadiliko ,"" anaeleza Dkt  Óscar Millet, mtaalamu wa magonjwa ya urithi
Kwa dalili zake kutokea, unahitaji kuwa na jeni zote za baba na mama zenye ugonjwa huo. Mzazi mmoja haitoshi kukufanya uugue. .
Dkt Millet anaeleza kuwa si rahisi kuupata ugonjwa huo, lakini  Fide aliupata   nah ii ilitokana na kwamba ndugu wake wa mbali waliooana walikuwa na jeni za ugonjwa huo  na hivyo aliweza kurithi jeni zao, "" anasema Millet.
Shirika la   Uhispania la  Porphyria linasema  kuna kati ya watu   200 na 300  wenye maradhi hiyo ya maradhi yanayokata viungo vya mwili.
PICHA
Chanzo cha picha, Fider Mirón
Kubadilika kwa jeni husababisha vimeng'enyo ( enzyme) vinavyohusika na kutengeneza  rangi ya damu kuwa na kasoro  na hivyo kusababisha upungufu a damu mwilini.
""Nina muonekano tofauti kwasababu ya matokeo ya ugonjwa. Unauona mara moja. Ninafahamu unaweza kusababisha kukataliwa na watu.
Yeyote ambaye alitaka kunifahamu alifahamu mimi ni nani na kile ambacho ninaweza kukifanya.
Ugonjwa umenifanya kuwa jasiri.
Bila shaka nilijihisi vibaya wakati wale watu kutoka  Barcelona waliponinyanyasa kwa kunikejeli nilipokuwa njiani.
Hakuna majibu
Kitu kibaya zaidi  sio maumivu, ni upweke.
Simaanishi upweke wangu, bali ni ukosefu wa majibu, wa muongozo.
Nina daktari anayenisaidia, lakini hapajawahi kuwa na dawa ya matibabu inayofahamika..
Kuna nyakati najihisi mwenye majonzi makubwa na kuumia, unapojihisi kana kwamba barabara zote zimefungwa haujui ni wapi pa kuelekea.
Ninapouliza majibu, ni kama ninasababisha matatizo. Tatizo langu ni gumu sana.
Hakuna watu wengi wenye tatizo kama langu.
Chanzo cha picha, Fide Mirón
Tangu nilipokuwa mtoto nilianza kuwatafuta watu zaidi wenye hali kama yangu ili kufahamisha watu  kufanya utafiti na kupata tiba.
Ninafahamu mtu mwenye hali kama yangu ambaye nilimtembelea  nchini  Cuba, na mwingine nchini  Brazil na mwingine Marekani..
Nina watu wanane wanaoishi Uhispania. Wengi wako vizuri, lakini mwaka jana mmoja wa marafiki zangu alifariki.
Ugonjwa wake ulikuwa mbaya, Huwezi kujua utabadilika vipi.
Ndio maana ninaangazia zaidi katika kujionyesha  na kupata suluhu.
Familia yangu imekuwa kiunganishi muhimu sana. Baba yangu alinipatia damu niliyoihitaji ili niishi, lakini alifariki kwa ajali ya gari nilipokuwa na umri wa miaka tisa.
Kumkosa kumeacha pengo kubwa, lakini hasa kwangu.
Mtu aliyeniunga mkono alikwenda, mtu aliyenipatia damu yake.
Chanzo cha picha, Fide Mirón
Maisha ni dhaifu sana. Upo leo na kesho haupo. Ilinibidi nipambane sana kwa ajili ya maisha yangu ili yaweze kusonga mbele.
Mama yangu , kwa upande mwingine , amekuwa akinisaidia wakato wote na kubeba mzigo wangu wa ugonjwa.
Bila shaka nimejitunza mwenyewe, lakini katika muda wangu wa ziada huwa ninapenda kusafiri, kukutana na watu na kuzungumza nao.
Sasa nimegeuza maisha yangu. Kama kijanasikuweza kusoma  kutokana na maumivu ya  ugonjwa na ukali wa dawa ninazotumia.
Nimeanza kazi ya kijamii.
Kila kitu ambacho hutokea duniani  huwa ni funzo kwetu.
Ninahisi ninaweza kupaa . """
'nilianza kwa kutengeneza mkono wa kaka yangu lakini sasa ndio biashara yangu' - bbc news swahili,"Sherehe za mwaka mpya wa 2017, Abokobong Amanam alipata ajali ya moto na kupoteza vidole vyake viwili.
Hakufahamu kuwa ajali yake ingeweza kumfanya kaka yake John kuvutiwa kuanza biashara ya kuteneza viungo bandia vya mwili vya rangi ya ngozi ya mwafrika."
Uholanzi yaruhusu mauaji ya huruma kwa watoto wagonjwa sana - bbc news swahili,"Chanzo cha picha, Getty Images
Serikali ya Uholanzi imeidhinisha mipango ya kuruhusu kifo cha mapema au mauaji ya huruma kwa watoto wenye ugonjwa usiopona kati ya mwaka 1 na miaka 12.
Jumanne, Waziri wa Afya Hugo de Jonge amesema mabadiliko ya sheria hiyo yatazuia baadhi ya watoto ""wasiteseke tu kwa machungu wanayopitia"".
Sasa hivi mauaji ya huruma yanaruhusiwa nchini Uholanzi kwa watoto wenye umri wa zaidi ya miaka 12 kwa sharti la idhini ya mgonjwa na wazazi wake.
Aidha, utekelezaji wa kifo cha mapema kunaruhusiwa kwa mtoto wa hadi mwaka mmoja kwa idhini ya mzazi.
Lakini mauaji ya aina hiyo hayajaelezwa kisheria kwa watoto kati umri wa mwaka mmoja hadi miaka 12 kwa wanaougua ugonjwa usio na tiba.
Chanzo cha picha, INSTAGRAM
Suala hilo tata limezua mjadala mkali kwa miezi kadhaa katika muungano wa vyama tawala vinne vinavyounda serikali.
Pia hatua hiyo imepata upinzani kutoka kwa vyama vya wakristo wenye msimamo mkali.
Lakini kufuatia idhinisho kutoka kwa serikali kuhusu mpango huo, Bwana de Jonge alisema atatayarisha kanuni mpya kwa ajili ya kitendo hicho.
Alisema utafiti uliofanywa na wataalamu ulionesha umuhimu wa kubadilishwa kwa sheria hiyo.
""Utafiti ulionesha kuna umuhimu wa maisha kukatizwa miongoni mwa madaktari na wazazi wa watoto wanaougua magonjwa yasio na tiba, ambao wanapata tabu bila usaidizi wowote na hatimaye watakufa tu siku zijazo,"" Bwana de Jonge alisema katika barua aliyoiwasilisha bungeni.
Aliongeza kwamba utafiti huo unaonesha karibu watoto watano hadi 10 kwa mwaka wataathirika kwa sheria hiyo iliyobadilishwa.
Sheria za sasa hazitabadilishwa lakini madaktari hawatashtakiwa kwa kutekeleza mauaji ya huruma kwa mtu ambaye umri wake ni kati ya kundi lililotajwa.
Kwa watoto wenye umri wa zaidi ya miaka 12, idhinisho kutoka kwa wazazi itakuwa ni lazima kulingana na sheria iliyopendezwa kubadilishwa.
Wagonjwa pia watahitajika kuthibitishwa kuwa wanapitia machungu na tabu kweli zisizojulikana mwisho wake na angalau madaktari wawili wanastahili kukubali kutekelezwa kwa mchakato huo wa kutekelezwa kwa kifo cha mapema.
Mabadiliko ya sheria yanatarajiwa kutekelezwa miezi michache ijayo.
Chanzo cha picha, Getty Images
Utekelezaji wa kifo cha mapema na kusaidia kumtoa mtu uhai kumeruhusiwa nchini Uholanzi tangu 2002, na nchi jirani ya Ubelgiji ikafuata mkondo.
Nchi hizo mbili ndio zilikuwa za kwanza kuhalalisha vifo vya aina hiyo licha ya masharti makali.
Mwaka 2014, Ubelgiji ilikuwa nchi ya kwanza kuruhusu mauaji ya kukusudia kwa watoto watakaotaka kufanyiwa mchakato huo ikiwa wanaugua ugonjwa usiotibika na wanapitia machungu yasiokifani, iwapo wazazi wao watatoa idhini.
Na muda mfupi baadae, Uholanzi ilianzisha sheria hiyo hiyo kwa watoto zaidi ya miaka 12."
Je mwanafunzi mjamzito ni sahihi kurejea shuleni katikati ya janga la corona? - bbc news swahili,"Shule za msingi na za sekondari zimefunguliwa rasmi nchini Kenya, baada ya kufungwa kwa zaidi ya miezi 6 kutokana na janga la Corona.
Wazazi wengi wamekuwa wakilalamikia kutokuwa na karo ya shule.
Waziri wa elimu nchini Kenya Prof George Magoha amesema  wazazi wasiwe na sababu kwa  watoto kukosa kwenda shule na hata wanafunzi waliopata uja uzito pia nao waripoti shuleni kuendelea na masomo yao."
Ofisi ya bobi wine yavamiwa uganda - bbc swahili,
'saratani imenipokonya muelekeo wangu wa maisha' - bbc news swahili,"Chanzo cha picha, INSTAGRAM / EMMYRHIANNON
Emmy mwenye umri wa miaka 29, amebobea kwa mambo ya urembo.
Alipatikana na saratani ya matiti akiwa mjamzito na amekuwa akishirikisha wengine changamoto anazopitia katika safari yake akiwa na matumaini ya kusaidia kina mama wengine vijana wanaopitia ugonjwa kama huo hadi kipindi cha kujifungua.
""Jana usiku nilipokuwa ninaosha nywele zangu nilitoa rundo la nywele kichwani kwangu. Sasa hivi nywele zangu ni nyembamba na zinang'oka zenyewe.
Awamu ya pili ya matibabu ya 'chemo', nilipoteza kope na nyusi zangu na hiyo imekuwa changamoto kubwa zangu.
Ni kipindi ambacho nalijiangalia kwenye kioo na kushindwa kujitambua.
Nilikuwa najihusisha na mambo ya urembo hadi hivi majuzi nilipolazimika kufunga kwa sababu imekuwa vigumu sana kijisimamia.
Lakini kinachonipa hamasa zaidi ni kufanya watu wahisi vizuri na ngozi zao. Hivyo basi kupoteza nywele nyusi zangu kumekuwa mapito magumu sana.
Sasa hivi nalazimika kujirembesha zaidi ili nionekane kama mwanadamu.
Sio tu kwamba mimi ni mama niliyepata mtoto karibuni ninayepigana na hisa zangu za kutaka kuwa vile nilivyokuwa kabla ya kuwa mjamzito, lakini sasa hivi mengi yamebadilika maishani mwangu.
Kwanza kabisa niliona uvimbe mnamo mwezi Mei nilipokuwa ninaoga. Kisha ukawa uko tu na hapo ndio nilipoanza kujiuliza maswali.
Baada ya siku chache nikaamua kumuona Lakini bahati mbaya kwasababu ya Covid-19 nilipoenda hospitali daktati alikuwa amevaa mavazi rasmi ya kujikinga na ikawa vigumu kwake kunifanyia vipimo kimamilifu.
Chanzo cha picha, INSTAGRAM / EMMYRHIANNON
Alinipa ushauri wa kuweka majani ya kabeji la baridi kifuani na kusema kuwa uvimbe umesababishwa na mabadiliko ya homoni kutokana na ujauzito.
Nikaondoka nikiwa nimeamini ushauri wa mtaalamu wangu.
Lakini baada ya wiki tano uvimbe huo ulikuwa umetanda hadi eneo zima la titi.
Ukawa unakua kweli na kulazimika kumuona daktari tena.
Baada ya kuona kuna kitu ambacho hakiko sawa, wakaamua kupiga picha mkono wangu wote pamoja na sehemu yake ya chini
Wakati huo nikiwa na ujauzito wa miezi 35, nikabaini kwamba nina saratani ya matiti.
Nilipata na mshtuko kweli.
Chanzo cha picha, INSTAGRAM / EMMYRHIANNON
Binti yangu, Brodie- Rey alizaliwa mapema kwa wiki tatu kupitia maji ua uchungu na pia nilifanikiwa kumnyonyesha mara moja tu.
Lakini siku ya pili madaktari walinipa matibabu ya kuzuia maziwa kutoka na sikuweza tena kumnyonyesha baada ya hapo.
Nilimaliza matibabu ya kemikali hivi karibuni na sasa naendelea kupata afueni nyumbani.
Niliarifiwa ratiba yangu ya matibabu baada ya mtoto kuzaliwa na kufahamishwa kuwa sitaweza tena kumnyonyesha.
Pia nilipewa dawa za kufanya hedhi kukoma ili kulinda mayai ya uzazi yasiathirike kutokana na  tiba ya kemikali.
Na ikiwa mayai yangu ya uzazi hayatafufuka huenda nikapoteza uwezo wangu wa kuuza.
Kwa sasa hivi, pia najitahidi kutojiangalia kwenye kioo.
Lakini licha ya hayo yote kila ninapomuangalia mtoto wangu, huwa najiona mwenye bahati pamoja na jamii inayonizunguka ambayo imekuwa ikinipa msaada wa kipekee kwa kuniunga mkono."
Nec yakijibu chadema juu ya zabuni za makaratasi ya kupigia kura - bbc swahili,
Mwanamume aambukizwa corona mara ya pili - kwanini maambukizi ya pili ni hatari zaidi? - bbc news swahili,"Chanzo cha picha, Getty Images
Mwanaume mmoja nchini Marekani amepata maambukizi mara ya pili, huku kuugua kwake mara ya pili ku kiwa kwa hatari zaidi  kuliko alipopata maambukizi mara ya kwanza, madaktari wameripoti.
Mtu huyo mwenye miaka 25 alihitaji tiba ya hospitalini baada ya mapafu yake kushindwa kupata hewa ya oksijeni ya kutosha ndani ya mwili wake.
Maambukizi ya mara ya pili yameendelea kuwa nadra kutokea na sasa mwanaume huyo amepona.
Lakini utafiti katika idara ya magonjwa ya kuambukiza ya Lancet,  unatoa maswali  kwamba ni kwa kiasi gani  kinga inaweza kujengwa kutokana na virusi hivyo.
Mwanaume huyo mkazi wa mji wa Nevada hakuwa na maradhi yoyote ya kiafya yaliyokuwa yakifahamika au changamoto za kinga ambazo zingemfanya mwili wake kushindwa kupambana na ugonjwa wa Covid-19.
•  25 Machi - Wimbi la kwanza la dalili ikiwemo maumivu ya koo, kukohoa, maumivu ya kichwa, kuharisha na kichefuchefu.
•  18 Aprili - Alipimwa na kukutwa na maambukizi kwa mara ya kwanza.
•  27 Aprili - Dalili za awali ziliondoka
•  9 na 26 mwezi Mei- Alipimwa na kukutwa hana ugonjwa wa Covid-19 kwa nyakati mbili tofauti.
•   28 Mei - Alianza kupata tena dalili za maambukizi, awamu hii ikiwemo  homa, maumivu ya kichwa, kizunguzungu, kikohozi, kichefuchefu na kuharisha.
•  5 Juni - Alipimwa na kukutwa na maambukizi kwa mara ya pili , na kiasi kidogo cha hewa ya oksijeni kwenye damu huku akiwa na shida ya kupumua.
Wanasayansi wanasema mgonjwa huyo alikutwa na virusi vya corona mara mbili na si kuwa kwamba awali hakupona kisha ugonjwa ukajionesha tena.
Tofauti ya kipimo cha kijenetiki kilichochukuliwa wakati wa dalili za kwanza na za mara ya pili kinaonesha kuthibitisha kuwa sababu za maambukizi ni tofauti.
''Tulichogundua kinaashiria kuwa maambukizi ya awali si lazima yakukinge dhidi ya maambukizi mengine siku za usoni,'' allisema Dkt Mark Pandori wa Chuo Kikuu cha Nevanda.
''Uwezekano wa kuambukizwa tena kunaweza kuwa na athari kwa kuelewa kuhusu kinga itokanayo na kuugua Covid-19''.
Amesema watu wanaopona wanapaswa kuendelea kufuata masharti kama ya kutotangamana, kuvaa barakoa na kunawa mikono mara kwa mara na maji tiririka.
Wanasayansi bado wanatafiti kujua suala la virusi vya corona na kinga.
Kuna mtu yeyote huwa na kinga? Hata kwa wale wasio na dalili kali? Ni kwa muda gani kinga hiyo itadumu?
Haya ni maswali muhimu ili kuelewa namna gani virusi vitatuathiri kwa muda mrefu na vinaweza kuwa chachu ya mchakato wa kupata chanjo .
Mpaka sasa maambukizi ya mara ya pili yanaonekana kuwa nadra -kumekuwa na mifano michache kati ya maambukizi ya watu milioni 37 yaliyothibitishwa.
Ripoti huko Hong Kong, Ubelgiji na Uholanzi zinasema kuwa hakukuwa na maambukizi mengine kuliko ya kwanza, nchini Ecuador kulikuwa na maambukizi ya mara ya pili yaliyokuwa mabaya zaidi kuliko awali lakini hayakuhitaji tiba ya hospitali, sambamba na Marekani hali ilikuwa hivyohivyo.
Hata hivyo, ni mapema kwa janga hili, na historia ya aina nyingine ya magonjwa yanayosababishwa na virusi vya corona kusema kuwa janga limepungua.
Wakati nchi kadhaa zikikabiliwa na wimbi la pili la virusi hivyo, tunaweza kupata majibu sahihi.Eneo hatari zaidi kwa wanawake"
Virusi vya corona: utafiti wasema virusi hivyo vimebainika kuishi kwa siku 28 - bbc news swahili,"Chanzo cha picha, Getty Images
Virusi vinavyosababisha ugonjwa wa Covid 19 vinaweza kubaki kwenye vitu kama fedha za karatasi, vioo vya simu na kwenye chuma kisichoshika kutu kwa siku 28, watafiti wameeleza.
Matokeo hayo ya shirika la kisayansi la taifa nchini Australia yanasema kuwa virusi vya SARS-Cov-2 vinaweza kuishi kwa muda mrefu zaidi kuliko ilivyofikiriwa.
Hatahivyo, jaribio hilo lilifanyika katika mazingira ya giza kwani mwanga wa UV tayari ulishaonesha kuua virusi.
Baadhi ya wataalamu wameonesha mashaka kuhusu tishio la maambukizi kupitia vitu hivyo katika maisha ya kawaida.
Virusi vya corona huambukiza watu wanapokohoa , kupiga chafya au kuzungumza.
Lakini pia kuna ushahidi kuwa virusi vinaweza kusambazwa kwa chembechembe zilizo kwenye hewa. Pia inawezekana kuwa mtu anaweza kupata maambukizi kwa kugusa vitu au maeneo yenye virusi kama chuma au plastiki kwa mujibu wa vituo vya kudhibiti  magonjwa vya nchini Marekani.
Majaribio ya maabara awali yalibaini kuwa SARS-Cov-2 vinaweza kuishi  kwa siku mbili mpaka tatu kwenye fedha za karatasi  na kioo, na mpaka siku sita kwenye plastiki na chuma kisichoshika kutu, ingawa matokeo yanatofautiana.
Hatahivyo, utafiti wa shirika la Australia CSIRO ulibaini kuwa virusi ni ''imara sana'' vinaishi kwa  siku 28 kwenye maeneo yasiyo magumu kama kioo cha simu, fedha za karatasi na plastiki , pale vinapowekwa kwenye mazingira ya nyuzi joto 20C na kwenye giza.
Kwa ulinganisho, virusi vinavyosababisha mafua  vinaweza kuishi kwenye mazingira  kama hayo kwa siku 17.
Utafiti huo, uliochapishwa katika Jarida la linaloeleza masuala ya stadi za virusi, pia uligundua SARS-Cov-2 viliishi kwa muda mfupi kwenye mazingira ya joto kuliko kwenye mazingira ya baridi viliacha kuambukiza ndani ya saa 24 kwa 40C vilipokuwa kwenye vitu vilevile.
Pia vilikaa kwa muda mrefu kwenye nyuso laini, zisizo za ngozi kuliko kwenye vifaa kama kitambaa, ambapo iligundulika kuwa hakibebi  virusi vyovyote vya maambukizi siku 14 zilizopita.
Profesa Ron Eccles, Mkurugenzi wa zamani wa kituo kinachotafiti maradhi ya mafua katika Chuo kikuu cha Cardiff , amekosoa utafiti  na kusema kuwa kusema kuwa virusi vinaweza kuishi hai kwa siku 28 ''ni kusababisha hofu isiyo ya lazima kwa Umma''.
""Virusi huenea kwenye nyuso kutoka kwenye kamasi kwenye kikohozi na kupiga chafya na vidole vichafu na utafiti huu haukutumia kamasi mpya ya binadamu kama chanzo cha kueneza virusi,"" alisema.
''Kwa maoni yangu virusi vinaishi kwa saa kadhaa kwenye kamasi kwenye vitu kuliko siku kadhaa.''
Katika jarida lililochapishwa na Lancet mwezi Julai, Emanuel Goldman, Profesa wa stadi za vijidudu katika chuo cha Rutgers alisema '' nafasi ya maambukizi kupitia vitu mbalimbali ni ndogo mno''.
Alisema tafiti  ambazo zilisema kuna hatari kubwa zilikuwa zimeundwa kwa ''kutokuwepo mazingira halisi ya maisha''. ""kufanana kidogo na hali halisi za maisha"".
Juma lililopita Profesa wa masuala ya dawa katika Chuo Kikuu cha Carlifonia  Monica Gandhi alisema kuwa virusi vya corona havisambai kupitia vitu kama noti na maeneo mengine."
Virusi vya corona: fahamu kwanini afrika haikuathirika sana na virusi vya corona ikilinganishwa na maeneo mengine - bbc news swahili,"Chanzo cha picha, Getty Images
Nchi nyingi za Afrika zimesifiwa kwa kuzuia kusambaa kwa virusi vya corona licha ya mifumo ya afya katika baadhi ya nchi hizo kuwa mbaya.
Bara hilo lenye idadi ya watu zaidi ya bilioni moja,lina watu milioni 1.5 amber wamethibitishwa kuwa na virusi vya corona, kwa mujibu wa data iliyokusanywa na Chuo Kikuu cha John Hopkins University.
Afrika iliandikisha vifo karibu  37,000 ikilinganinshwa na karibu vifo vya watu 58,000 Amerika, watu 230,000 barani Ulaya na 205,000 barani Asia.
Idadi ambayo ni ya chini kuliko za Ulaya, Asia au Amerika, huku visa vya maambukizi vikiendelea kupungua.
""Takwimu ya vifo vinavyotokana na ugonjwa wa Covid-19 barani Afrika zinaashiria kuwa havijaathiri sana watu katika bara hilo,""  kulingana na utafiti wa pamoja uliofanywa kubaini jinsi mataifa yalivyoshughulikia janga la corona PERC, ulioleta pamoja mashirika kadhaa ya kibinafsi na ya umma.
Viwango vya chini vya upimaji wa watu katika baadhi ya nchi za Afrika unaendelea kuwa kikwazo katika juhudi za kukabiliana na janga la corona huku idadi kubwa ya vifo vinavyotokana na Covid-19 vikikosa kunakiliwa, alisema Dk John Nkengasong, Mkuu wa Afrika wa Kituo cha Kudhibiti na Kuzuia Magonjwa (Africa CDC).
Kwa hivyo ni zipi baadhi ya sababu zilizofanya Afrika kuwa na viwango vya chini ya vifo vya corona?
Chanzo cha picha, Getty Images
Kisa cha kwanza cha maambukizi ya virusi vya corona katika bara la Afrika kilithibitishwa nchini Misri Februari 14.
Kulikuwa na hofu virusi hivyo vipya huenda vikaathiri watu vibaya kutokana na mifumo duni ya afya katika nchi nyingi barani humo.
Hatahivyo, nchi za Afrika zilichukua hatua za dharura kudhibiti virusi kuenea kwa haraka.
Muongozo wa afya ya umma - ikiwa ni pamoja na kutosalimiana kwa mikono, kunawa mikono mara kwa mara, watu kutokaribiana na kuvaa barakoa- ulibuniwa.
Baadhi ya nchi kama vile -Lesotho ilianza kuchukua hatua ya kuzuia maambukizi hata kabla ya mtu yeyeyote kuthibitishwa kuwa na virusi vya corona.
Ilitangaza hali ya dharura na kufunga shule zote Machi 18, na kuweka amri ya kutotoka nje kwa kwa wiki tatu na siku 10 baadaye kama hatua ya kushirikiana na nchi zingine za Afrika katika juhudi za kukabiliana na jana la corona
Lakini amri ya kutotoka nje ilipoondolewa mapema mwezi Mei - Lesotho ikatangaza mgonjwa wake wa kwanza wa corona.
Nchi hiyo ambayo ina watu zaidi ya milioni mbili kufikia sasa, imethibitisha kuwa na watu 1,700 walioambukizwa virusi huku watu 40 wakifariki kutokana na ungojwa wa Covid-19.
Utafiti uliofanywa na PERC katika nchi 18 mwezi Agosti PERC, unaonesha msaada wa umma kwa hatua za usalama ulikuwa - huku asilimia 85 ya walioshiriki utafiti huo wakisema kuwa walivalia barakoa  wiki iliyotangulia.
""Kutokana na utekelezaji wa muongozo wa afya ya umma na msaada wa kijamii, nchi wanachama wa muungano wa Afrika zilifanikiwa kudhibiti virusi vya corona kati ya mwezi Machi na Mei,"" ripoti ilisema.
Pia uliongezea kwamba "" kulegezwa kiasi kwa [masharti] katika miezi ya  Juni na Julai kulishabikiana na ongezeko la viwango vya maambukizi ya virusi vilivyoripotiwa katika nchi tofauti barani Afrika"".
Kutoka wakati huo, viwango vya maambukizi na idadi ya vifo vimeonekana kushuka katika bara hilo, hali ambayo inahusishwa msimu wa baridi kali.
Kutekelezwa kwa masharti ya kudhibiti maambukizi ya virusi vya corona kulikuja na changamoto zake. Watu walipoteza ajira kwa kiwango kikubwa.
Afrika Kusini ambayo ni moja ya nchi iliyoweka masharti makali duniani- Jumla ya ajira milioni 2.2 zilipotezwa nusu ya kwanza ya mwaka.
Nchi kadhaa zimelazimika kufungua chumi zao licha ya idadi ya maambukizi bado kuwa juu kuliko ilivyokuwa kabla ya kutolewa kwa amri ya kutotoka nje.
Kulingana na ripoti ya PERC, watu walikuwa na maoni mseto kuhusu hatua ya nchi kurejelea shughuli za kiuchumi - Watu sita kati ya kumi walitaka uchumi ufunguliwe na wanaamini hatari ya kupata maambukizi itakuwa chini ikiwa watu watazingatia muongozo wa afya ya umma utazingatiwa.
Hata hivyo, watu saba kati ya kumi wanafikiria kurejelea kwa hali ya kawaidi kunawatia hofu.
Chanzo cha picha, Getty Images
Nchi nyingi za Afrika zina idadi kubwa ya vijana kuliko wazee hali ambayo  huenda imechangia pakubwa kudhibiti maambukizo ya Covid-19.
Kimataifa, watu wengi waliofariki kutokana na corona wana miaka 80, wakati Afrika ina idadi kubwa ya vijana walio na miaka 19, kwa mujibu wa data za Umoja wa Mataifa.
''Janga hilo halijaathiri watu walio na umri mdogo…karibu asilimia 91 ya maambukizo ya virusi katika eneo la kusini mwa Jangwa la Corona ilikuwa ni ya watu walio chini ya miaka 60 na zaidi ya asilimia 80 ni ya wale ambeo hawaoneshi dalili'', limesema Shirika la Afrya Duniani (WHO).
Chanzo cha picha, Getty Images
Tuna [karibu asilimia tatu ya watu walio na zaidi ya miaka 65 barani Afrika"" alisema Dkt Matshidiso Moeti, Mkuu wa WHO Afrika.
Ikilinganishwa na Ulaya, Amerika Kaskazini na nchi tajiri za bara Asia zilizo na idadi kubwa ya wazee.
""Moja ya sababu iliyochangia idadi kubwa ya maambukizo ya virusi vya corona katika nchi  za Magharibi ni kwamba wazee walikuwa wanaishi katika makazi maalumu na suala hilo lilisababisha virusi kusambaa kwa kasi ,"" Dkt Moeti aliongeza.
Makazi kama halo ni nadra sana kupatikana katika nchi nyingi za Afrika, ambako wazee huishi maeneo ya vijijini.
Ni kawaida katika nchi nyingi za  Afrika watu kurudi nyumbani kwao vijijini wanapostaafu kazi katika maeneo ya mijini
Utafiti uliofanywa na Chuo Kikuu cha Maryland nchini Marekani  ulibaini uhusiano uliopo kati ya hali ya hewa na kusambaa kwa maambukizo ya ugonjwa wa Covid-19.
Chanzo cha picha, Getty Images
""Tulichunguza  mambo ya awali [wa virusi] katika miji  50 duniani.  Na tulibaini kuwa virusi vilisambaa kwa urahisi katika maeneo yaliyokuwa na viwango vya chini vya joto"" alisema Mohammad Sajadi, mtafiti mkuu.
""Sio kwamba virusi havisambai katika mazingira mengine yaliyo na hali ya joto tofauti - lakini virusi vinasambaa kwa haraka viwango vya joto vikishuka.""
media captionCoronavirus in Africa: How to save water so you can wash your hands
Viwango vya maabukizi viliongezeka kwa kasi nchini Afrika Kusini msimu wa baridi kali.
Lakini hali ya hews ilipobadilika, idadi ya watu walioambukizwa virusi vilishuka, hali iliyobadili mtazamo wa bara, kwasababu Afrika Kusini inachangia karibu nusu ya  idadi ya maambukizi na vifo ya corona barani Afrika.
5: Mifumo mizuri ya afya ya jamii
Janga la Covid- 19 lilikuja wakati ambapo Jamhuri ya Kidemokrasia ya Congo ilikuwa bado inashughulikia mlipuko mkubwa wa ugonjwa wa Ebola.
Nchi jirani zilikuwa zimeweka mikakati kabambe ya kujikinga dhidi ya maambukizi kwa kufanya uchunguzi wa afya kwa wasafiri hasa wanaoshukiwa kuwa na Ebola, hali ambayo ilikuwa rahisi kujumuisha Covid-19
Chanzo cha picha, Getty Images
Nchi kadhaa za Afrika Magharibi - ambazo zilikuwa zikikabiliana na mlipuko wa ugonjwa wa Ebola kutoka mwaka 2013-16 - pia zilikuwa zimepata uelewa wa jinsi ya kuzuia Covid-19, ikiwa ni pamoja na kuwatenga watu walioambukizwa, Kando na hilo  wahudumu wa afya nchini Nigeria, ambao walikuwa wakizunguka vijijini kuwapa watoto chanjo ya polio walichukua nafasi hiyo kuelimisha Jamii kuhusu ugonjwa mpya wa corona.
Kwa hivyo, japo miundo mbinu katika nchini nyingi za Afrika haijaimarika ikilinganishwa na maeneo mengine duniani, nguvu ya bara hilo iko katika mifumo yake ya afya ya jamii inapoyopambana na kuwapa usalama watu wake licha ya changamoto zilizopo.
Licha ya juhudi hizo nchi za Afrika hazistahili kurudi nyuma katika mapambano dhidi ya  corona."
Virusi vya corona: mshauri wa ikulu ya whitehouse aambukizwa huku viongozi wa kijeshi wakijiweka karantini - bbc news swahili,"Chanzo cha picha, Reuters
Ugonjwa wa Covid-19 unaendelea kusambaa miongoni mwa wandani wa Rais wa Marekani Donald Trump, huku mshauri wa Ikulu ya White House Stephen Miller na afisa wa  jeshi wa ngazi ya juu wakithibitishwa kuwa na virusi vya corona.
Bw. Miller, ambaye alikuwa amejitenga kwa situ tano, amethibitisha kuwa na virusi hivyo Jumanne.
Jenerali wa ngazi ya juu wa jeshi la Marekani Mark Milley na viongozi wangine wa kijeshi pia wamewekwa karantini baada afisa wa ulinzi wa pwani Admiral Charles Ray kupatikana na corona.
Maaafisa wengine wamejitenga ""kama hatua ya kujilinda"".
Katika taarifa, Bw. Miller alisema matokeo ya uchunguzi wake ""yamekuwa yakionesha hana kila siku"" hadi Jumanne, akiongeza kuwa sasa yuko karantini.
Mke wake, Katie Miller, ambaye ni msemaji wa Makamu wa Rais Mike Pence, aliambukizwa virusi hivyo mwezi Mei lakini akapona baadae.
Mwezi Julai, Bibi yake Bw Miller mwenye ummri wa miaka 97, Ruth Glosser, aliripotiwa kufariki dunia kutokana na changamoto za kiafya zilizosababishwa na ugonjwa wa Covid-19.
Ikulu ya White House ilikanusha madai kwamba virusi vya corona vilisababisha kifo cha Bi Glosser, ikisema Katika taarifa kwamba ""alipumzika kwa amani kutokana na uzee"".
Lakini mjomba wa Bw. Miller alitoa cheti cha kifo kilichoonesha ""tatizo la kupumua"" na Covid-19 kama ""hali iliyochangia"" kifo cha Bi Glosser.
Bw.  Miller - ambaye huandika hotuba za rais - anajulikana kwa misimamo yake mikali kuhusu masuala ya uhamiaji.
Admirali Ray, naibu kamanda wa kikosi cha jeshi la wanamaji nchini Marekani, anasemekana kuonesha dalili za corona.
Licha ya maafisa waliohudhuria mkutano na Adm Ray wiki iliyopita kuwekwa karantini, hakuna hata mmoja aliyepatikana na virusi au kuonesha dalili, Pentagon ilisema.
Haijabainika jinsi Adm Ray alivyoambukizwa. Alihudhuria mkutano wa White House karibu siku 10 zilizopita lakini haijulikani kama alipata virusi hivyo Ikulu au ama mahali kwingine, maafisa waliambia shirika la habari la Associated Press.
Bw. Trump na maafisa wengine wa White House walipatikana na virusi vya corona hivi karibuni.
Walinzi wa pwani walisema katika taarifa yao kwamba Adm Ray alipatikana na virusi vya corona siku ya Jumatatu na kwamba sasa amejitenga nyumbani. Iliongeza kuwa afisa yeyote aliyekuwa karibu naye pia atawekwa karantini.
Kituo cha habari cha CBS kiliripoti karibu maafisa wote wakuu wa ofisi ya utumishi wa umma - kitengo ambacho kinajumuisha maafisa wa ngazi ya juu jeshini na  maafisa wanaomshauri rais wa Marekani - waliwekwa karantini baada ya kuhudhuria mkutano na Adm Ray wiki iliyopita.
Chanzo cha picha, EPA
Msemaji wa Pentagon Jonathan Hoffman amewaambia wanahabari kwamba ""hakuna mabadiliko yaliyofanywa au maandalizi ya kufanya mabadliko katika uongozi wa majeshi ya Marekani.""
""Maafisa wakuu wa jeshi wana uwezo wa kufanya kazi kutoka mahali pengine,"" alisema.
Pentagon kwa sasa inaendelea na shughuli ya kuwasaka watu waliotangamana katika mkutano wa wiki iliyopita .
Huku hayo yakijiri, tangu Rais Trump alipopatikana na virusi vya corona wiki iliyopita, maafisa wakuu wa Republican na wandani wake wengine wa karibu wamethibitishwa kuambukizwa virusi.
Miongozni mwao mke wa  rais Melania Trump, mshauri wake Hope Hicks, na maseneta kadhaa wa chama cha Republican.
Msemaji wa habari Kayleigh McEnany pia alipatikana na virusi vya corona Jumatatu wiki hii na maafisa wengine katika ofisi yake - Chad Gilmartin, Karoline Leavitt na Jalen Drummond - pia wamethibitishwa kuwa na virusi.
Bi McEnany alionekana akizungumza na wanahabari bila ya kuwa na barakoa siku ya Jumapili lakini wanahabari hao wameorodheshwa kuwa watu waliotangamana naye, kwa mujibu wa kitengo cha afya cha Ikulu ya White House
Chanzo cha picha, UNITED STATES COAST GUARD"
Zitto kabwe: rais magufuli ampigia simu na kumpa pole kiongozi wa act wazalendo - bbc news swahili,"Kiongozi wa chama cha upinzani cha ACT-wazalendo, Zitto Kabwe aliyehusika katika ajali ya barabarani siku ya Jumanne akiwa na wenzake wanne amesema anaendelea kupata nafuu.
Kupitia ujumbe alioandika kwenye mtandao wake wa Twitter Bw. Zitto alisema: ''Ninaendelea vizuri. Ilikuwa ajali mbaya sana. Namshukuru Allah kwa kutuponya. Shukran Wahudumu wa Kituo cha Afya Kalya, licha ya changamoto, Huduma ya kwanza imetusaidia. Shukran Madaktari na Wahudumu Hospitali ya Maweni Kigoma. Mimi na wenzangu, mpaka sasa, ni wazima.''
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Kiongozi huyo na wenzake wanne walipata ajali, jimboni Kigoma Kusini, Magharibi mwa Tanzania.
Kwa mujibu wa Naibu Katibu Mkuu wa chama hicho upande wa bara, Joran Bashange, ajali hiyo ilitokea akiwa kwenye shughuli za kampeni, akitoka katika eneo la kata ya Kalya kuelekea Lukoma.
''Gari lake liligongwa nyuma kisha likapoteza mwelekeo na kupinduka zaidi ya mara mbili.''
Imeelezwa kuwa gari lake lilikuwa na abiria watano ambao wote wako salama, lakini wamepata maumivu na majeraha.
''Wamekwishapata huduma ya kwanza, na chama kimechukua hatua za kukodisha ndege kutoka Kigoma kwenda Dar es Salaam kwa matibabu zaidi.
Akizungumza na BBC,siku ya Jumanne Afisa habari wa chama hicho Arodia Peter amesema bado chama hakijapata taarifa rasmi kama Zitto ameshawasili Dar es Salaam.
Tayari rais John Pombe Magufuli amepigia simu na kumpa pole Mheshimiwa Zitto Zuberi Kabwe kwa mujibu wa ujumbe uliochapishwa na mkurugenzi wa mawasiliano ya rais Gerson Msigwa.
Kulingana na Msigwa Magufuli amemuombea heri ili apone haraka  na pia akawashukuru madaktari na wauguzi wa kituo cha afya cha kalya  na hopsitali ya mawezini kwamatibabu waliompa.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 2
Haipatikani tena"
Virusi vya corona: mkuu wa who ana matumaini kuwa chanjo itapatikana mwishoni mwa 2020 - bbc news swahili,"Chanzo cha picha, Reuters
Kuna matumaini kwamba chanjo yenye ufanisi dhidi ya virusi vya corona itakuwa tayari mwishoni mwa mwaka huu, Mkuu wa Shirika la Afya Ulimwenguni (WHO) amesema.
Mkurugenzi Mtendaji wa WHO Dkt Tedros Adhanom Ghebreyesus amesema ulimwengu unahitaji kutumia ""rasilimali zote zilizopo"" kumaliza ugonjwa huo, ikiwemo  kupata chanjo.
""Kuna matumaini mwishoni mwa mwaka huu kwamba tunaweza kuwa na chanjo, kuna matumaini ,"" Dkt Tedros alisema Jumanne mwishoni mwa mkutano wa siku mbili wa bodi kuu ya WHO.
Hivi sasa, kuna karibu chanjo 40 tofauti kwenye majaribio  - pamoja na ile inayotengenezwa na Chuo Kikuu cha Oxford ambayo tayari iko katika hatua ya juu ya majaribio.
Lakini Dkt Tedros hakufafanua ni chanjo gani ambayo alidhani itapatikana mwishoni mwa mwaka.
Mpango wa WHO unakusudia kuzipa nchi fursa sawa za chanjo tisa, mara tu wanapopewa leseni na kupitishwa.
Hatahivyo, wanasayansi wameonya kuwa chanjo haitarudisha maisha kuwa ya kawaida kama ilivyozoeleka, kwani inaweza kuchukua miezi kuzalishwa, kusambazwa na kusimamiwa kwa kiwango kikubwa.
Kwa nini chanjo ya virusi vya corona ni muhimu?
Virusi husambaa kirahisi, na watu wengi duniani wako hatarini kupata maambukizi. Chanjo itatoa kinga kwa kuimarisha mfumo wa kinga utakaowezesha kupambana na virusi hivyo kutougua.
Hatua hii itafanya kuondolewa kwa amri za marufuku ya kutotoka nje, na kulegezwa kwa masharti ya kutochangamana.
Lini tutakuwa na chanjo?
Chanjo kawaida inaweza kuchukua miaka, kama sio miongo, kuitengeneza. Watafiti wanatarajia kufanikiwa katika miezi michache tu.
Wataalamu wengi wanafikiri chanjo itapatikana kwa kiasi kikubwa katikati ya mwaka 20121, karibu miezi 12-18.
Ni hatua kubwa sana kupigwa kisayanzi, lakini hakuna hakikisho kuwa itafanya kazi.
Lakini wanasayansi wana matumaini kwamba, ikiwa majaribio yatafanikiwa, basi idadi ndogo ya watu - kama wafanyakazi wa huduma ya afya - wanaweza kupewa chanjo kabla ya mwisho wa mwaka huu.
Ikumbukwe kwamba virusi vinne vya corona tayari huzunguka miongoni mwa binadamu. Husababisha dalili za kawaida za mafua na hatuna chanjo kwa virusi hivyo mpaka sasa."
Rais trump apuuzilia mbali virusi vya corona baada ya kutoka hospitali - bbc news swahili,"Rais wa Marekani  Donald Trump amerejea kwa kishindo katika Ikulu ya White House kuendelea na tiba ya virusi vya corona baada ya kulazwa hospitali kwa siku tatu.
Rais alitoa barakoa yake katoka roshani ya White House, ambako wafanyakazi kadhaa na washauri wake walipatikana na virusi hivi karibuni.
""Najihisi vyema sana!"" Bw. Trump awali aliandika katika Twitter yake.""Usiogope Covid. Usiache itawale maisha yako.""
Zaidi ya watu milioni 7.4 wamethibitishwa kuwa na ugonjwa wa  Covid-19 nchini Marekani. Virusi vya ugonjwa huo vimewaua takriban Wamarekani 210,000.
Maswali bado yanaibuliwa kuhusu ugonjwa wa Bw. Trump baada taarifa kinzani kutolewa wikendi iliyopoti kuhusu hali yake. Ukubwa wa mlipuko wa virusi katika Ikulu ya White House bado unaendelea kuwa kitendawili.
Akiwa amevalia suti , tai na barakoa, Bw.Trump alitoka nje ya Hospitali ya kitaifa ya kijeshi ya Walter Reed mjini Washington DC Jumatatu usiku akikunja ngumi na kuinua mkono juu.
Asanteni sana,"" alisema, akipuuza maswali kutoka kwa wanahabari, akiwemo mmoja aliyemuuliza: ""Una uhakika hutasambaza virusi bila kujua bwana Rais?""
Baada ya safari fupi ya helikopta, Bw.Trump alipigwa picha akiwa peke yake kwenye roshani ya Truman katika Ikulu ya White House. Alivua barakoa, kisha akainua juu kidole gumba na baadae kupiga saluti ya mtindo wa kijeshi.
Saa chache baadae, aliweka ujumbe kwenye Twitter kama ishara kwamba anajiandaa kurejea kwenye msururu wa kampeni.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Muda mfupi kabla ya kuondoka hospitali, aliandika ujumbe kwenye Twitter yake na  kusema: ""Nitarudi kwe kampeni hivi karibuni!!! Taarifa feki zinaonesha kura feki za maoni.""
Bw.Trump anagombea muhula wa pili madarakani na atakabiliana na  mpinzani wake wa chama cha Democratic Joe Biden chini ya mwezi mmoja katika uchaguzi mkuu wa urais.
Akiwahusia Wamarekani wasiogope ugonjwa wa corona katika ujumbe wake wa awali kwenye Twitter siku ya Jumatatu, Bw. Trump aliongezea kusema: ""Utawala wa Trump, umetengeza dawa na kujifunza mengi. Najihisi vyema zaidi kuliko miaka 20 iliyopita!!""
Dakari wa White House Navy Cdr Sean Conley, siku ya Jumatatu alisema Bw. Trump ""huenda hajapona kabisa"".
Lakini alisema madaktari wake wamekubaliana kuwa rais anaendelea kupata nafuu na ""tunaunga mkono kurejea kwake salama nyumbani, ambako atapewa uangalizi wa hali ya juu wa kimatibabu wakati wote"".
Dkt Conley alikataa kujibu maswali kuhusu ni lini Bw. Trump alipokea matokeo ya kuonesha hana virusi au alifanyiwa tiba maalum. Alisema hatatoa maelezo zaidi kuhusu uchunguzi wa matibabu ya rais akitumia sheria ya faragha ya mgonjwa.
Daktari wa White House alithibitisha kuwa Bw. Trump anatumia tiba ya dexamethasone na kwamba anapewa dozi tatu ya dawa ya remdesivir. Alikuwa apewe dozi nyingine kabla ya kuondoka hospitali kurejea White House.
Alipoulizwa ikiwa ni salama kwa  Bw. Trump kusafiri kwenda kwa shughuli za kampeni, Dk Conley alisema: ""Tutaona.""
Pia alieleze hofu yake binafsi kwamba huenda aliambukizwa virusi alipokuwa ndani ya ndege ya Air Force One.
Lakini kundi la madaktari wa Bw. Trump limesisitiza mara kwa mara jinsi hali ya afya ya rais inavyoendelea kuimarika, katika mazungumzo na wanahabari siku ya Jumatatu.
""Tuna matumaini makubwa,"" Dk Conley alisema, akiongeza kuwa Bw. Trump alipata tuba mapema.
""Ikiwa tutafanikiwa kuendelea kuwa naye hivi hadi Jumatatu [wiki ijayo] siku chache zilizosalia ni kuhakikisha tu yuoko sawa kabla ya kukamilisha tiba yake nasi tuvute pumzi.""
Kutolewa kwa rais hospitali kunakuja wakati ambapo visa zaidi vya maambukizi vimeripotiwa miongoni mwa wafanyakazi wa White House.
Waziri wa Habari Kayleigh McEnany ni afisa wa ngazi ya juu wa karibu na rais kupatikana na virus via corona siku ya Jumatatu.
Vyombo vya Habari nchini Marekani vimeripoti kuwa wasaidizi wengine wawili wa waziri wa habari.
Bi McEnany alionekana akizungumza na wanahabari  akiwa hajavalia barakoa siku ya Jumapili lakini amesema wanahapari hao wameorodheshwa na kitengo cha afya cha White House kama watu waliotangamana naye.
Washauri wakuu wa mke wa rais, Melania Trump, na Maseneta watatu wa  Republican pia wamethibitishwa kuwaitiani na virus via corona.
Mke wa Trump, mwenye na umri wa miaka 50, amewekwa karantini White House, aliandika katika twitter yake: najihidi vyema [na] nitaendelea kupumzika nyumbani.
Karibu maafisa 12 wa ngazi ya juu waliotangamana na  rais Trump wamethibitishwa kuwa na virusi vya corona, wakiwamo pia maafisa wa ngazi ya chini.
Baadhi ya watu waliopatikana na virusi ni wale waliotangamana kwa karibu na Bw.
Trump walipohudhuria mkutano ndani ya White House mwezi Septemba tarehe 26. Mkutano huo unasadikiwa kuwa chimbuko la ""mlipuko wa virusi"" .
Ikulu ya White House haijatoa oradea kamili inayoonesha ni wafanyakai wangapi wamepatikana na virusi tangu Bw. Trump alipothibitishwa kuwa na corona.
Mtu wa hivi katibuni kupatikana na virusi alikuwa amehudhuria mkutano huo ambao rais alitumia kumtangaza mteuzi wake katika Mahakama ya juu zaidi nchini Marekani ni kiongozi mmoja wa kidini.
Kabla ya kuhudhuria  mkutano huo wa White House, Mchungaji Greg Laurie piaalikuwa na Makamu wa Rais wa Marekani Mike Pence katika matembezi ya maombi katika eneo la Washington DC."
Kilio ni tiba ya msongo wa mawazo - bbc news swahili,"Rui-katsu maana yake ni 'kutafuta machozi'. Hii ni huduma inayotoa msaada na eneo salama kwa ajili ya watu kulia.
Inadaiwa kuwa kulia kunaondoa msongo wa mawazo  na kuwasaidia wale wanaopata tabu kueleza hisia zao hasa kutokana na unyanyapaa.
Yoshida ni mwalimu wa machozi anaamini machozi yana nguvu kubwa ya kuponya."
Wataalamu waonya matumizi ya limau kusafisha sehemu za siri ni hatari - bbc news swahili,"Chanzo cha picha, Getty Images
Sehemu ya siri ya wanawake ni kiungo hatari sana ambacho kinahitaji kupewa uangalizi maalum.
Ni sehemu inayohitajika kusafishwa kwa umakini kwasababu magonjwa husambaa kwa haraka na kwa njia rahisi.
Wazazi na mababu zetu walikuwa wakisema vitu kama ndimu zinastahili kutumiwa kusafisha uke ili kuepusha harufu mbaya na magonjwa.
Hata hive kiutokana na sayansi, viungo maalum ambavyo havina madhara vimebuniwa ili kutumiwa kusafisha uke na mfumo wa uzazi, kwa mujibu wa Dk. Fatima Abdulahi, daktari bingwa wa wanawake katika hospitali ya kimataifa ya Marie Stopes mjini Abuja
Chanzo cha picha, DR FATIMA ABDULLAHI
Dk. Fatima anasema kuwa kisayansi kila kiungo katika mwili wa binadamu kina kemikali kama vile tindi kali  na alkalini kwa kiwango kinachohitajika mwilini.
Kuwa na wingi wa kemikali hiyo kunaweza kuleta madhara japo kidogo.
""Maji ya limau yanasadikiwa kuwa na kiwango cha juu cha tindikali ambacho ni cha pili kwa ukubwa cha14/1/14, wakati uke wa mwanamke una kiwango cha kati ya a 3.8 / 14 na 4.5 / 14, cha tindikali"" alisema.
Kuna baadhi ya wanawake wanaodaiwa kutumia limau kujichua lakini wataalamu wanasema ni hatari kufanya hivyo kwsababu maji ya limau yana ukakasi wa hali ya juu ambao unabadilisha mfumo wa asilia ya uke.
Matumizi ya ndimu kusafisha uke kupita kiasi yanaweza kusababisha kusambaa kwa magonjwa katika eneo hilo, alisema daktari.
Utumizi wa limau kusafisha uke pia unaweza kuathiri shingo ya uzazi hali ambayo inaweza kusababisha saratani ya Shingo ya uzazi.
Majeraha yanayotokana na kuchibuka kwa sehemu za siri  yanayotokana na matumizi ya limau wakati wa kujisafisha yanaweza kuchangia kusambaza  virusi vya HIV.
Wanasayansi wamegundua kuwa sehemu za siri ni mahali wanawake wanapenda kusafisha mara kwa mara na japo ni vyema kufanya hivyo wanashauri uangalifu uzingatiwe wakati wa kufanya hivyo ili kujiepusha na maradhi.
Je kunywa maji ya limau kunaathiri wanawake kama inavyowaathiri wanaume?
Chanzo cha picha, Getty Images
Daktari bingwa wa wanawake anasema kunywa maji ya limau hakuleti madhara kwa afya ya uzazi ya wanawake.
Zamani kuna baadhi ya watu walidai kwamba kunywa maji ya limau kwa wingi kunaweza kumfanya msichana kupoteza ubikira, lakini daktari anasema dhana hiyo haina msingi wowote wa kisayansi.
""Maji ya limau hukinga mwili dhidi ya magonjwa fulani, hutengeza ngozi iliyoharibika na kuimarisha mfumo wa kinga ya mwili na wakati mwingine hutumiwa kama chanzo cha Vitamin C,"" alisema.
Limau linaweza kutumiwa kumaliza harufu mbaya mwilini kwa jinsia zote
Lakini unashauriwa usitumie maji ya limau pekee, badala yake changanya na maji kuvunja makali yake ili kujiepusha na maabukizi ya magonjwa kama nilivyotaja hapo awali. Anasema Dk Fatima.
Dk. Fatima anasema utafiti uliofanywa barani Ulaya kuhusu matumizi ya limau, unaonesha kuwa  wanawake wanaotumia maji ya limau pekee kusafisha sehemu zao za siri wanakabiliwa na hatari ya kupatikana na magonjwa tofauti.
Wakati wa kusafisha sehemu za siri wanawake wanashauriwa kutumia maji ya vugu vugu kwa uangalifu kwasababu yakiwa moto zaidi pia maji hayo yanaweza kusababisha magonjwa mengine."
Hali ya afya ya trump yachunguzwa baada ya wikendi iliojaa hofu - bbc news swahili,"Rais wa Marekani Donald Trump anaendelea kupewa uangalizi wa karibu akiwa hospitali ambako anapokea matibabu ya Covid-19.
Kuna tashwishi kuhusu uwezekano wa Bw. Trump kutolewa hospitali - kama walivyokuwa  wamesema madaktari wake kwamba huenda akatoka Jumatatu huku maswali yakiibuliwa kuhusu hali yake.
Kiwango cha oksijeni yake kilishuka mara mbili na pia anatiliwa tiba ya steroid. Siku ya Jumapili, aliushangaza umma alipoonekana hadharani akiendeshwa kwenye gari kuwasalimu wafuasi wake, hatua ambayo ilikosolewa vikali.
""Zaidi ya Wamarekani 205,000 wamefariki. Tunataka uongozo. Sio picha na video,"" aliandika
Kwenye Twitter yake Hakeem Jeffries, mwenyekiti wa Democrats katika bunge la Wawakilishi. Akiwa amevalia barakoa, rais alipunga mkono kutoka ndani ya gari muda mfupi baada ya kuandika ujumbe kwenye mtandao wake wa Twitter akisema kwamba atafanya ""ziara ya kushutukiza"".
Bw.Trump, ambaye amekosolewa kwa jinsi alivyoshughulikia janga la corona, pia alisema amejifunza mengi kuhusu virusi hivyo.
Awali, madaktari wake walisema Bw. Trump anaendelea kupata nafuu na kwamba huenda akatolewa hospitali kufikia Jumatatu.
Dk Sean Conley alisema kiwango cha hewa ya oksijeni cha rais kilishuka mara mbili tangu alipogunduliwa kuwa na virusi vya corona, na ameanza kutumia dawa inayofahamika kama dexamethasone.
Rais aliongezewa oksijeni ya ziada mara moja baada kuthibitishwa kuwa na virusi, alisema Dk Conley, ambaye pia alifafanua mkanganyiko uliosababishwa na taarifa tofauti kuhusu hali ya Bw. Trump.
Katika ujumbe wa Twitter, rais - aliyekuwa amevalia suti, koti na shati bila kufunga tai - alisema: ""Nimejifunza mengi kuhusiana na Covid"" Nimejifunza kwa kwenda shule haswa.
Hii ni shule halisi. Hii sio shule ya njoo tusome vitabu. Sasa naona na nimeelewa. Ni jambo la kuvutia sana, hivi karibuni nitawafahamisha.""
Kuugua kwa rais, kulikotangazwa hadharani na yeye mwenywe kwenye mtandao wa Twitter mapema Ijumaa, kumevuruga ratiba yake ya kampeni.
Bw.Trump atakabiliana na mpinzani wake wa chama cha Democratic Joe Biden katika uchaguzi wa urais wa Novemba tatu.
Akizungumza na wanahabari katika kituo cha kitaifa cha matibabu karibu na Washington DC, Dk Conley alisema kiwango cha hewa ya oksijeni ya Trump kilishuka kwa mara ya kwanza akiwa Ikulu ya White House.
Rais alikuwa na homa kali, alisema, na kuongeza kuwa kiwango cha oksijeni cha mtu mzima kinatakiwa kuwa asilimia 95 au zaidi na chake kilikuwa asilimia 94%.
Rais aliongezewa oksijeni ya ziada ""kwa karibu saa moja"", alisema daktari kabla ya kukimbizwa Walter Reed nyakati za jioni. Taarifa hizo tayari zilikuwa zimeangaziwa pakubwa katika vyombo vya habari vya Marekani, lakini uthibitisho wa Dkt. Conley ulikuja baada ya yeye kukataa kujibu maswali mara kadhaa kuhusiana na suala hilo siku ya Jumamosi.
Tukio la pili lilifanyika siku ya Jumamosi, wakati kiwango chake cha oksijeni kilishuka chini ya asilimia 93. Alipoulizwa kuhusu hilo, Dkt. Conley hakusema ikiwa rais aliongezewa hewa ya oksijeni lakini akaongeza, ikiwa hilo, lilifanyika, ""ilikuwa kwa kiwango kidogo sana"".
Dkt. Conley alisema, tuliamua kumpatia Bw. Trump dawa ya dexamethasone, ambayo utafiti umeonesha inaimarisha hali ya mgonjwa aliyelazwa hospitali akiwa na ugonjwa wa Covid-19.
Hata hivyo, alikubali kuwa siku iliyotangulia alielezea hali Bw. Trump kwa uangalifu: ""Sikutaka kutoa taarifa ambayo itazua hali ya taharuki. Na kwa kufanya hivyo inaonekana kana kwamba tulikuwa tunajaribu kuficha kitu fulani, hali ambacho huenda sio kweli.""
Rais mwenye umri wa miaka 74, a anaorodheshwa miongoni mwa watu waliyo na uzani mkubwa kuliko kiasi, yuko kwenye kundi la watu walio kwenye hatari zaidi kuugua maradhi ya Covid-19.
Siku ya Ijumaa alipewa dawa ambayo inafanyiwa majaribio ambayo inajumuisha mchanganyiko wa dawa inayopatiwa mgonjwa kwa njia ya sindano na pia ameanza kutumia dawa ya remdesivir kwa siku tano.
Dkt Brian Garibaldi, ambaye pia ni mmoja wa kundi la madaktari wanaomtibu alisema: ""Anaendelea kupata nafuu, amekuwa mchangamfu na mpango wetu wa leo ni kumshawishi ajaribu kula na kunywa, na ajaribu kutoka kitandani na kutembea mara kwa mara.""
Madaktari wamesema rais hajapatikana na homa tangu siku ya Ijumaa na ini na figo zake zinafanya kazi kama kawaida.
Lakini Dkt. Conley amekataa kujibu maswali ikiwa uchunguzi uliofanyiwa umeonesha ikiwa mapafu yake yameathirika au la.
Timu ya kampeni ya rais siku ya Jumamosi ilisema kuwa itaendelea mbele ""kwa kasi"" na kampeni hadi Bw. Trump atakapojiunga nayo tena.
Inatoa wito kwa ''washirika wakuu'' miongoni mwao  wana wa kiume wa Trump, Donald Jr na  Eric, na makamu wa rais Mike Pence ""kuendelea mbele na kampeni"" kwa sasa.
Hakuna shughuli yoyote iliyopangwa kufanyika katika Ikulu ya White House Jumatatu ya leo.
Huku hayo yakijiri, Bw Pence anatarajiwa kushiriki mdahalo na mkamu wa rais aliyeteuliwa kwa tikiti ya  Democratic Kamala Harris siku ya Jumatano.
Joe Biden, ambaye ameendelea na kampeni yake, anatarajiwa kuzuru Miami, Florida siku ya Jumatatu - licha ya kutumia jukwaa moja na Bw. Trump Jumanne iliyopita wakati ambapo huenda tayari alikuwa ameambukizwa virusi. Kampeni ya Bw. Biden siku ya Jumapili ilisema kuwa vipimo vimeonesha kuwa hana virusi hivyo.
Katika mahojiano na kituo cha CBS kipindi cha Face the Nation, Spika wa Bunge Nancy Pelosi, ambaye pia ni mwanachama wa Democratic, alisema wabunge wa Republican na rais ""kwa muda mrefu …wamepinga sayansi"" na kuongeza kuwa anatumai kupatikana kwa Bw. Trump na virusi vya corona kutabadilisha mtazamo wake kuhusu virusi hivyo.
""Kando na kumtakia afya njema, naomba Mungu auguse moyo wa rais ili awashughulikie mamilioni ya watu walioathirika,""alisema. ""Natumai itakuwa ishara ya kuongeza juhudi za kinga na kuzuia kuenea kwa virus hivi."""
"""mara ya kwanza kugundua kuwa korodani zangu zina matatizo nilikuwa na miaka 15"" - bbc news swahili","Inawezekana kuna watu wengi ambao hawajui jinsi ya kutunza korodani zao au kujua namna zinavyofanya kazi?
Ni swali ambalo katika kipindi cha uhalisia cha Uingereza na mshiriki mmoja Chris Hughes alijiuliza mwenyewe, na kwa zaidi ya miaka miwili iliyopita, wakati anasumbuka na korodani zake.
Chris, 27,na kaka yake Ben, 28, walionekana kwenye Makala ya BBC Three iitwayo  'My, my brother and our balls ' ambako walikuwa wanachunguza afya za korodani zao ili kuwahamasisha watu wengine kufanya vivyo hvyo.
""Nilifanya upasuaji mara nne wa korodani zangu na mara ya kwanza kugundua kuwa nina matatizo katika korodani zangu nilikuwa na miaka 15 hivi. "" Chris alieleza.
""Nilikuwa sisumbuki sana, hivyo kwa miaka michache sikufanya chochote.
Sikuliwekea akilini suala hilo.
Lakini baada ya miaka michache, ilinibidi nifanye upasuaji upande wa kulia wa korodani.""
Mwaka 2018, Chris alifanya vipimo wakati kipindi cha televisheni kikiwa kinarusha matangazo yake mubashara.
Lakini anasema hakuwa huru na mchakato  wote ambao alikutana nao wakati wa siku za nyuma katika korodani zake.
Hatahivyo hakujua au kuwaza athari ambazo kaka yake angekutana nazo.
""Alirudi nyumbani saa 1:00 asubuhi na nilimpongeza,nilimwambia alichokifanya kitaenda kuwasaidia watu wengi , bila kujua kuwa ataisaidia mimi pia..""
Usiku ule, nilihamasika kwa kile ambacho kaka yangu alikifanya, Ben aliamua kufanya vipimo pia kujua hali ya korodani zake na kukuta pia zina tatizo.
""Ilikuwa kama bahati tu kuwa  Chris alifanya vipimo wakati televisheni ikimuonyesha na mimi pia nikagundua nina tatizo katika korodani zangu.""
""Sikuwahi kuwaza kitu kama hicho kabla, hatusikii au kuona matatizo ya korodani kuongelewa katika mitandao ya kijamii au TV, na imeona katika namna ya kushangaza sana.""
Baada ya kufanya vipimo, walithibitisha kuwa korodani zangu zina tatizo kubwa.
Chanzo cha picha, Getty Images
Lakini kabla halijaondolewa, Ben aliamua kuondoa baadhi ya mbegu zake za kiume, kama atahitaji kupata watoto kwa siku za usoni.
Baadae akapata pigo lingine
""Kiwango cha kuzalisha mbegu kilikuwa chini . Hivyo wakanisafirisha mpaka London na kukutana na madaktari wengine.
Walinipa tiba ya miezi miwili baada ya upasuaji,"" alisema.
Tangu uvimbe uondolewa katika korodani yangu mwezi Januari 2019, Ben amekuwa anajaribu kufuatia sababu inayosababisha matatizo yake ya mfumo wa uzazi.
Yeye na mpenzi wake  Olivia,hawajaanza kutafuti watoto kwa sasa lakini wangependa kuwa nao siku za usoni."
Trump atuma ujumbe wa video akiwa hospitalini - bbc news swahili,"Chanzo cha picha, Reuters
Rais wa Marekani Donald Trump amesema kuwa yuko vizuri, lakini ndani ya siku chache zijazo zitakuwa za jaribio la kweli.
Ameweka video katika kurasa yake ya Twitter akiwa hospitalini, ambako anatibiwa Covid-19.
Daktari wake alisema jioni ya Jumamosi kuwa Bwana Trump anaendelea vizuri lakini bado anahitaji kuendelea na matibabu.
Trump amesema nini katika video yake kutoka hospitalini?
Ndani ya  ujumbe wa dakika nne ambao bwana Trump, aliuweka mtandaoni akiwa amevaa koti bila tai, amewashukuru madaktari na wahudumu wa afya katika hospitali ya 'Walter Reed National Military Medical Center' iliyoko karibu na Washington DC, kituo cha afya ambacho anapata matibabu.
""Nilivyokuja hapa , nilikuwa sijisikii vizuri sana, lakini sasa najisikia nafuu, nnajisikia vizuri sana,"" alisema, na kuongeza: ""Baada ya siku chache zijazo nadhani nitakuwa na jaribio la kweli. Tutaona nini kitatokea baada ya hizo siku chache zijazo.""
Alisema anataka kurudi kwenye kampeni.
""Nadhani nitarudi kwenye kampeni punde tu. Ninaangalia namna ya kumaliza kampeni zangu jinsi nilivyoanza,"" alisema.
""Tunaenda kuvitokomeza virusi hivi vya corona au vyovyote vile unavyotaka kuviita. Na tunaenda kuvishinda vizuri.""
Hali yake ikoje?
Daktari wake binafsi Sean Conley alisema Jumamosi kwamba Trump hapokei matibabu ya oksijeni na pia ndani ya kipindi cha saa 24, homa imeonesha kuisha.
Daktari Conley aliashiria matumaini makubwa sana kwa afya ya rais lakini akaongeza kwamba hawezi kusema ni lini ataruhusiwa kutoka hospitali.
Rais  huyo mwenye miaka 74, ambaye ni mwanaume na aliye kwenye kundi la wenye uzito kupita kiasi, ni miongoni mwa walio kwenye hatari ya maambukizi ya corona.
Hadi kufikia sasa amekuwa akipata matibabu ya sindanio na tiba ya kuzuia virusi ya remdesivir.
Mke wa rais Melania Trump, ambaye pia amethibitishwa kupata maambukizi ya Covid-19, pia nae ""anaendelea vizuri"", amesema Daktari Conley.
Orodha ya watu wengine ambao wamethibitishwa kupata maambukizi walio karibu na Bwana Trump ni pamoja na msaidizi wake Hope Hicks - anayeaminika kuwa wa kwanza kuonesha dalili - mkuu wa timu ya kampeni Bill Stepien na aliyekuwa mshauri wa Ikulu Kellyanne Conway. Maseneta wa Republican Mike Lee na Thom Tillis pia nao wamesemakana kupata maambukizi.
Awali, rais Donald Trump alipelekwa hospitali akiwa na homa baada ya kuthibitishwa kuwa na virusi vya corona.
Ikulu ya Marekani ilisema rais alikuwa mchovu lakini hali yake iko sawa na alipelekwa hospitali ya jeshi la taifa ya Walter Reed kama hatua ya kuchukua tahadhari.
Aidha, Trump alipelekwa hospitali chini ya saa 24 baada ya kuthibitishwa kuwa na maambukizi ya virusi vya corona.
Vipi kuhusu hali ya kisiasa?
Kongozi mwenye ushawishi Republican Mitch McConnell  alisema maseneta watahairisha kazi zake mpaka Oktoba 19, lakini kati inayohusisha tume ya majaji itaendelea - ambayo itaangalia uteuzi wa Jaji Barrett.
Trump atabaki kuwa na mamlaka.Makamu wa rais  Mike Pence, mbaye chini ya katiba angepaswa majukumu ya rais amekutwa hana virusi vya corona.
Timu ya kampeni ya Trump ilisema Jumamosi kuwa itaendelea kwa kasi ileile mpaka rais arudi katika kampeni.
Chanzo cha picha, Reuters
Joe Biden anaendelea na kampeni ingawa ameliondoa tangazo ambalo lina muonekano hasi kuhusu rais.
Alisema katika safari yake ya Michigan : ""Staki kumshambulia rais na mke wake kwa sasa.""
Lakini aliongeza kusema kuwa rais hakukabiliana na janga hili vizuri."
Virusi vya corona: changamoto ya kumuuguza mama wakati wa corona - bbc news swahili,"Janga la Covid-19 limesababisha changamoto chungu nzima kote duniani. Lakini Sam Loko - 26, ambaye hana ajira anaishi katika kitongoji duni cha Mathare huko Nairobi nchini Kenya, anamuuguza mama yake mwenye maradhi ambayo yamekuwa vigumu kutibika hasa wakati huu wa janga la corona. Mama yake ana matatizo ya shinikizo la juu la damu, kiharusi pamoja na kupoteza fahamu na janga la corona."
Timothy ray brown: aliyekuwa mtu wa kwanza kutibiwa hiv amefariki - bbc news swahili,"Chanzo cha picha, Getty Images
Mtu wa kwanza kutibiwa virusi vya ukimwi HIV  - Timothy Ray Brown amefariki kutokana na saratani. Bwana Brown ambaye pia alijulikana kama mgonjwa wa Berlin alipandikizwa uboho  kutoka kwa mtu ambaye alikuwa na kinga dhidi ya HIV 2017.
Hii ilimaanisha kwamba alikuwa ahitaji tena dawa za kukabiliana na virusi vya ukimwi hivyobasi alisalia bila maambukizi yoyote ya virusi hivyo vinavyosababisha ukimwi kwa maisha yake yote.
Shirika la kimataifa kuhusu wagonjwa wa ukimwi duniani limesema kwamba bwana Brown aliupatia ulimwengu matumaini  kwamba dawa ya kutibu ukimwi inaweza kupatikana.
Bwana Brown mwenye umri wa miaka 54, ambaye alizaliwa nchini Marekani , alipatikana na virusi vya HIV alipokuwa akiishi Berlin 1995.
Na baadaye mwaka 2007 alipata saratani ya damu kwa jina Myeloid Leukemia. Tiba yake ilianza kuharibu uboho wake  ambao ulikuwa ukizalisha seli hizo za saratani kabla ya kufanyia upandikizaji.
Uboho huo ulitoka kwa mfadhili ambaye  alikuwa na mabadiliko nadra katika sehemu ya DNA iitwayo jeni ya CCR5.
CCR5 ni seti yenye maagizo ya jeni ambayo huunda mlango ambao virusi vya ukimwi (VVU) huingia kuambukiza seli.
Mabadiliko ya CCR5 kimsingi hufunga mlango na kuwapa watu kinga dhidi ya VVU.
Niliwacha kula dawa siku ambayo nilifanyiwa upandikizaji , na baada ya miezi mitatu sikuwa na virusi vya ukimwi mwilini mwangu. Bwana Brown aliambia BBC mwaka 2012.
"" Virusi havikugundulika mwilini mwake tena. Kwa kweli alikuwa ""amepona"".
Lakini saratani ya damu  ambayo ilisababisha kupona VVU, ilirudi mapema mwaka huu na kuenea kwenye ubongo wake na uti wa mgongo.
""Ni kwa masikitiko makubwa kwamba ninatangaza kifo cha Timothy ambaye aliaga dunia ... akiwa amezungukwa na mimi na marafiki, baada ya vita vya miezi mitano na saratani ya damu,"" mwenzake Tim Hoeffgen aliandika kwenye Facebook.
Aliongeza: ""Tim alitumikia maisha yake kusimulia hadithi yake juu ya tiba yake ya VVU na kuwa balozi wa matumaini.""
Tiba ya Bwana Brown ilikuwa hatari sana kutumika mara kwa mara - inasalia kuwa tiba ya saratani.
Njia hiyo pia ni ghali sana kwa watu milioni 38, wengi wanaoishi katika jangwa la sahara wanaofikiriwa kuishi na maambukizi ya VVU.
Walakini, hadithi ya Bwana Brown iliwapatia msukumo wanasayansi, wagonjwa na ulimwengu kwamba tiba inaweza kupatikana.
Jumuiya ya Ukimwi ya Kimataifa (IAS) ilisema ilikuwa ikiomboleza na ""moyo mzito sana"".
"" Timothy na daktari wake, Gero Hutter, wanatudai shukrani kubwa kwa kufungua mlango kwa wanasayansi kuchunguza dhana kwamba tiba ya VVU inaweza kupatikana,"" alisema Prof Adeeba Kamarulzaman, rais wa IAS.
Chanzo cha picha, Getty Images
Mgonjwa wa pili aliyepona VVU alitangazwa mapema mwaka huu. Adam Castillejo - anayejulikana kama mgonjwa wa London - alipatiwa matibabu sawa na yale ya Bwana Brown na aliwacha kutumia dawa zake za VVU."
Kumuuguza mama yangu ambaye ni mgonjwa mahututi - bbc news swahili,"Janga la virusi vya corona, limekuja na changamoto nyingi kote duniani. Lakini kwa Sam Loko – 26, ambaye hana ajira anayeishi katika kitongoji duni cha Mathare mji mkuu wa Nairobi nchini Kenya, anamuuguza mama yake ambaye yuko hali mahututi na amekuwa akipitia changamoto chungu nzima tangu kuanza kwa janga la virusi vya corona. Mama yake anashinikizo la juu la damu, na pia amepata ugonjwa wa kiharusi pamoja na kupoteza kumbukumbu na hili linamfanya kuwa katika hatari zaidi wakati huu wa janga."
Uingereza: daktari huko gamston hawezi kuchangia damu 'kwakuwa mke wake ni mwafrika' - bbc news swahili,"Chanzo cha picha, Francis Gĩthae Murĩithi
Daktari raia wa Kenya nchini Uingereza amesema kuna sheria isiyokuwa na msingi inayomzuia kutochangia damu kwasababu ameoa mke raia wa Kenya.
Francis Gĩthae Murĩithi, ametoa wito wa kubadilishwa kwa  sheria hiyo ili kutia moyo wachangia wengi zaidi raia wa Waafrika.
Wizara ya Afya Uingereza inasema kwamba ni ''marufuku kwa watu walioa au kufanya mapenzi na mtu ambaye anashukiwa kuwa huenda alishiriki mapenzi na watu wanaoishi nchi zilizoathirika na ugonjwa wa virusi vya ukimwi ikiwemo 'nchi nyingi tu za Afrika' kuchangia damu.''
Kituo cha utoaji damu na upandikizaji Uingereza, kimesema kinaweza kuangalia tena kesi ya Murĩithi.
Daktari Murĩithi, ambaye anafanyakazi kama mtalaamu wa uzazi na maradhi ya kina mama huko East Midlands, alisema yeye na mke wake wa miaka miaka saba walikuwa katika mahusiano ya mume na mke mmoja na hawajawahi kuachana.
Kama daktari, anasema tayari amefanyiwa vipimo tangu alipomuoa mke wake na kwamba hajawahi kupatikana na virusi vya ukimwi.
Lakini anasema aliarifiwa kuwa anaweza tu kuchangia damu ikiwa mke wake pia naye atapimwa virusi vya ukimwi na shirika hilo hilo la utoaji damu au kama watajizuia kushiriki tendo la ndo kwa miezi mitatu.
Anasema tayari mke wake alipimwa na kuthibitishwa kutokuwa na virusi vya ukimwi wakati akiwa mjamzito lakini alipojaribu kuchangia damu aliambiwa kwamba damu yake haiwezi kuchukuliwa.
Murĩithi, 38, ambaye kwa sasa anaishi na Gamston, Nottinghamshire na damu yake ni ile nadra kupatikana ya kundi la AB+, alisema: ""Ni sheria isio na msingi inayozuia uchangiaji wa damu.
Ikiwa utafungia watu kama mimi, na uendelee kusema kwamba Waafrika hawajitokezi kuchangia damu, itatufanya tuonekane wabaya wakati ambapo mfumo ndio kizuizi.
""Sitaki nionekane kama msumbufu lakini mfumo wa uchangiaji damu wa Uingereza unahitajika kubadilishwa ili kuruhusu watu wengi zaidi kuweza kuchangia damu.
""Ninafuraha kwamba wanaupitia tena, wanahitajika kupitisha mfumo wa kuangalia mtu mmoja mmoja.""
Chanzo cha picha, Getty Images
Wizara ya afya Uingereza imekuwa ikitoa wito mara kwa mara kwa watu weusi kujitokeza kwa wingi zaidi na kuchangia damu kwasababu wao ndio wenye uwezekano wa juu wa kuwa na aina nadra sana za damu.
Wizara imesema itakuwa yenye furaha kupitia tena kesi ya daktari Murĩithi hasa kwa kuzingatia kuwa mke wake hana virusi vya ukimwi.
Mshauri wa Wizara ya Afya Uingereza, Su Brailsford, amesema sheria za kuwezesha na kutowezesha uchangiaji wa damu, msingi wake ni ushauri wa kitaalamu uliolenga kupunguza hatari kwa wanaopokea damu hiyo.
Lakini aliongeza: ""Tunajua kwamba kutathminiwa kwa hatari zilizopo kwa mtu mmoja mmoja, kunaweza kuruhusu watu wengi zaidi kama daktari Murĩithi kuchangia damu kwa njia salama.
""Tumepanga kupitia upya sera hii ambayo tuna matumaini itaanza kufanyakazi kabla ya mwisho wa mwaka huu."""
Kijidudu kinachokula ubongo: mji wa marekani watoa tahadhari juu ya maji ya mfereji - bbc news swahili,"Wakaazi wa mto Jackson, huko Texas, nchini Marekani wameombwa kutotumia maji ya mfereji kwa hofu kuwa huenda yameathirika kwa kijidudu kinachokula ubongo.
Mamlaka ya maji ya eneo imeonya kwamba kuna uwezekano maji yanayotumiwa na wenyeji, makazi kwa karibu watu 27,000 yameingia kijidudu kwa jina Naegleria fowleri.
Kijidudu hicho kawaida huathiri watu iwapo maji yaliyoathirika yataingia mwilini kupitia puani. Na husababisha kifo.
Maambukizi ni nadra sana kutokea nchini Marekani huku visa 34 vikithibitishwa kuripotiwa kati ya mwaka 2009 na 2018.
Jamii nane huko Texas ziliarifiwa Ijumaa usiku kutotumia maji ya mfereji wanayopata kwa matumizi yoyote yale isipokuwa tu kwa kusafisha choo.
Lakini tahadhari hiyo iliondolewa Jumamosi kwa kila mmoja isipokuwa kwa wanaoishi karibu na mto Jackson.
Tume ya Mazingira huko Texas imesema ""wakazi wa mto Jackson wasitumie maji ya mfereji hadi mfumo wa maji utakaposafishwa vizuri na pia vipimo vioneshe kwamba maji hayo ni salama kwa matumizi"".
Tume hiyo imesema kwamba bado haijafahamika mchakato huo utachukua muda gani.
Kijidudu cha Naegleria fowleri kinapatikana karibu kote duniani.
Kituo cha Udhibiti na Kuzuia Magonjwa (CDC) kimesema maambukizi mengi Marekani yamesababishwa na maji safi yaliyoathirika katika majimbo ya kusini.
Aidha, kituo cha CDC, kimesema watu hawawezi kupata maambukizi kwa kunywa maji yaliyoathirika kwa kijidudu hicho na pia hakiwezi kusambazwa kutoka kwa mtu mmoja hadi mwingine.
Walioathirika kwa kijidudu cha Naegleria fowleri dalili zao ni pamoja na kiwango cha juu cha joto, kuhisi kichefuchefu, kutapika pamoja na shingo kukakamaa na kichwa kuuma.
Idadi kubwa ya wanaoathirika hufariki dunia ndani ya wiki moja.
Mji wa Florida nchini Marekani, pia unao uliathirika na maambukizi ya aina hii mapema mwaka huu.
Wakati huo, maafisa wa afya huko walisihi wenyeji kuhakikisha maji ya mfereji pamoja na vyanzo vingine hayapiti kwa njia ya pua."
Mwanamke mjamzito amuokoa mume wake kutokana na shambulizi la papa mjini florida - bbc news swahili,"Chanzo cha picha, Getty Images
Mwanamke mja mzito aliogelea baharini katika eneo la Florida kumuokoa mumewe kutoka kwa shambulio la papa.
Maafisa wa polisi walisema kwamba Andrew Charles Eddy 30, alikuwa akiteleza baharini kwa kutumia ubao katika eneo la Sombrero lakini akaumwa na papa mara tu alipoingia baharini.
''Mkewe aliuona mgongo wa papa huyo huku damu ya mumewe ikianza kutapakaa baharini  na kuruka baharini bila kusubiri'', maafisa wanasema.
Baada ya kumuokoa mumewe na kumpeleka eneo salama ndugu zake wengine walipiga simu kwa 911 kupata usaidizi.  Alisafirishwa kwa ndege hadi katika kituo cha kukabiliana na majeruhi  ambapo alitibiwa jeraha baya la bega.
Afisa wa uokozi  Ryan Johnson aliambia vyombo vya habari kwamba bwana Eddy  alikua katika hali mbaya  wakati alipowasili.
Wanandoa hao kutoka jimbo la Georgia , walikuwa katika likizo  katika jimbo la Florida  na familia  na walikuwa wakisafiri kwa kutumia boti la kibinafsi pamoja.
Baadhi yao walikuwa tayari wakiteleza baharini kwa kutumia ubao wakati bwana Eddy alipoingia baharini kujiunga nao.
Naibu Christopher Aguanno aliandika katika ripoti ya polisi kwamba kulikuwa na watu wengine  wasiotoka katika kundi lao waliokuwa wakiteleza kwa ubao baharini.
Mashahidi baadaye waliripoti kumuona papa mkubwa mwenye urefu wa futi 10  akiogelea katika eneo hilo mapema siku hiyo.
Florida ina idadi kubwa ya mashambulizi ya papa duniani, huku visa 21 vikiripotiwa 2019 kulingana na makavazi ya Florida .
Hatahivyo mashambulizi ya papa duniani ni machache."
Mwanaume afariki dunia kwa kula pipi zilizotengenezwa kwa pombe zaidi ya mfuko mmoja kwa siku - bbc news swahili,"Chanzo cha picha, Getty Images
Mfanyakazi wa ujenzi Marekani huko Massachusetts amefariki dunia kwa kula susu (pipi zinazojivuta zilizotengenezwa kwa pombe maarufu kama liquorice), daktari amesema.
Mwanaume huyo ambaye hakutajwa jina lake alikuwa na umri wa miaka 54, alikula mfuko  mmoja unusu wa pipi hizo nyeusi kila siku.
Kabla ya kupata mshutuko wa moyo hakuwa ameonesha dalili zozote za kuugua alipokuwa kwenye mgahawa wa kuuza chakula.
Akielezea kisa cha mwaume huyo, Jarida la Tiba la Uingereza, limesema daktari wake alisema asidi ya glycyrrhizic iliyopo kwenye pipi hizo ndio chanzo cha kifo chake.
""Tumearifiwa kwamba mgonjwa huyo hakuwa anapata lishe inayofaa na alikuwa anakula pipi nyingi. Je ugonjwa wake unaweza kuwa na uhusiano na ulaji wa pipi au peremende kwa kiasi kikubwa?"" Dkt Elazer R Edelman amesema.
Alisema utafiti uliofanywa unaonesha kwamba asidi ya glycyrrhizic kiungo muhimu katika utengenezaji wa pipi hizo inasababisha shinikizo la juu la damu, kiwango cha chini cha potasiamu, mabadiliko makubwa ya mapigo ya moyo yenye uwezo wa kusababisha kifo na kushindwa kwenda haja ndogo"" ambayo yote hubainika kwa mgonjwa.
Ugonjwa wa Hypokalemia ni pale kiwango cha madini ya potasiamu kinapokuwa chini zaidi na kuhatarisha maisha yake.
Mgonjwa huyo alikuwa amebadilisha aina ya pipi anazokula. Wiki kadhaa kabla ya kifo chake, alikuwa amebadilisha kutoka aina ya pipi nyekundu hadi nyeusi hizi zinazotengenezwa kwa pombe.
Aidha, daktari mwingine katika ripoti hiyo, Dkt. Andrew L Lundquist, alisema pipi hizo ndio chanzo cha kifo chake.
Aliandika: ""Utafiti zaidi ulibaini kwamba hatua ya mgonjwa aliyekufa kubadilisha pipi alizokuwa anakula hadi hizi zilizotengenezwa kwa pombe kuwa na uwezekano mkubwa wa kusababisha kiwango cha chini cha potasiamu."""
Maafisa waliohusika na ufisadi wa mamilioni ya madola kuhusiana na vifaa vya corona kenya kutajwa - bbc news swahili,"BBC imegundua kwamba takriban maafisa 15 wa Kenya pamoja na wafanyabiashara wamependekezwa kushtakiwa kuhusiana na madai ya wizi wa mamilioni ya madola zilizotolewa kununua vifaa vya kukabiliana na virusi vya corona.
Wachunguzi wamegundua jinsi zabuni za serikali zilivyotolewa  kwa watu walio na uhusino wa karibu na wanasiasa  na wafanyabiashara  kinyume na masharti ya zabuni Kenya.
Ripoti: Emmanuel Igunza"
Virusi vya corona: mkuu wa afya asifu mapambano ya afrika dhidi ya covid-19 - bbc news swahili,"Chanzo cha picha, Getty Images
Mkuu wa kituo cha Afrika cha kudhibiti na kuzuwia magonjwa (ECDC) ameyasifu mataifa ya Afrika kwa kuweza kukabiliana na kusambaa kwa virusi vya corona.
Afrika imeshuhudia maambukizi ya corona ya watu milioni 1.4, na vifo 34,000 tangu mwezi wa Machi.
Idadi hiyo ni ndogo sana kuliko ile ya mabara ya Ulaya, Asia na Amerika Kaskazini  na Amerika Kusini, huku idadi ya maambukizi ikiendelea kupungua.
Uingiliaji kati wa awali ulikuwa na mchango mkubwa katika kukabiliana na kusambaa , John Nkengasong amekiambia kipindi cha BBC Newsday.
Bara lenye watu zaidi ya bilioni moja limekuwa na chini ya  5% ya maambukizi ya virusi vya corona kote duniani na  3.6% ya vifo.
Dkt. Nkengasong ameyaelezea kama  ""uongo"" madai kwamba idadi ya watu walioambukizwa virusi na vifo katika bara la Afrika haikuripotiwa ipasavyo.
"" Huenda hatukubaini visa vyote, sawa na maeneo mengine ya dunia...lakini hatuwaoni watu katika maeneo ya bara wakiugua na kufa mitaani au mazishi ya watu wengi yakiendelea  ,"" Dkt  Nkengasong  amesema.
Mataifa yote ya Afrika yalianzisha misururu ya hatua za kukabiliana na virusi mara tu mtu wa kwanza aliporipotiwa kuwa na virusi mwezi Machi.
Katika nchi nyingi , ikiwa ni pamoja na Afrika Kusini, zilianzisha vipindi vya kukaa nyumbani, lakini nyingine kama vile Ethiopia zilichagua kuweka sheria kidogo.
Dkt. Nkengasong,  hatahivyo, anasema sababu ya kuwa na idadi ndogo ya maambukizi  ni   ""juhudi za pamoja za bara "", ambazo zililenga juu ya ""kuongeza idadi ya watu wanaopimwa na kufuatilia watu waliokutana na waliopata maambukizi-  (contact tracing) na la muhimu zaidi watu walivaa barakoa "".
Chanzo cha picha,  ANADOLU AGENCY
"" Katika nchi nyingi, ikiwemo Ethiopia ambako ninaishi, kama ukienda kwenye mitaa ya  Addis Ababa utaona takriban 100% ya watu wamevaa barakoa ,"" aliongeza.
Pia idadi ya Waafrika wengi vijana pia ilichangia kuwepo kwa idadi ndogo ya visa , Dkt Nkengasong amesema.
Zaidi ya hayo, usisitizwaji wa uhusika wa jamii katika mapambano dhidi ya corona, na uzoefu katika kuwatafuta waliokutana na watu walioambukizwa  kutoka  mapambano ya magonjwa kama vile Ebola, umeyasaidia mataifa kukabiliana na virusi , amesema.
""Virusi hivi katika jamii, na bila kuwa na mapambano  imara ya jamii na uhusishwaji imara wa  jamii  hapawezi kuwa na fursa ya kupambana navyo ,"" Dkt. Nkengasong aliongeza.
Kushuka kwa idadi ya maambukizi ya Covid-19  barani zaidi ni kutokana na kupungua kwa maambukizi hayo katika nchi ya Afrika Ksuini, ambako kulikuwa na karibu nusu ya maambukizi yote kwa ujumla ya barani Afrika c
Kufikia Jumanne, Afrika Kusini ilikuwa imewapima watu zaidi ya milioni . Ukilinganisha na bara zima la nchi zaidi ya 50  ambapo watu milioni 10 walikuwa wamepimwa mwezi mmoja uliopita
Chanzo cha picha, Reuters
Kwa viwango vya kimataifa , hii ni idadi ya chini, na inatokana na ukosefu wa vifaa vya kutosha vya kupima na ukosefu wa wazalishaji wake katika Afrika . Hili linaendelea kushusha ""mafanikio "" ya Afrika katika kukabiliana na virusi.
Wakati kunaweza kuwa na visa ambavyo havikubainika, wataalamu kama Dkt.  Nkengasong wanasema hakuna  lolote linaloashiria kuwepo kwa vifo visivyoelezeka katika nyingi miongoni mwa nchi za Afrika.
Lakini kuna onyo kuwa kunaweza kuwa na wimbi la pili la maambukizi wakati nchi zaidi zinalegeza sheria za udhibiti wa maambukizi."
Beji gushi zanazovaliwa na wanasiasa kwa madai kuwa zinawakinga covid 19 - bbc news swahili,"Miujiza ya uponyaji na bahati  vinapigiwa debe na wafanyabiashara wakitumia hofu za watu kuhusu janga la virusi vya corona.  Vinavyoitwa  ‘vizuwizi vya virusi’ au ‘beji za kinga’  vimeshuhudiwa kwenye nguo za wanasiasa maarufu kote duniani. Lakini wataalamu wanasema, sio tu kwamba beji hizo  hazisaidii kutoa kinga dhidi ya  Covid-19,  lakini pia zinaweza kusababisha madhara.
""Beji za Covid "":  vifaa  vya uongo vinavyowafanya wanasiasa  kuwa wajinga  kote duniani."
Hospitali iliyojitolea kumtibu mgonjwa wa ngiri maji imefanikisha upasuaji - bbc news swahili,"Ngiri maji lenye uzani wa kilo 20 iliyovunja ndoto ya mkulima Matayo Kudenya nchini Tanzania, sasa limeondolewa.
Daktari Gustavos Deusdedit , Mkurugenzi wa hospitali ya Decca jijini Dodoma ameiambia BBC kuwa hali ya mgonjwa ni nzuri hivi sasa.
Kudenya ambaye awali alikuwa akijishughulisha na ukulima, kwa miaka kadhaa, shughuli zake zote zilisimama kutokana na tatizo la ngiri maji au busha ambayo imekuwa mwilini mwake na kufikia uzito wa takribani kilo ishirini."
Je ni kweli limau linaathiri nguvu za kiume miongoni mwa wanaume? - bbc news swahili,"Madaktari wanasema limau ni moja ya tunda muhimu kwa mwili wa binadamu kutokana na virutubisho vyake.
Kuna aina tofauti ya limau katika maeneo tofauti duniani lakini iliyo na umaarufu zaidi ni yale malimau madogo yenye uchachu maalum, yanapatikana barani Afrika na Asia.
Jarida la Healthline lililoangazia kwa kina umuhimu wa limau kwa afya linasema lina madini ya Vitamin C, ambayo yanachangia asilimia 20 ya mahitaji ya binadamu mwilini.
Pia lina madini ya chuma, calcium, vitamin B, potassium na magnesium
Utafiti unaonesha kwamba kunywa juisi ya limau kunaimarisha kinga ya mwili, kupunguza hatari ya kupata magonjwa ya moyo na figo na pia kunaimarisha afya ya ngozi.
Baadhi ya watu wamekuwa wakiamini kunywa maji ya limau ni hatari kwa maisha yao ya ndoa, kwa sababu jamii za kitamaduni ziliamini kuwa maji hayo yanaathiri mbegu za kiume.
Kuna wengine wanadai kunywa maji ya limau kunapunguza ashiki kwa wanaume na wanawake.
Lakini Hajia Jummai Hassan, mshauri wa chakula bora katika hospitali ya Wuce mjini Abuja, ameiambia BBC kuwa kando na manufaa mengine kwa afya limau linasaidia katika ukuzaji wa nguvu za kiume.
Anasema Limau lina matumizi tofauti lakini pia- linatumiwa kwa juisi na chakula pia.
""Watu wanafikiria ni hatari kwa wanandoa kutumia limau lakini hiyo ni dhana potovu. Kwa sababu utafiti unaonesha kuwa matumizi kiasi ya limau yanasaidia kuimarisha nguvu za kiume.""
""Kiwango kidogo cha maji ya limau kikiwekwa katika maji ya kunywa ama kwenye chai hakiwezi kuathiri nguvu za kiume - bali kinatengeneza na kuziimarisha zaidi.""
Chanzo cha picha, Getty Images
""Bila Shaka najua kunywa maji ya limau nusu kikombe - ni hatari kwa afya ya uzazi wa wanaume,"" anasema mtaalamu huyo wa masuala ya lishe bora.
Anasema kunywa maji mengi ya limau kunaweza kudhibiti ukuzaji wa nguvu za kiume kwa wale ambao hawataki tena kupata watoto.
Pia ameongezea kuwa utafiti uliofanywa nchini Australia umeonesha kuwa kunywa maji ya limau kwa wingi kunaweza kuathiri nguvu za kiume.
""Endapo utatumia maji ya limau kabla ya kufanya tendo la ndoa bila shaka nguvu za kiume zitaathirika.""
Hufai kunywa maji mengi ya limau kwa wakati mmoja- Kitu chochote kikizidishwa huwa si kizuri lakini sio kibaya kwa wanandoa.
Juisi ya limau huua viini vya bakteria mdomoni na pia huondoa harufu mbaya mdomoni
Juisi ya limau husaidia kutibu mafua na mwasho wa kooni
Maji ya limau pia yanapunguza kwa kiwango kikubwa uzani wa mwili.
Chanzo cha picha, Getty Images
Limau lina virutubisho muhimu kama vile madini ya Vitamin C, Potassium na Magnesium. Na linatumiwa kwa njia tofauti.
Madaktari wanashauri ikiwa unataka kutumia limau nyakati za asubuhi baada ya kuamka, ukate kipande kidogo na kukiloweka ndani ya maji ya moto ama chai kisha unywe baadae.
Kwa mujibu wa Dkt. Jummai, ni vyema kutumia limau kwenye maji badala ya kuweka kwenye kahawa, kwa sababu chembe chembe za limau ambazo hazijasagika huondoa kemikali mwilini kupitia mikojo.
Lakini limau likiongezwa kwenye maji litasalia mwilini hali ambayo itakuwa na manufaa kwa mwili.
Pia anapendekeza mtu kunywa maji ya limau asubuhi anapaomka mbali na kutumia anapokula samaki au kutengeza saladi.
Wataalamu wa afya wanasema kwamba limau lina manufaa mengi kwa mwili wa binadamu lakini pia halikosi kuwa na madhara kidogo hasa kwa wale walio na vidonda vya tumbo.
Hajiya Jummai, mtaalamu wa lishe bora katika hospitali ya Wuse Hospital, anasema kutumia limau kunategemea afya ya mtu kwasababu kitu chochote ambacho ni kizuri kwa mtu mmoja huenda kikawa na madhara kwa mwengine.
Anasema kuna watu ambao miili yao inachagua vyakula filani.
Kuna wale ambao wakitumia juisi ya limau wanatapika na wengine hupata kiungulia, kwa mujibu wa data za jarida la afya la Healthline."
Je ni kwanini vyakula vitokanavyo na mimea vimekuwa maarufu kwa wamarekani weusi ? - bbc news swahili,"Chanzo cha picha, SUBMITTED PHOTO / MICHELLE LYN
Wamarekani weusi wana uwezekano mkubwa wa kula chakula kisichokuwa na nyama kuliko wazungu Wamarekani. Ni kwanini chakula hiki mbadala ni maarufu?
Wakati Louis Hunter alipoamka asubuhi tarehe 31 Mei hakujua ni nini cha kufanya.
Mji wa kwao wa  Minneapolis ulikuwa umesambaratika baada ya wiki ya maandamano kufuatia kifo cha George Floyd, na biashara - ikiwemo mgahawa wake binafsi , Trio Plant-Based - ulikuwa umefungwa.
""Mungu alinigusa tu na akaniambia nenda nje na ugawe chakula chote  ambacho  nilikuwa nimekiandaa siku moja kabla, aliambia BBC.
Kwa ujumla, Bwana aligawa sahani 300 za chakula kisichokua na nyama pamoja na maji kwa waandamanaji wa vuguvugu la Black Lives Matter.
Mwaka 2016 alikuwa anakabiliwa na kifungo cha jela cha miaka 20  kutokana ma kushiriki maandamano ya ghasia baada ya kushiriki maandamano ya Black Lives Matter kufuatia kifo cha binamu yake , Philando Castile.
Bwana  Hunter  amekuwa akishikilia  msimamo wake wa kuwa hakuwa na kosa, na mashitaka dhidi yake hatimaye yalipuuziliwa mbali, lakini akapoteza biashara yake kubwa na nyumba wakati alipokuwa katika kesi hiyo iliochukua zaidi ya mwaka mmoja.
Kupitia mapambano yake ya kisheria, alikutana na mwanaharakati mzungu Sarah Woodcock, ambaye alimfahamisha kwa mara ya kwanza dhana ya chakula kisicho na nyama al maarufu Vegasm.
Alianza kusoma kuhusu jinsi ya kupunguza na kuondoa vyakula vitokanavyo na wanyama vinavyoweza kusaidia kupunguza uwezekano wa kusababisha magonjwa ya kudumu kama vile kisukari na shinikizo la damu  - magonjwa ambayo yanaikumba zaidi jamii ya watu weusi nchini Marekani.
Wawili hao waliamua kuingia katika biashara , na baada ya msururu wa watu walioofika kununua bidhaa zao walifungua  mgahawa uliojulikana  kama Trio wakati wa majira ya vuli mwaka  2018. Na kwa sasa ni mmiliki wake, na kuufanya mgahawa wa Trio kuwa wa kwanza wa chakula kisicho na nyama unaomilikiwa na mtu mweusi katika jimbo lake.
Kwa mujibu wa utafiti wa  Pew Research Center survey, 8% ya Wamarekani weusi hawali kabisa nyama, wakilinganishwa na 3% ya idadi ya watu wengine Wamarekani kwa ujumla.
Wakati huohuo, Wamarekani weusi maarufu kama vile  Beyonce, Lizzo na mchezaji nyota wa tenisi  Venus Williams   sio walaji wa nyama au wanakula mara chache, huku Beyonce  akishirikiana na ''migahawa ya vyakula vya mazao'' kuwafikishia watu huduma ya vyakula hivyo nyumbani.
Muimbaji huyo aligonga vichwa vya habari miaka michache iliyopita alipoahidi kutoa tiketi za bure kwa matamasha yake ya mume wake Jay Z za maisha ambao watabadili milo yao na kula vyakula vitokanavyo na mimea pekee.
Lakini je ni kwanini vyakula vitonavyo na mimea vimekuwa maarufu kwa Wamarekani weusi ?
Kwa watu weusi wanaokula vyakula vya mimea, safari yao huanza kwa nia ya kuishi maisha ya kiafya.
Wamarekani weusi wana viwango vikubwa vya magonjwa ya  shinikizo la damu, kisukari aina ya pili, unene wa mwili wa kupindukia  na saratani kuliko makundi mengine ya watu. Kwa sehemu moja  ikisababishwa na aina ya vyakula na vinywaji wanavyokula vyenye chumvi nyingi, mafuta na kiwango kidogo cha matunda na mboga, utafiti unaonesha.
Tafiti kadhaa zimeonesha kuwa kuna uwezekano wa kupungua kwa hatari ya mtu kuwa na magonjwa ya kudumu anapokula vyakula hivi.
Kiwango cha chakula, kando na thamani ya chakula, pia ni kigezo muhimu cha kuimarisha uzito wa mwili unaofaa kiafya.
Masuala haya yameyatia msukumo mashirika kadhaa yanayomilikiwa na watu weusi, kama vile  Compton Vegan, kutoa vyakula vitokanavyo na mimea kwa miji ya ndani inayokaliwa na jamii za weusi.
Chanzo cha picha, Getty Images
Lakini vyakula hivyo sio lazima viwe na utando wa mafuta mengi, Hunter ,anasema  ,   Menyu katika mgahawa wa  Trio imekonga mioyo ya wateja wanaopenda vyakula vizuri, akitumia vitu kama viungo vinavyopatia muonekano mzuri mboga.
Kwa mara ya kwanza , wengi wa wateja wake walikuwa wazungu, lakini kwa sasa karibu nusu ya wateja wake ni weusi.
Kwa  Omowale Adewale, ambaye ni mwakilishi wa tamasha la vyakula vitokanavyo na mimea   Black VegFest,  lililoanzishwa na watu weusi kwa ajili ya jami ya watu weusi mjini  New York City, kuunganisha ulaji wa vyakula vya mimea na utamaduni wa watu weusi ni muhimu.
Chanzo cha picha, SUBMITTED PHOTO/ BLACK VEGFEST
Lakini kuanzishwa kwa tamasha hilo kwa mara ya kwanza, kuliangaliwa kama kitu cha ajabu na wazungu wengi wanaokula vyakula hivyo vitokanavyo na mimea.
"" Jamii inayokula vyakula vitokanavyo na mimea imekuwa ni ya wazungu kwa muda mrefu, na wakati mwingine inaonekana kama wanataka kuufanya utamaduni huu wa kula vyakula vya mimea kuwa ni wa wazungu tu,"" anasema.
Huku mashirika mengi yanayopigia debe ulaji wa vyakula vitokanavyo na mimea kwa ajili ya kuboresha hali za wanyama, pia  Black VegFest haitofautiani nayo, Bwana Adewale pia huhakikisha ukumbi wake unazungumzia masuala katika jamii za weusi kama vile mapambano dhidi ya kumaliza ukatili wa polisi.
Vyakula asilia vya Kiafrika, huku vikiwa sio vitokanavyo na mimea tu, kwa kiasi kikubwa hutokana na vyakula vya mimea na vina majani ya kijani kibichi mboga za aina tofauti  - vyakula asilia  kwa afya .
Katika utafiti wa hivi karibu uliowahusisha watu 48,000 wenye umri wa zaidi ya miaka 18 ulilinganisha afya ya walaji wa nyama, na wengine wanaokula samaki na kunywa maziwa  lakini wasiokula nyama - na wanaokula vyakula vitokanavyo na mimea.
Walibaini kuwa watu wanaokula vyakula vitokanavyo na mimea wana hatari ya kiwango cha chini cha kupata ugonjwa wa moyo, lakini wana hatari ya kiwango cha juu ya kupata kiharusi, huenda kutokana na ukosefu wa vitamin B12.
'Vuguvugu la walaji wa vyakula vya mimea pia lina mizizi ya muda mrefu ya uhusiano na Vuguvugu la Haki za kiraia. Dick Gregory, mwanaharakati maarufu na mchekeshaji aliyekuwa karibu  na Martin Luther King, aliacha kula nyama mwaka 1965 .
Alikuwa ni  Gregory ambaye alianzisha  Tracye McQuirter  kwa ajili ya walaji wa  vyakula vitokanavyo na mimea kwa zaidi ya miaka 30 iliyopita  , wakati alipotoa hotuba kwa wanafunzi weusi katika taasisi ya mafunzo ya  Amherst College
Sasa, Bi McQuirter ni mmoja wa waandishi wengi na washawishi ambao wanasaidia kuhamasisha ulaji wa vyakula vya  mimea miongoni mwa jamii ya watu weusi  .
Kitabu chake cha mapishi cha 2010  kilichoandikwa na  Any Greens , kiliandikwa kwa ajili ya wanawake weusi, na mwaka huu anazindua kampeni ya mtandaoni kujaribu  kuwapata wanawake 10,000 weusi wa kuanza kula vyakula vitokanavyo na mimea.
Chanzo cha picha, SUBMITTED PHOTO
Bi  McQuirter anasema kwamba ulaji wa vyakula vitokanavyo na mimea ni muhimu zaidi sasa kuliko awali, kwani  Covid-19 ikiikumba jamii ya watu weusi, kwa sehemu moja kwasababu ya viwango vyao vya juu vya  magonjwa ya kudumu waliyonayo hata kabla ya kupata maambukizi
Huku maelfu wakiandamana katika maandamano ya  Black Lives Matter  Bi  McQuirter anasema ni  ""dharura kwetu kujitunza wenyewe na kula vyema ili tuwe na nguvu za kupigana vita hivi ""."
"""niligeuza majaribio yangu ya kujiua kuwa kitabu cha vichekesho kuwafundisha watu kuwa kuna njia nyingine"" - bbc news swahili","Chanzo cha picha, Torico
Eriko Kobayashi alisimulia mkasa wake ,""Alilazwa hospitalini kwa kujaribu  kujiua,,"" Kobayashi ameiambia BBC.
""Alinipa pete kama zawadi ili kunihamasisha kutoa ujumbe wangu, na tukakumbatiana.""
Kobayashi ni mtunzi wa kitabu hicho cha kumbukumbu cha ""Diary of My Daily Failures"", kilichozinduliwa  mwaka  2017.
BBC ilizungumza na mtunzi wa kitabu hicho na namna kazi yake inavyoweza kusaidia wengine.
Chanzo cha picha, Torico
Matatizo ya afya ya akili na changamoto za kifedha zilimsababisha Kobayashi kufanya majaribio ya kujiua tangu akiwa na miaka 21.
Kobayashi anaamini kuwa matatizo yake yalianza akiwa mtoto  - alisema alihangaika na unyanyasaji na matusi wakati akikua.
Chanzo cha picha, Torico
""Mambo yalifikia mahali ambapo sikuweza kulala tena na nilikuwa na ndoto mbaya kila mara, ""anakumbuka.
""Wazazi wangu walinipeleka kwa mfululizo wa madaktari, lakini hakuna kitu kilichoonekana kusaidia.""
Kobayashi pia alikabiliwa na uonevu mkali shuleni.
""Baba yangu hakuleta pesa nyingi nyumbani, kwa hivyo nilikuwa sina uwezo wa kununua nguo za shule,"" anasema.
""Katika msimu wa baridi, ilinibidi kuvaa nguo zile zile mara kwa mara na hiyo ilinifanya niwe lengo rahisi kwa watoto wengine.""
Chanzo cha picha, Eriko Kobayashi
Kobayashi alimaliza masomo yake ya chuo kikuu katikati ya miaka ya 1990, wakati ambapo fursa kwa vijana huko Japani zilikuwa chache - iliitwa ""Umri wa Barafu ya Ajira"".
Mwishowe alipata kazi katika kampuni ya uchapishaji ya Tokyo, baada ya miezi mingi kulingana na malipo ya ustawi, aliingia kwa utaratibu wa  kufanya kazi masaa marefu na mshahara mdogo.
Fedha zake zilikuwa ndogo na hata aliiba chakula kutoka kwa maduka makubwa ili kujikimu.
Hapo ndipo Kobayashi alijaribu kuchukua maisha yake kwa mara ya kwanza.
Chanzo cha picha, TORICO
Kwa bahati nzuri, alipatikana amepoteza fahamu katika nyumbani kwake na rafiki yake na kupelekwa hospitalini kwa wakati, ingawa aliamka siku tatu tu baadaye.
Kujiua husababisha vifo 800,000 kila mwaka
Kujiua ni suala la ulimwengu na Shirika la Afya Duniani (WHO) linakadiria kuwa karibu watu 800,000 hujiua kila mwaka.
Japani ina moja ya viwango vya juu zaidi kati ya mataifa yaliyoendelea.
Chanzo cha picha, Getty Images
Ingawa idadi ya kila mwaka ya vifo nchini imekuwa ikipungua, idadi ya vijana inaongezeka.
Takwimu za serikali zinaonyesha kuwa kujiua sasa ndio sababu kuu ya vifo kwa watoto wenye umri wa miaka 10-14 huko Japani.
Mnamo mwaka wa 2019, kifo cha kujiua kwa watu chini ya miaka 20 kilifikia kiwango cha juu kabisa tangu mamlaka ya Japani ilianza kutunza kumbukumbu katika miaka ya 1970.
Hali hii kati ya vijana ilimhimiza Kobayashi kutangaza mapambano yake kwa njia ya manga.
""Uzoefu wangu ni wa kibinafsi sana, lakini nahisi ni muhimu kwa watu kujua kuhusu wao.""
Chanzo cha picha, TORICO
Watu nchini Japani na ulimwenguni kote wanapitia hali hii ya shida ya kuishi na nadhani maandishi yangu yanaweza kuwaonyesha kuwa hawako peke yao kwa kujisikia hivi, ""anasema.
Kobayashi ni mfano wa ugumu unaojumuisha maswala ya afya ya akili na kujiua.
Jaribio la hapo awali ni sababu moja muhimu zaidi ya kujiua kwa idadi ya watu, kulingana na WHO, na zaidi ya miaka 20 baada ya kipindi chake cha kwanza, Kobayashi bado anapambana na mawazo ya kujiua.
Na zinaweza kuwa kubwa.
Chanzo cha picha, TORICO
Wakati ninahisi upweke au mambo hayaendi vizuri kazini, bado ninahisi kama nataka kufa, ""anasema.
Kobayashi anaendelea kupokea msaada wa akili, na ameunda utaratibu wa kukabiliana na mawazo hayo.
""Wanapokuja, ninajaribu kulala vizuri, kula pipi na kunusa harufu nzuri ili kujisikia vizuri.""
""Pia, najaribu kutokuwa peke yangu kwa muda mrefu sana.""
Hii ndio sababu kukutana na mashabiki kunamaanisha sana kwake kibinafsi.
Chanzo cha picha, TORICO
""Nimepata uzoefu wa kujiua na najua juu ya maumivu na kukata tamaa, ""mwandishi anasema.
""Wakati watu ambao pia walijaribu kujiua wanakuja na kuzungumza nami, ninahisi kuwa kuishi sio bure.""
Pamoja uzoefu huo wa pamoja, anaamini, inaweza kuwa njia nyingine muhimu ya kushughulika na watu wanaofikiria kujiua, badala ya matumizi tu ya hatua za kitamaduni kama ushauri nasaha na dawa.
""Japani ina idadi kubwa ya vitanda vya magonjwa ya akili na inaagiza madawa kwa kiwango kikubwa,"" Kobayashi anabainisha.
""Lakini mtu anayejaribu kuchukua maisha yake mwenyewe anahisi kuwa hawezi kuwaambia wengine anachofikiria, kwa sababu anafikiria hakuna mtu atakayeelewa.""
""Kuna shida nyingi na zilizoshikana kama uhusiano mbaya wa kifamilia, fedha, kutengwa. Haya mambo si rahisi kuyatatua,"" anaongeza.
Kupuuza nia ya mtu anayejiua sio jibu. Ni muhimu kuheshimu kile anachohisi na kumsaidia kwa hatua, ""anaelezea.
""Nimegundua kuwa ni muhimu kwangu kwenda nje, kuwaona wenzangu na kuzungumza na marafiki zangu""
""Tamaa yako ya kufa hupungua kwa kuongea na kucheka na mtu.""
Walakini kazi yake yenyewe imekuwa chanzo cha mzozo kwa Kobayashi.
Kabla ya kitabu cha manga, alikuwa ameandika vitabu juu ya maswala yake. Uamuzi wa kwenda hadharani haukukubalika na baba yake.
""Baba yangu alikuwa ananipinga kuzungumza juu ya mapambano yangu hadharani. Hatuelewani vizuri na sijamuona kwa zaidi ya miaka 10,"" anaelezea.
Hiyo inamaanisha Kobayashi hakupokea maoni yoyote kutoka kwake kuhusu kitabu chake cha kumbukumbu ya Kushindwa Kwangu Kila Siku.
Alikuwa chini ya udadisi juu ya kile angefikiria kulingana na yaliyomo kuliko juu ya uchaguzi wa fomati.
Chanzo cha picha, Courtesy of Eriko Kobayashi
""Nilikuwa na ndoto ya kwenda shule ya sanaa nilipokuwa mdogo, lakini baba yangu alipinga.
""Alisema kuwa ingekuwa kupoteza muda na 'hakunifanyia kitu chochote kizuri',"" anakumbuka.
""Kwa upande mwingine, mama yangu amekuwa akifurahi sana kila ninapotokea hadharani, au anasoma kitu nilichoandika.""
Kitabu cha vichekesho kimetafsiriwa katika lugha kadhaa, pamoja na Kiingereza.
Masomo kutoka kwa janga
Mamlaka ya Japani ilitangaza mapema mwaka huu kwamba nchi hiyo ilisajili kushuka kwa mauaji kwa Aprili ikilinganishwa na mwezi huo huo mwaka jana.
Ilionekana kukinzana na hofu kwamba kuanguka kwa kisaikolojia na kifedha kwa kuenea kwa virusi, na vile vile kutengwa kwa jamii kunakosababishwa na hatua za kufungwa, kungeweza kusababisha kuongezeka kwa idadi ya vifo.
Chanzo cha picha, Getty Images
Mashirika ya afya ya akili yanaonyesha kuwa kupungua kunapaswa kuonekana kama matokeo ya muda ya hatua kama vile kufungwa kwa shule na kupunguzwa kwa masaa ya kazi kukabiliana na janga hilo.
""Wakati maisha ya kawaida yanarudi, viwango vya kujiua vinaweza kuongezeka tena,"" Kobayashi anaogopa.
""Kwa kweli hii itatokea ikiwa watu watajaribu kuishi maisha sawa na hapo awali.""
Mwandishi anaamini kuwa janga hilo lilifundisha watu somo juu ya jinsi ya kutunza afya yao ya akili.
""Kile tumeona ni kwamba watu wanaweza kupata amani yao kwa kutojaribu sana shuleni au kazini.""
""Mambo yanaweza kuwa bora ikiwa sote tutaacha kulenga kilele na kuishi kwa njia ya maisha ambayo ni nzuri kwa mwili na akili,"" anaongeza"
Mawasiliano yana uwezo mkubwa kutatua tatio la afya ya akili - bbc news swahili,"Septemba 10 kila mwaka ni Siku ya Kuzuia Kujiua Ulimwenguni .
Siku hii ni  ya ufahamu ya kila mwaka iliyoundwa ili kuweza kufahamu matatizo yanayowakumba watu wanaotaka kujiua na nama ya kuwasaidia.
Utafiti unaonyesha kuwa mawasiliano ya wazi na ya kweli juu ya ugonjwa wa akili husaidia hatua za kuzuia kujiua, kwa sababu mazungumzo haya muhimu yana uwezo wa kuongeza ufahamu na uelewa, kuwaondolea upweke na kusaidia kuondoa unyanyapaa ambao unaweza kuwa kikwazo kwa wale wanaotafuta msaada.
Takriban watu laki nane  hujiua kila mwaka, hivyo inaonesha kwamba kujiua ni jambo linaloikumba dunia nzima na hufanyika katika kipindi chote cha maisha.
Je! Tunajuaje kwamba mtu yuko katika hatua ya kujiua? Tunawezaje kumasaidia?
Mwandishi wa BBC, Scolar Kisanga alifanya mazungumzo na wataalamu wa afya ya akili"
Virusi vya corona: tunayoyafahamu kuhusu mmea wa artemisia unaotumiwa na madagascar - bbc news swahili,"Chanzo cha picha, Getty Images
Madagascar iliwavutia wengi na kuangaziwa sana Aprili taifa hilo lilipotangaza kwamba lilikuwa limevumbua dawa ya corona kutoka kwa mmea.
Dawa hiyo iliyokuwa imeandaliwa kama kinywaji ilitengenezwa kwa kutumia mmea wa artemisia, na rais Andry Rajoelina aliipigia debe sana.
Kufikia sasa bado hakuna ushahidi kwamba mmea huo - ambao kemikali zake huweza kudhibiti malaria - unaweza kutibu Covid-19, kwa mujibu wa Shirika la Afya Duniani  (WHO).
Tunafahamu nini kufikia sasa kuhusu mmea huu na nguvu zake?
Mmea huu unatoka wapi?
Mmea huo kwa jina kamili huitwa Artemisia annua na asili yake ni bara Asia, lakini hukuzwa katika maeneo mengi duniani yenye joto na jua.
Mmea huu umekuwa ukikuzwa katika baadhi ya mataifa ya Afrika mashariki zikiwemo Kenya na Tanzania.
Mmea huu umetumiwa kama tiba ya kiasili nchini China kwa zaidi ya miaka 2,000 kutibu magonjwa mengi, ukiwemo ugonjwa wa malaria. Hutumiwa pia kupunguza maumivu na kudhibiti homa.
Chanzo cha picha, Getty Images
Nchini Uchina, mmea huo hufahamika kama ""qinghao.""
Kwa Kiingereza huitwa sweet wormwood au annual wormwood, na baadhi ya watu wamekuwa wakiutumia kwa sababu mbalimbali kama tiba, na hata kuongezwa kwenye vinywaji.
Artemisia inaweza kudhibiti Covid-19?
Rais Rajoelina wa Madagascar mwezi Aprili mwaka huu alisema majaribio yalikuwa yamefanyiwa tiba ya Covid-Organics iliyotengenezwa kwa kutumia mmea huo na kwamba majaribio hayo yalionesha mafanikio.
Alirudia madai hayo mwezi huu wa Septemba.
Lakini taifa lake halijatoa ushahidi wowote wa kisayansi hadharani kuthibitisha madai hayo.
Aidha, viungo halisi vilivyo kwenye dawa hiyo ya kinywaji kwa jina Covid-Organics havijulikani hasa, ingawa serikali ilisema 60% inatokana na mmea wa artemisia annua.
Kiwango hicho kingine kinatokana na mimea mingine ya kiasili.
Madagascar pia imekuwa ikitengeneza tembe za Covid-Organics na hata dawa ya kudungwa kwa kutumia sindano. Rais Rajoelina anasema majaribio ya hiyo ya dawa ya kuchomwa mwilini kupitia sindano yanaendelea.
Chanzo cha picha, Getty Images
Wanasayansi kutoka Ujerumani na Denmark wamekuwa wakifanyia majaribio kemikali kutoka kwa mimea ya artemisia annua, na walisema mmea huo ulionyesha mafanikio dhidi ya virusi vya corona kwenye maabara.
Utafiti huo - ambao haujahakikiwa na wanasayansi wengine - ulibaini kwamba kemikali za mmea huo zilionyesha sifa za kukabiliana na virusi hivyo zilipotolewa kwa mmea huo kwa kutumia maji au kilevi.
Watafiti hao kwa sasa wanafanya kazi kwa pamoja na Chuo Kikuu cha Kentucky kufanyia majaribio mmea huo kwenye binadamu.
China pia imekuwa ikiufanyia majaribio mmea huo.
Na nchini Afrika Kusini, kuna wanasayansi wanaofanyia majaribio mmea wa artemisia annua na mmea mwingine unaokaribiana sana na huo  - artemisia afra - kubaini iwapo unaweza kufanikiwa kutibu Covid-19. Utafiti huo unafanyika katika maabara lakini hakuna matokeo yoyote yaliyotolewa kufikia sasa.
WHO wanasema nini kuhusu artemisia?
WHO wanasema kufikia sasa hawajapokea taarifa zozote kuhusu majaribio yaliyofanywa na Madagascar kuhusu matumizi ya Covid-Organics dhidi ya virusi vya corona.
Chanzo cha picha, AFP/Getty Images
Jean-Baptiste Nikiema kutoka WHO kanda ya Afrika  aliambia BBC kwamba shirika hilo huenda likahusika katika hatua za baadaye za majaribio ya dawa hiyo.
Lakini hilo litategemea habari watakazozipokea kuhusu majaribio ya awali.
Lakini kwa sasa WHO wanasisitiza kwamba hakuna ushahidi wowote kwamba dawa zinazotokana na artemisia hufanikiwa dhidi ya Covid-19.
Shirika hilo linaongeza kuwa tiba zote za miti shamba ""zinafaa kuchunguzwa kubaini uwezo wake na madhara"" kupitia majaribio yaliyofanywa kwa njia ya kisayansi.
Mmea huu unatumiwaje dhidi ya malaria?
Kemikali iliyo ya nguvu hutolewa kwenye majani yaliyokaushwa ya artemisia annua na hufahamika kama artemisinin. Kemikali hii ndiyo inayotibu malaria.
Wanasayansi nchini Uchina waligundua nguvu za kemikali hiyo wakati wakitafuta tiba ya malaria miaka ya 1970.
Dawa zinazotumia Artemisinin kwa pamoja na kemikali nyingine, kwa kifupi ACTs, hupendekezwa na WHO kutumiwa dhidi ya malaria, ikiwa ni pamoja na aina ya viini vya malaria vilivyo sugu dhidi ya chloroquine.
Afrika, mataifa mengi huanza kwa kutumia Sulfadoxine pyrimethamine au Amodiaquine kutibu mgonjwa wa malaria kwanza na zikishindwa basi ACTs hutumiwa.
ACTs huwa na aina moja au nyingine ya artemisinin (aina kuu ni artesunate, artemether na dihydroartemisinin) na kemikali nyingine. Aina ya artemisinin hupunguza sana viini vya malaria katika siku tatu za kwanza na kisha kemikali hiyo nyingine huvimaliza viini vilivyosalia.
Upatikanaji wa ACTs kwa wingi katika mataifa yaliyoathiriwa sana na malaria umetajwa kama moja ya sababu kuu za kupungua pakubwa kwa watu wanaouawa na malaria duniani katika miaka 15 iliyopita.
Kwa kuwa viungo kutoka kwa artemisia annua vimekuwa vikitumiwa sana kwenye tiba za kiasili za malaria, kwa mfano kuongezwa kwenye chai, kuna wasiwasi kwamba matumizi haya yasiyodhibitiwa ya mmea huyo yanaweza kusababisha viini vya malaria kuwa sugu dhidi ya dawa za ACTs.
Chanzo cha picha, Getty Images
Yapo mataifa kadha kusini mashariki mwa bara Asia ambapo viini vya malaria vimebainishwa kuanza kuwa sugu dhidi ya artemisia.
""Tunafahamu kuwa baada ya muda, viini hivi (vya malaria), vitaanza kuwa sugu, lakini kipindi hicho kinafaa kuwa mbali sana kadiri iwezekanavyo,"" anasema Jean-Baptiste Nikiema kutoka WHO.
WHO kwa sasa huhimiza watu kutotumia aina za artemisinin kwenye tiba za kiasili au kwenye vinywaji, wasiwasi ukiwa kwamba hilo litachangia viini vya malaria kuwa sugu dhidi ya dawa za ACTs."
Kijana matayo kudenya aliyetaabika kwa muda mrefu apata msaada wa kutolewa tende ya korodani tanzania - bbc news swahili,"Matayo Kudenya, kijana aliyekuwa akisumbuliwa na tatizo la tende ya korodani , hatimae amepata msaada wa kufanyiwa upasuaji bila gharama kwa udhamini wa hospitali ya Decca iliyopo jijini Dodoma.
Jopo la madaktari bingwa wanne, madaktari wawili  wa usingizi wawili na wauguzi wawili wameshiriki katika upasuaji  huo ambao umechukua jumla ya saa tatu na dakika arobaini na tano na kufanikisha kuondoa uvimbe wa kilo 25 zilizokuwa katika korodani ya Matayo.
DKt Martin Singani ndie aliyekuwa daktari kiongozi wengine wakiwa ni Dkt Gustavus Deusdedith, Dkt. Charles Abeid na Dkt Ambilikisye Kajange
Dkt Gustavus Deusdedith, mmoja wa madaktari amemwambia mwandishi wetu Aboubakar Famau kwamba mgonjwa anaendelea vizuri.
Video ya wito uliotolewa na Kudenya akizungumza na BBC
Daktari amesema, katika uchunguzi wao wa kitaalamu, wamebaini kuwa Matayo, alisumbuliwa na matende kama ya juu ya mguuni na sio ngiri maji kama alivyoeleza mwenyewe hapo awali.
Kwa upande wake, Steven John ambae ni mjomba wa Matayo amesema, ameguswa sana na msaada huo ana anashukuru sana.
""Sina la kusema kwa msaada huu. Machozi yananitoka,"" amesema John.
Kutokana na ukubwa wa upasuaji wake, Matayo aliwekewa chupa 15 za maji na tatu za damu
Itambukwa kuwa, BBC ndio iliyorusha taarifa za Matayo akiomba kusaidiwa, hivyo kupelekea kupata msaada huo.
Wataalamu wanasema inaweza kumchukua Matayo kuanzia siku 10 mpaka 14 kupona."
Virusi vya corona: jaribio la chanjo ya chuo kikuu cha oxford lasimamishwa baada ya mshiriki kuugua - bbc news swahili,"Chanzo cha picha, Reuters
Majaribio ya mwisho ya kimatibabu kwa ajili ya chanjo ya virusi vya corona , iliyotengenezwa na AstraZeneca pamoja na Chuo Kikuu cha Oxford yamesitishwa baada ya mshiriki kuugua kutokana na athari za  majaribio hayo.
AstraZeneca imeelezea  kusitishwa huko kwa jaribio  hilo ""kwa kawaida""  pale inapotokea  ""kuugua kusiko eleweka"".
Matokeo ya majaribio ya chanjo yanafuatiliwa kwa karibu kote duniani.
Chanjo ya AstraZeneca-na Cho Kikuu cha Oxford inaonekana kama yenye ushindani mkubwa wa makumi kadhaa ya chanjo zinazotengenezwa katika maeneo mengine ya duniani.
Matumaini yalikua ya hali ya juu kwamba chanjo hiyo ingeweza kuwa moja ya chanjo za kwanza kuingia katika soko la chanjo, kufuatia mafanikio yake ya awali ya kipimo cha awamu ya kwanza na cha awamu ya pili.
Jaribio lake la kwenda katika awamu ya tatu katika wiki za hivi karibuni limewahusisha washiriki wapatao 30,000 nchini Marekani pamoja na Uingereza, Brazil na Afrika Kusini. Majaribio ya awamu ya tatu ya chanjo kwa kawaida huwahusisha maelfu ya washiriki na yanaweza kudumu kwa miaka kadhaa.
Vituo vyote vya majaribio vya kimataifa vimesimamishwa kwa muda, huku uchunguzi huru ukitathmini usalama wa data kabla wadhibiti wa viwango vya chanjo kuamua kama jaribio hilo  linaweza kuanza upya, ameripoti Mhariri wa BBC wa masuala ya tiba Fergus Walsh.
""Katika majaribio makubwa, ugonjwa unaweza kutokea kwa bahati,  lakini ni lazima utathminiwe na taasisi nyingine huru kuliangalia hili kwa uangalifu"", alisema msemaji wa Chuo kikuu cha Oxford.
Hii ni mara ya pili kwa jaribio la chanjo ya virusi vya corona ya Oxford kusitishwa anasema mwandishi wetu.
Matukio ya aina hiyo ni ya kawaida kwa majaribio makubwa ya chanjo, na hutokea wakati wote mtu aliyejitolea kufanyiwa jaribio anapolazwa hospitalini wakati ambapo chanzo cha ugonjwa wake hakijatambuliwa mara moja.
Inadhaniwa kuwa majaribio hayo yanaweza kuanza kufanyika tena katika siku kadhaa zijazo.
Rais wa Marekani  Donald Trump amesema kuwa anataka chanjo iwepo nchini Marekani kabla ya uchaguzi wa tarehe 3 Novemba , lakini kauli zake zimeibua hofu kwamba wanasiasa wanaweza kuzipa kipaumbele  kuliko usalama kwa kukimbilia kutangaza chanjo.
Siku ya Jumanne, kikundi cha watengeneza tisa wa chanjo ya Covid-19  kilitoa hakikisho kwa umma kwamba kinataka kutangaza ''ahadi ya  kihistoria'' ya kuzingatia viwango vya kisayansi  na kimaadili katika kutafuta chanjo.
AstraZeneca ni miongoni mwa makampuni tisa yaliosaini ahadi hiyo ya kuomba idhini ya wadhibiti baada ya chanjo yao kupitia awamu tatu za utafiti wa kimatibabu.
Makampuni makubwa Johnson & Johnson, BioNTech, GlaxoSmithKline, Pfizer, Merk, Moderna, Sanofi and Novavax pia yalisaini ahadi hiyo.
Waliahidi  ""kila mara kutoa kipaumbelekwa usalama pamoja na hali nzuri za watu binafsi waliochanjwa chanjo hizo "".
Shirika la afya duniani (WHO) linasema karibu chanjo 180 zinafanyiwa majaribio kote duniani lakini hakuna hata moja iliyotimiza majaribio ya kimatibabu.
Shirika hilo limesema halitarajii  chanjo yoyote itimize miongozo  na taratibu za usalama wake na kuweza  kuidhinishwa mwaka huu,  kwasababu ya muda mrefu unaotakiwa kuifanyia majaribio kwa usalama.
Msimamo wa WHO pia umeungwa mkono na Thomas Cueni, mkurugenzi mkuu wa Shirikisho la wamiliki wa viwanda vinavyotengeneza dawa. Taasisi hiyo pia inawakilisha makampuni yaliyosaini ahadi ya kutoa chanjo salama.
Licha ya haya China na Urusi zimeanza kuwapatia chanjo zilizotengenezwa  katika nchi hizo baadhi ya wafanyakazi muhimu. Chanjo zote mbili zimewekwa bado kwenye orodha ya WHO ya chanjo zinazofanyiwa majaribio ya kimatibabu.
Wakati huo huo, taasisi ya udhibiti wa viwango vya chakula na dawa nchini Marekani   (FDA), imesema kwamba chanjo za virusi vya corona zinaweza kuidhinishwa kabla ya kupitia awamu ya tatu ya majaribio ya tiba.
Wiki iliyopita ilibainika kwamba Kituo cha Marekani cha kudhibiti na kuzuwia magonjwa kiliyataka majimbo kuangalia uwezekano wa kuacha baadhi ya vigezo vya chanjo kamili ili kuwa tayari kusambaza chanjo yenye uwezekano wa kutibu kabla ya uchaguzi wa tarehe 3 Novemba.
Ingawa Rais Trump alidokeza kwamba chanjo inaweza kuwepo kabla ya uchaguzi, hasimu wake kutoka chama cha Democratic  Joe Biden ameelezea wasiwasi kwamba Bwana Trump hatawasilikiza  wanasayansi na kutekeleza mchakato wenye uwazi."
Wanafunzi wafundwa kuhusu afya ya uzazi kupunguza mimba za utotoni - bbc news swahili,"Zaidi ya wanafunzi mia moja katika maeneo mbalimbali mkoani Singida, nchini Tanzania wamemaliza mafunzo ya siku tatu yaliyolenga kutoa elimu ya afya ya uzazi.
Mafunzo hayo yametolewa kwa ushirikiano wa Wizara ya Afya na shirika lisilo la kiserikali la World Vision, huku yakiwa na lengo la kupunguza mimba za utotoni mkoani humo.
Waandaaji wa mafunzo hayo, wanatarajia kwamba wanafunzi hao watatumia vyema mafunzo walioyapata katika kipindi cha siku tatu ili kuepukana na janga la mimba za utotoni, ambapo mkoa wa Singida unatajwa kama miongoni mwa mikoa mitano yenye asilimia kubwa ya mimba za utotoni.
Mikoa mengine ni pamoja na Shinyanga, Dodoma, Tabora na Mara.
Penina Masanja ni miongoni mwa wanafunzi waliopata mafunzo hayo anasema hivi SAS's amepata hamasa baada ya kupata elimu sahihi kuhusu afya ya uzazi.
Mbali na suala la mimba za utotoni imebainika pia  kwamba changamoto nyingine wanazokumbana nazo watoto wa kike ni pamoja na ukosefu wa taulo pindi wanapokuwa katika siku zao.
Nasra Mohamed ni miongoni mwa wanafunzi waliohitimu mafunzo hayo anaelezea jinsi alivyowahi kukatisha masomo baada ya kukosa sodo.
""Tulikuwa tunapata tabu sana kipindi cha mwanzo maana yake tulikuwa hatuna uwezo wa kununua taulo za kike,  lakini baada ya kupewa tunaona kuna mabadiliko makubwa kwa wanafunzi,"" anasema Nasra.
Licha ya juhudi zinazofanywa na serikali na mashirika mbalimbali kutokomeza  tatizo la mimba za utotoni, lakini inaonekana bado lipo katika baadhi ya maeneo.
Tumaini Fredy ambae ni mtaalamu kutoka shirika la World Vision Tanzania anasema kambi hizi za kuwafunda watoto waliofikia umri wa balehe katika masuala ya afya ya uzazi na mimba za utotoni, mpaka sasa imefanyika katika mkoa wa Singida na Shinyanga ambapo hivi sasa wahitimu wanategemewa kwenda kutoa elimu kwa wenzao."
Kenya yatangaza utaratibu mpya wa kuwazika watu waliofariki na covid-19 - bbc news swahili,"Wizara ya Afya nchini Kenya itaweka utaratibu mpya wa jinsi ya kuzika watu waliofariki kutokana na virusi vya Corona .
Lakini hii inamaanisha nini kwa madai ya hapo awali kuhusiana na miili ya waliofariki na Corona?"
Ngiri maji yenye uzito wa kilo 20 yavunja ndoto ya mkulima tanzania - bbc news swahili,"Hujafa hujaumbika. Ni maneno ya wahenga. Hii inaonekana dhahiri katika maisha ya kijana Matayo Kudenya, mkazi wa kizota, jijini Dodoma.
Kudenya ambae awali alikuwa akijishughulisha na ukulima, kwa miaka kadhaa sasa shughuli zake zote zimesimama kutokana na tatizo la ngiri maji au busha ambayo imekuwa mwilini mwake na kufikia uzito wa takriban kilo ishirini.
Kudenya anasema anausikia uzito wa busha ukimlemea mwilini.
Ripoti: Aboubakar Famau"
Ngiri maji lenye uzani wa kilo 20 lavunja ndoto ya mkulima matayo kudenya tanzania - bbc news swahili,"Hujafa hujaumbika. Ni maneno ya wahenga. Hii inaonekana dhahiri katika maisha ya kijana Matayo Kudenya, mkazi wa kizota, jijini Dodoma.
Kudenya ambae awali alikuwa akijishughulisha na ukulima, kwa miaka kadhaa sasa shughuli zake zote zimesimama kutokana na tatizo la ngiri maji au busha ambayo imekuwa mwilini mwake na kufikia uzito wa takriban kilo ishirini.
Kudenya anasema anausikia uzito wa busha ukimlemea mwilini.
""Imekuwa ikikua kidogo kidogo na ilikuja kuzidi baada ya vidonda kuziba, hapo ndipo nilipojikuta tatizo linakuwa kwa kasi,"" anasema Kudenya.
Bila shaka, wengi watakuwa wanajiuliza, Kudenya anawezaje kuishi huku akiwa na ngiri maji yenye uzito wa takriban kilo ishirini mwilini?
""Ni shida kubwa sana ninayoipata,"" anasema na kuendelea, ""Kwanza kutembea kwenyewe natembea kwa taabu. Natembea kama mtu aliyefanyiwa jando, natembea kwa kutanua miguu, kukaa kwenyewe hata kwenye kiti cha plastiki siwezi.""
Ama kwa upande wa utafutaji, hakuna kinachoendelea kwa sasa.  Tofauti na alivyokuwa awali akijishughulisha na ukulima, hivi sasa hakuna anachoweza kufanya zaidi ya kukaa ndani muda wote, hivyo kuwa tegemezi kwa ndugu, jamaa na marafiki.
Kudenya anasema tatizo la ngiri maji limebadilisha sana maisha yake.
""Nilikuwa ni kijana ninaejishughulisha na shughuli mbalimbali ikiwemo za kilimo, nilikuwa nimeanza kujiwekeza kiujumla, maisha yangu yamesimama kwa sasa,"" anasema.
Matumaini ya kupata tiba nayo yanaonekana kufifia.  Gharama zinazohitajika kwa ajili ya tiba ni kubwa hivyo ndugu kushindwa kuzimudu.
""Baada ya kumtoa kijijini tumekuja nae hadi hapa mjini, na tulimpeleka hospitali ya Benjamen Mkapa, na kule madaktari walimtizama na wakasema siku zimekuwa nyingi, kama angewahi mapema kufanyiwa matibabu, ingekuwa rahisi, lakini kwa sasa inaonekana maji yale kwa ndani yameshaganda na wakasema inahitajika kufanyika upasuaji utaogharimu karibu shilingi laki nane, lakini bado zinatakiwa chap tatu za damu, gharama za kitanda na kulazwa hospitali mbali na gharama za kumuhudumia mpaka atakapopona ndio hayo makisio tuliyoyafanya kama shiligi milioni tatu, ambazo kwa kweli kama familia hatuna,"" anasema Steven John ambae ni mjomba wa Kudenya.
Dokta Peleus Kato ni daktari bingwa wa upasuaji katika hospitali ya rufaa ya mkoa wa Dodoma anasema chanzo kikubwa cha ngiri maji ni pale mishipa ya fahamu inaposhindwa kurudisha baadhi ya maji kwenye mfumo wa damu katika sehemu za korodani.
""Sasa yale maji yasiporudishwa kwenye mfumo wa damu, kwa hiyo unakuta yanajaa kwenye kurodani, na muda unavyozidi kwenda, yanaendelea kujaa,"" anafafanua Dk Kato.
Wataalamu wanashauri watu wawe na tabia ya kujichunguza mara kwa mara ili kuweza kubaini iwapo kuna tofauti yoyote inayoonekana kwenye korodani.
Ingawa hakuna takwimu rasmi zinazoonyesha ukubwa wa tatizo la ngiri maji nchini Tanzania, lakini wataalamu wanasema, ugonjwa huo umeendea hasa katika maeneo ya pwani, na unaathiri zaidi wazee."
Facebook yamzuia mgonjwa mwenye maradhi yasiyo na tiba kupeperusha matangazo ya kifo chake mubashara - bbc news swahili,"Chanzo cha picha, Reuters
Facebook imesema itamzuia Mfaransa mmoja ambaye anaugua ugonjwa ambao hauna tiba kurusha moja moja kifo chake kwenye mtandao huo wa kijamii.
Alain Cocq mwenye umri wa miaka 57, alipanga kupeperusha moja kwa moja maisha yake ya siku za mwisho baada ya kuanza kukataa chakula, kunywa chocchote na kumeza dawa siku ya Jumamosi.
Rais wa Ufaranda Emmanuela Macron awali alikataa ombi lake la kukatishwa uhai wake.
Bwana Cocq anataka sheria ibadilishwe nchini Ufaransa ili kuruhusu watu walio kwenye maumivu makali kufa kama watakavyopenda. Makundi mengine, ikiwemo Kanisa Katoliki,linapinga kukatisha uhai wa mtu kwa mujibu wa maadili ya kanisa hilo.
''Njia ya ukombozi inaanza na niamini , nina furaha,'' Bwana Cocq alichapisha maneno hayo kwenye mtandao wa kijamii wa Facebook mapema siku ya Jumamosi asubuhi akiwa kitandani nyumbani kwake mjini Dijon baada ya kutangaza kuwa  'amemaliza mlo wake wa mwisho'.
''Ninajua siku kadhaa mbele zitakuwa ngumu lakini nimefanya uamuzi na niko na utulivu,'' aliongeza.
Bwaba Cocq ugonjwa ambao umeathiri tishu na viungo, ambao umesababisha kuta za mishipa ya ateri kushikana.
Lakini Facebook imezuia mpango huo wa kurusha moja kwa moja kifo chake, ikisema kuwa hairuhusu kuonesha matukio ya kujitoa uhai.
''Ingawa tunaheshimu uamuzi wa Bwana Cocq kutokana na ushauri wa kitaalamu tumechukua hatua kuzuia matangazo ya moja kwa moja ya suala la Alain,'' Msemaji wa Facebook  ameliambia shirika la habari nchini humo AFP .
''Sheria zetu haziruhusu kuonesha majaribio ya kujikatisha uhai.''
Chanzo cha picha, Reuters
Bwana Cocq alisema Facebook ilikuwa ikizuia matangazo yake mpaka tarehe 8 mwezi Septemba. Amewataka watu wanaomuunga mkono kuishawishi Facebook ibadili msimamo wake.
''Ni juu yenu sasa,'' alisema.
Mwezi Julai, Bwana Cocq aliandika barua kwa Rais Macron, akiomba aruhusiwe kufa ''kwa hiari yake,'' akielezea  ''maumivu makali anayoyapata''.
Bwaana Macron amesema ''ameguswa'' na barua hiyo, lakini hawezi kumpa ruhusa hiyo kwa kuwa ''hayuko juu ya sheria''.
Suala la kukatisha uhai ni maada tata nchini humo, huku wengi wakiunga mkono haki ya kufa kwa hiari, wakati wengine hasa makundi ya kidini wakipinga suala hilo"
Virusi vya corona: chanjo ya urusi yaonesha dalili za kukabiliana na virusi - bbc news swahili,"Chanzo cha picha, Reuters
Wanasayansi wa Urusi wamechapisha taarifa ya kwanza juu ya chanjo yao ya virusi vya corona, wakisema kuwa vipimo vya awali vimeonesha ishara ya chanjo hiyo ya kuuwezesha mfumo wa kinga ya mwili kupambana na virusi.
Ripoti iliyochapishwa na jarida la kitabibu la  The Lancet ilisema kuwa kila mshiriki aliyepewa chanjo hiyo aliweza kutengeneza sehemu ya protini ya damu inayoweza kuua virusi,  bakteria na vimelea wengine hatari wanaoshambulia mwili wa binadamu(Antibodies) na haikuwa na athari mbaya.
Urusi iliidhinisha  chanjo hiyo kutumiwa ndani ya nchi mwezi Agosti, ikiwa ni nchi ya kwanza duniani kufanya hivyo kabla ya kuchapishwa kwa data juu ya ufanisi wa chanjo.
Wataalamu wanasema majaribio yalikuwa ni madogo sana kuweza kuidhinisha ufanisi na usalama wa chanjo hiyo.
Lakini utawala wa Moscow umesifu matokeo ya chanjo yao na kuyataja kama jibu kwa wakosoaji.
Baadhi ya wataalamu wa nchi za magharibi wameelezea hofu zao juu ya kasi ya kazi ya Urusi, wakisema kwamba watafiti huenda walitumia njia fupi kutengeneza chanjo hiyo.
Mwezi uliopita Rais Vradimir Putin alisema kwamba chanjo hiyo imepita vigezo vyote vya uchunguzi na mmoja wa watoto wake wa kike alipewa chanjo hiyo.
Je ripoti inasema nini ?
Majaribio mawili ya chanjo,  yanayofahamika  kama Sputnik-V, yalifanyika Juni na Julai, Jarida la  Lancet lilisema. Kila jaribio liliwahusisha watu 38 waliojitolea kupewa chanjo  ambao walipewa dozi ya chanjo na baadae wakapewa kichocheo cha chanjo wiki tatu baadaye.
Washiriki -waliokuwa na umri wa kati ya miaka 18 na  60 -walifuatiliwa kwa siku  42 na wote miili yao ilitengeneza protini ya damu ya kinga dhidi ya virusi na bakteria  katika kipindi cha wiki tatu. Miongoni mwa athari za kawaida za chanjo hiyo zilikuwa ni maumivu ya kichwa na maumivu ya viungo.
Chanzo cha picha, Reuters
Majaribio hayo yalikuwa ya wazi kwa anayetaka na walishiriki hawakuchaguliwa bila mpangilio, ikimaanisha kuwa waliojitolea walikuwa wanatambua kuwa walikua wanapokea chanjo.
""Majaribio makubwa na ya muda mrefu huhusisha mbinu ya kulinganisha wale waliofahamu kabla na ambao hawakufahamu kuwa wanakwenda kuchanjwa chanjo na ufuatiiaji  zaidi unahitajika ili kubaini usalama wa muda mrefu na ufanisi wa chanjo ili kuzuwia maambukizi ya  Covid-19 ,"" ilisema ripoti.
Awamu ya tatu ya jaribio la chanjo hiyo itawahusisha watu 40,000  ""wa umri tofauti na makundi yanayokabiliwa na hatari ya maambukizi ,"" kwa mujibu wa jarida la Lancet.
Chanjo ya Urusi hutumia kirusi cha adenovirus, ambacho kwa kawaida husababisha homa ya mafua ya kawaida  kuchochea ufanisi wa kinga ya mwili.
Je chanjo maoni juu ya chanjo hii ni yapi ?
Kirill Dmitriev,  mkuu wa mfuko wa uwekezaji nchini Urusi ambao ulidhamini chanjo hiyo, alisema wakati wa kikao na waandishi wa habari kuwa ripoti ilikuwa  ""jibu la nguvu kwa wasio na imani na chanjo ambao wanakosoa bila sababu chanjo ya Urusi "".
Alisema kuwa watu 3,000 tayari wamepata mafunzo kwa ajili ya  majaribio ya awamu ijayo.
Waziri wa afya wa Urusi Mikhail Murashko alisema kuwa nchi itaanza kutoa chanjo hiyo kwa watu kuanzaia mwezi Novemba au Disemba, walengwa wakuu wakiwa ni makundi yanayokabiliwa na hatari zaidi.
Wataalamu walionya kuwa itachukua muda mrefu kwa  chanjo ya corona kupatikana sokoni.
Brendan Wen, Profesa wa vimelea wa bakteria  katika taasisi ya-London School of Hygiene and Tropical Medicine, aliliambia shirika la habari la  Reuters kwamba  : ""Ripoti ni suala la hadi sasa, mambo sasa ni mazuri  '"".
Kwa mujibu wa Shirika la afya duniani (WHO), kuna chanjo 176 zinazotengenezwa kwa sasa kote duniani . Kati ya chanjo hizo 34, zinafanyiwa majaribio kwa watu . Miongoni mwa hizo, nane ziko katika ngazi ya tatu, ambacho ndio kiwango cha juu zaidi kinachokaribia mchakato wa kuidhinishwa."
Alexei navalny: saa mbili zilizookoa maisha ya mkosoaji mkuu wa serikali ya rais putin - bbc news swahili,"Chanzo cha picha, Reuters
Mpinzani maarufu nchini Urusi Alexei Navalny  yupo katika hali mahututi  katika hospitali moja mjini Berlin , akiwa mwathiriwa wa kile ambacho serikali ya Ujerumani inasema kwamba lilikuwa jaribio la sumu kwa jina Novichok.
Navalny alianza kuhisi vibaya alipokuwa ndani ya ndege ambayo ilimsafirisha kutoka Siberia hadi Moscow, na kuilazimu ndege hiyo kutua kwa dharura  katika eneo la Omsk.
Idhaa ya Urusi ya BBC imeandaa ripoti ya jinsi wafanya kazi wa ndege  na madaktari walitumia kila njia ili kuokoa maisha yake katika anga ya Siberia.  Ifuatayo ni orodha ya yaliotokea katika kipindi cha saa mbili.
Mapema tarahe 20 mwezi Agosti , Alexei Navalny aliabiri ndege ya kampuni ya S7  kutoka Tomsk kuelekea Moscow
Kulingana na katibu wake wa habari , Kira Yarmysh, mapema asubuhi hali wala kunywa chochote isipokuwa kikombe cha chai alichonunua katika uwanja wa ndege wa Tomsk ,Bogashevo.
Chanzo cha picha, ILYA AGEEV
Abiria mwengine wa ndege hiyo , Ilya Ageev, anamuona Navalny akinywa chai saa moja kabla ya ndege kuondoka
Mkosoaji huyo mkubwa wa Kremlin baadaye anafanya mzaha na abiria aliyemtambua.
Navalny anaanza kuugua katika nusu ya kwanza ya safari hiyo ya ndege.
Wakati wahudumu wa ndege wanapogawanya maji miongoni mwa abiria , anakataa. Baadaye anaamka kwenda msalani.
Abiria mmoja anajaribu kwenda msalani , lakini Navalny amekuwa ndani  kwa zaidi ya dakika 20. Kunakuwa na foleni ndefu ya kutaka kuingia chooni.
Kufikia sasa wafanyakazi wanne wa ndege tayari wamegundua kwamba mmoja wa abiria hajisikii vyema
Dakika chache baadaye , muhudumu mmoja wa ndege anauliza kwa kutumia kipaza sauti iwapo kuna madaktari ndani ya ndege hiyo.
Abiria wengine wanagundua kwamba hali sio nzuri. Wafanyakazi wa ndege wanamwelezea rubani wa ndege  na kujaribu kumfanyia Navalny huduma ya kwanza.
Msaidizi wake, Ilya Pakhomov, anatembea ndani ya ndege hiyo akiomba usaidizi wa kimatibabu. Mwanamke ambaye hajatambulishwa  anajitambulisha kuwa muuguzi.
Kulingana na ndege ya kampuni ya S7 , mwanamke huyo na wengine katika kipindi cha saa moja akishirikiana na wafanyakazi wa ndege wanamuhudumia Navalny hadi pale rubani wa ndege atakapotua kwa dharura.
Wakili  Sergey Nezhenets alikuwa ameketi katika viti vya mwisho vya ndege karibu na mahali ambapo Navalny alikuwa akitibiwa.
Alilazimika kuelekea Moscow kabla ya kurudi na kuelekea Krasnodar, kusini mwa Urusi.
''Nilianza kutaka kujua ni nini kilichokuwa kikiendelea  wakati mfanyakazi mmoja wa ndege alipowauliza maafisa wa afya kujitambulisha'', Nezhenets alisema.
Chanzo cha picha, ILYA AGEEV
Kulingana na  Nezhenets, ni wakati huo ambapo muuguzi mmoja alijitambulisha  na kutoa usaidizi wa kimatibabu.
''Sijui alifanya nini, sikuona. Lakini niliwasikia wakisema mara kwa mara Alexei kunywa , kunywa Alexei vuta pumzi'', alisema wakili.
''Wakati alipopumua , wengine wetu tulihisi vyema , kwasababu hiyo ilimaanisha kwamba alikuwa hai.  Wakati huo sikujua kwamba ni Navalny'', alisema. Wasaidizi wawili wa Navalny walikuwa naye.
Mmoja wao alikuwa katibu wake wa habari , Kira Yarmysh. Nilikuwa na wasiwasi, Nezhenets alisema. Daktari alimuuliza ni nini kilichomfanya hivyo, na Kira akasema , sijui, nadhani alipewa sumu.
Wafanyakazi wa ndege walipata ruhusa ya kutua kwa dharurar  katika eneo la Omsk. Lakini ndege hiyo ililazimika kutua baada ya dakika 30 bada ya hatua hiyo kuelezewa abiria.
''Wafanyakazi wa ndege waliendelea kutazama madirisha na kulalama kwamba kulikuwa na mawingu mengi, na ilikuwa inachukua muda mrefu kutua ilihali hali ya Navalny ilikuwa mbaya'', alisema Nezhenets.  Wakili anasikia sauti za kumlazimu Navalny kunywa kitu.
Chanzo cha picha, IlYA AGEEV
''Iwapo wakishuku kwamba alipatiwa sumu , wafanyakazi wa ndege wangejaribu , anasema mtaalamu wa wagonjwa waliopo katika chumba mahututi Mikhail Fremderman.
lakini hilo lisingemsaidia kutokana na sumu ya Organophosphate  ambayo ndio kile ambacho Ujerumani inakizungumzia sasa.
Na iwapo chakula ama kinywaji cha Navalny kiliwekwa sumu , kutapika kungesababisha hatari kwa wale ambao walikuwa wakimsaidia kimatibabu mbali na wale ambao wangesafisha ndege hiyo baadaye.
Ndege inatua mjini Omsk asubuhi.
wafanyakazi wa afya katika kampuni hiyo ya ndege wanaabiri ndege hiyo dakika mbili tu baada ya kutua
''Lakini mara tu walipomchunguza Navalny , madaktari walisema  hiki sio kisa chetu, anahitaji kuwekwa katika chumba cha wagonjwa mahututi'', anakumbuka Nezhenets.
Wakili huyu baadaye anasikia mmoja wa maafisa wa afya wakiitisha ambyulansi. Wanamwambia kwenda moja kwa moja katika eneo la ndege kutua , akisema kwamba mgonjwa huyo yuko katika hali mbaya.
Muda mfupi , anasikia Daktari mmoja akielezea kuhusu rangi ya ndege hiyo  katika simu na kumwambia dereva kuegesha gari lake karibu na ngazi.'
'Tulisubiri dakika nyengine 10 kwa ambyulansi hiyo kuwasili' , anasema.
Wakati huo, madaktari walichunguza shinikizo la damu la Navalny  na kumwekea maji katika mishipa yake ya damu.
Chanzo cha picha, SIBIR.REALII
Dkt. Sidorus anasema kwamba hakumtibu Alexei Navalny yeye mwenyewe, lakini wenzake walifanya kila kitu walichoweza kuokoa maisha yake .
''Ilikuwa vigumu kuelewa kile kilichokuwa kikifanyika kwasababu sikuweza kuzungumza'', anasema.
Walifanya kila uwezo wao kukoa maisha ya mwanamume huyo na kuhakikisha kwamba alisafirishwa katika hospitali nzuri.
Abiria tuliozungumza nao wanaamini kwamba madaktari walitumia kati ya dakika 15 hadi 20 kumchunguza Navalny  akiwa ndani ya ndege hiyo
Navalny  anatolewa katika ndege hiyo na kupelekwa katika ambyulansi  ambayo inampeleka moja kwa moja katika kitengo cha dharura cha hopsitali ya Omsk.
Ndege hiyo inawekwa mafuta na inaendelea na safari yake ya nusu saa.
Chanzo cha picha, DJPAVLIN
""Tulipotua katika uwanja wa ndege wa Domodedovo mjini Moscow maafisa kadhaa wa polisi na wanaume waliokuwa wamevalia nguo za raia  waliingia katika ndege hiyo ,"" Nezhenets aliambia BBC.
""Waliwauliza abiria waliokuwa wakiabiri ndege hiyo karibu na kiti cha Alexei kusalia , huku wengine wakitakiwa kuondoka .. Alexei alikuwa ameketi katikati ya ndege hiyo'',  alisema.
Wakili huyo alishangazwa na jinsi ambavyo maafisa wa polisi waliingia katika ndege hiyo .
''Wakati huo kesi hiyo haikuonekana kuwa ya uhalifu . Lakini maafisa wa usalama walikuwa wameingia'', alisema.
Kwa siku mbili , hospitali ya Omsk ilimweka katika idara ya watu waliopewa sumu . Hawakukubali apelekwe Ujerumani  kutokana na hali yake mbaya.
Hatahivyo tarehe 22 Agosti , alisafirishwa hadi mjini Berlin. Siku mbili baadaye , madaktari wa Ujerumani walisema kwamba vipimo vilionesha kwamba amepewa sumu.
Chanzo cha picha, EPA
Madaktari wa Omsk akiwemo mwanafizikia mkuu kutoka katika kitengo cha dharura na mtaalamu mkuu wa sumu , walisisitiza  kwamba hakuna kitu chochote cha sumu kilichopatikana katika mwili wa Navalny  wakati alipokuwa chini ya usimamizi wao.
Idhaa ya BBC Urusi iliwauliza maafisa afya wa Omsk kutoa tamko lao mbali na kutoa maelezo ya Navalny katika hospitali hiyo lakini hawajatoa tamko lolote"
Wanawake wanahitaji mapumziko kila mwezi wanapoingia hedhi? - bbc news swahili,Kampuni moja nchini India inawapa wanawake mapumziko wanapokuwa kwenye hedhi. Hatua hii imesababisha mjadala mkubwa.
Virusi vya corona: amri ya kukaa nyumbani inawalazimisha waalimu kuchuuza mitaani - bbc news swahili,"Wakati Uganda ilipotangaza amri ya kukaa nyumbani na kufunga shule, waalimu wengi wa shule za binafsi hawakuwa wanalipwa tena mishahara yao. Wengi walilazimika kutafuta ajira mbadala, kama vile kuuza bidhaa mitaani (umachinga). Hata hivyo kazi hiyo haikosi changamoto."
"Je, unafahamu kuwa, kukaa kwa muda mrefu mahali pamoja ni hatari ya kwa afya yako? - bbc news swahili","Chanzo cha picha, Getty Images
Je, unafahamu kuwa, kukaa kwa muda mrefu mahali pamoja ni hatari ya kwa afya yako? Shirika la Afya Ulimwenguni WHO linakadiria kuwa takribani watu milioni 3.2 kila mwaka hufariki dunia kwa sababu ya kukosa kufanya mazoezi. Tatizo hilo sasa linaukumba ulimwengu mzima.
Misongamano ya magari, kazi za ofisini, kutazama televisheni, kurambaza kwenye mitandao ya intaneti ni baadhi ya mambo ambayo huwafanya watu kukaa mahali pamoja kwa muda mrefu.
Wanasayansi wanasema kuwa mwili wa mwanadamu uliumbwa kwa sababu ya kutembea ama kusonga, lakini leo, mwanadamu hafanyi mazoezi kama zamani.
Zamani mwanadamu alitembea kwa muda mrefu. Mwanadamu alibeba mizigo. Mwanadamu alishiriki mambo mengi bila ya kutumia mashine na teknolojia.
Daktari Mounir Dia wa Senegal anasema kuwa: ""Kuna viungo vingi vya mwilini ambavyo huathiriwa kwa kukosa kufanya mazoezi."" Anaongeza kusema kuwa, ""mtu asipoyafanya mazoezi, kuna uwezekano mkubwa wa mapigo ya moyo wake kuongezeka na ni rahisi kupata magonjwa ya moyo.""
Hivyo, mazoezi husaidia kuimarisha mapigo ya moyo na kinyume chake ni kweli, mishipa ya damu huathiriwa, hivyo kuathiri moyo, daktari Dia anasema hali huwa hivyo iwapo mmoja hatafanya mazoezi.
Ujio wa teknlojia na uvumbuzi wa mashine umempunguzia na kumrahisishia mzigo mwanadamu. japokuwa hilo ni jambo zuri kwa upande mwingine, linamuweka mwanadamu kwenye hatari.
Chanzo cha picha, Getty Images
Kwa mujibu wa Shirika la Afya Ulimwenguni, robo ya watu wazima ulimwenguni hawafanyi mazoezi. Kile ambacho hawafahamu ni kuwa kutokufanya mazoezi au kukaa kwa kipindi kirefu ni kujichimbia kaburi.
Inakadiriwa kuwa unapokaa kwa zaidi ya saa nane kwa siku, unastahili kufanya mazoezi ya dakika 60 -75 kila siku, ili kufidia muda uliokuwa umeketi.
Massata ni mfanyabiashara jijini Dakar, mji mkuu wa taifa la Senegal. Anasema kuwa alianza kufanya mazoezi ili kuboresha hali yake ya afya. Uamuzi huo umebadilisha maisha yake.  Anasema kuwa, miaka sita iliyopita alikumbwa na ugonjwa. Ugonjwa huo huathiri maini. ""Nilikuwa nahisi maumivu mgongoni."" Anasema Massata, huku akiwa ametulia.
Daktari alimfahamisha kufanyiwa uchunguzi kwenye figo zake. Kwa bahati nzuri, matokeo ya uchunguzi yalibainisha kuwa hakuwa na tatizo lolote kwenye figo zake. Kwa bahati mbaya uchunguzi uligundua kuwa alikuwa na mafuta kwenye maini yake.
Aliamua kuanza kuyafanya mazoezi kila siku, baada ya miezi mitatu alirudi kufanyiwa uchunguzi tena. ""Uchunguzi wa daktari uligundua kuwa maini yangu yalikuwa yanaanza kurejea kawaida."" Massata ananifahamisha huku akitabasamu.
Anakiri kuwa mazoezi yalimsaidia kupunguza uzito. Mara ya pili aliporudi kuchunguzwa na daktari wake, alifahamishwa kuwa ini lake lilikuwa sawa kabisa bila ya matatizo.
Chanzo cha picha, Getty Images
Ugonjwa aliokuwa akiugua ni kuwa ini huzungukwa na mafuta. Mara nyingi watu wenye ugonjwa huo, huwa hawaoneshi dalili zozote.
Hadi kufikia sasa hakuna dawa au matibabu ambayo yamethibitishwa kuponya ugonjwa wenyewe. Hata hivyo mabadiliko ya tabia ya kula pamoja na mazoezi ya mara kwa mara ni dawa mjaarabu kwa mujibu wa matabibu.
""Kabla nianze kufanya mazoezi, nilikuwa na uzani wa kilo 86, lakini sasa uzani wangu ni kilo 76. Mazoezi yalinasaidia kupoteza kilo 10 kwa kipindi cha miezi mitatu."" Massata anasema huku akionekana akiridhishwa na hali yake sasa.
Anaafiki kuwa mazoezi yana nafasi kubwa sana maishani mwake sasa. Zamani hakuwa na muda alioutenga kwa ajili ya mazoezi lakini sasa anasema, ""mimi hufanya mazoezi kuanzia Jumatatu hadi Ijumaa.
Chanzo cha picha, Getty Images
Tangu agundue umuhimu wa kufanya mazoezi, Massata, hajawahi kuwa mvivu katika maisha mapya aliyoanza kuyaishi. ""Hapa huwa ninakuja kufanya mazoezi kuanzia siku ya Jumatatu hadi Ijumaa, isipokuwa mwishoni mwa juma. Misuli inahitaji kupumzika ili ikue."" Massata ananifahamisha huku akiwa kwenye eneo ambalo hufanyia mazoezi akiwa na nguo za mazoezi.
Baada ya mazungumzo, mara Massata ananifahamisha kuwa kocha wake kwa jina Lamine ndiye mwokozi wake. Bila Lamine hali yake ingekuwa mbaya mno. ""Nazungumzia umuhimu wa kuwa na mahusiano mema."" Massata ananifahamisha kisha anamuita kocha wake.
Kisha kocha wake anafika huku akiwa mwingi wa tabasamu, ""wakati mwingine sikumuona akija kufanya mazoezi. Ukweli ni kuwa alikuwa anatibiwa hospitalini. Aliporejea mazoezini aliniambia alikuwa ana furaha kubwa."" Lamine anasema, kisha anaendelea kuzungumza, ""nilimuuliza, nini kilichofanyika?""
Massata alimkumbatia na kumfahamisha kuwa, amepona. Amepona kwa ukamilifu.
Shirika la Afya Ulimwenguni linapendekeza mazoezi ya dakika 30 kwa watu wazima na saa moja kwa watoto. Bila hivyo, inachukuliwa kuwa hufanyi mazoezi.
Hata hivyo daktari Dia anasema kuwa mazoezi ya kila siku humsaidia mtu kufidia muda ambao alikuwa ameketi kwa kipindi kirefu.
Chanzo cha picha, Getty Images
Anashauri kuwa ni muhimu kupunguza muda ambao mtu huketi. Anasema kuwa mtu hafai kuketi kwa zaidi ya saa tatu. Anaongeza kusema kuwa, kwa wale wanaofanya kazi ofisini wanastahili kuinuka kila wakati, kutembeatembea kabla ya kurejea kwenye viti vyao.
Daktari Dia anasema kuwa kuketi kwa muda mrefu huathiri mwendo wa damu. ""Kile ambacho mara nyingi husingizia kwa kutofanya mazoezi ni muda ama wakati. Hata hivyo, ni muhimu kutenga muda wa kufanya mazoezi ili usihatarishe maisha yako."" Anamaliza kueleza.
Ama kwa hakika, kufanya mazoezi ni kuokoa muda ama wakati. Kufanya hivyo kunaondoa uchovu na unahisi mwenye nguvu haswa unapoamka.
Mtindo wa maisha wa kukaa tu, unachangia asilimia 30 ya maradhi ya moyo na kati ya asilimia 20-25 ya saratani ya matiti kibofu na mapafu.
Wataalamu wanasema kuwa iwapo umezoea kushinda kwenye kiti kazini kwa kipindi kirefu, yafuatayo ni mambo ambayo unaweza ukayafanya:
-Iwapo unashuka kwenye basi hakikisha kuwa unashuka mbali na ofisi ili upate nafasi ya kutembea.
-Iwapo unaendesha gari, hakikisha unaliegesha mbali na kiasi na mahali pa kazi, ambapo utatembea.
-Badala ya kutumia kambarao/lifti, hakikisha unatumia vidato.
-           Simama kwa dakika moja, kila baada ya saa moja ama dakika tano hadi 10 kwa
kila dakika 90.
-Tembea Zaidi ya kuketi kwa muda mrefu."
Saratani ya matiti: sumu ya nyuki yagunduliwa kuwa na uwezo wa kutibu saratani ya matiti - bbc news swahili,"Chanzo cha picha, Getty Images
Wanasayansi wa Australia wanasema kwamba sumu ya nyuki wanaotengeneza asali ina uwezo wa kuharibu seli hatari za saratani ya matiti katika maabara.
Sumu hiyo na kemikali aina ya melitin - zilitumika dhidi ya aina mbili ya saratani ambazo ni ngumu kutibu.
Ugunduzi huo umetajwa kuwa wa kufurahisha , lakini wanasayansi wametoa tahadhari kwamba vipimo zaidi vinahitajika.
Saratani ya matiti imeelezewa kuwa saratani ambayo inawaathiri wanawake wengi duniani.
Huku kukiwa na maelfu ya kemikali zinazoweza kukabiliana na seli za saratani  katika maabara, wanasayansi wanasema kwamba kuna chache zinazoweza kuzalishwa kama tiba ya wanadamu.
Sumu ya nyuki awali ilibainika kuwa na tiba dhidi ya aina nyengine ya saratani kama ile ya Melanoma.
Utafiti huo wa taasisi ya Harry Perkins kuhusu tiba magharibi mwa Australia ulichapishwa katika jarida la asilia.
Ulifanyia vipimo sumu za nyuki 300. Sumu hizo kutoka kwa nyuki wa kutengeneza asali zilionekana kuwa na uwezo mkubwa, alisema Ciara Duffy, mtafiti wa umri wa miaka 25 ambaye aliongoza utafiti huo.
Sumu hiyo kali iligunduliwa kuwa na uwezo wa kuuwa seli za saratani ndani ya saa moja, bila kudhuru seli nyengine.
Lakini sumu hiyo iliongezeka viwango vingine vya tiba.
Chanzo cha picha, HARRY PERKINS INSTITUTE
Utafiti huo pia ulibaini kwamba kemikali ya Melittin kivyake ilikuwa na uwezo mkubwa  katika kuuwa au kuharibu ukuaji wa seli za saratani.
Huku Melittin ikiwa ndani ya sumu ya nyuki wa asali  pia inaweza kuzalishwa katika maabara.
Siku ya Jumatano, wanasayansi  kutoka Australia magharibi walielezea utafiti huo kama wa kufurahisha.
Muhimu, ni kwamba utafiti huu unaonesha kwamba Melittin  inaingilia ukuwaji wa seli za saratani ndani ya matiti ili kuzuia kuzaana kwa seli hizo , alisema Profesa Peter Klinken.
""Inatoa mfano mzuri wa ni wapi kemikali asilia zinaweza kutumika kutibu ugonjwa unaoathiri wanadamu.
Lakini watafiti hao wanaonya kwamba kazi zaidi inahitajika kuona iwapo sumu inaweza kutumika kwa kiwango gani kama tiba ya saratani.
Watafiti wengine wa saratani wanakubali kwamba ni mapema mno, alisema profesa Alex Swarbrick kutoka taasisi ya tiba ya Sidney.
Kemikali nyingi zinaweza kuuwa saratani ya matiti katika panya. Lakini kuna mengi ya kufanywa kutoka katika tafiti hizo hadi kufikia kiwango ambacho kinaweza kubadili tiba ya ugonjwa huo."
Jane na mumewe donah omondi wamekuwa kwenye ndoa kwa miaka 12 bila mtoto - bbc news swahili,"Chanzo cha picha,  Jane Aller
Unapozitazama video za Jane Aller na nyimbo zake kwenye mitandao ya kijamii, huwezi kamwe kudhani kwamba anaupitia mtihani mgumu maishani.
Kwa muda mrefu, yeye na mumewe Donah Omondi walikuwa wakifanya juhudi za kupata mtoto.
Lakini kila walipokaribia kupata, bahati haikuwa upande wao.
Ni safari ambayo Jane anaamini wanawake wengi wanaipitia kimya kimya bila kujitokeza hadharani.
Jane, ambaye ni mwanamuziki wa nyimbo za Injili nchini Kenya anasema ameamua kuzungumzia changamoto zake kuwatia moyo wengine.
Je, aliingiaje kwenye maisha ya ndoa? Alijaaliwa mtoto mwishowe?
Chanzo cha picha,  Jane Aller
Ndoa na matumaini
Jane Aller amekuwa kwenye ndoa kwa miaka 12. Kwa miaka ya kwanza minne ya kwa katika, ndoa yake  kulitokea msururu wa matukio ambayo hayakuwa ya kawaida.
""Mwaka wa kwanza tu baada ya ndoa nilishika mimba, na ikawa ni furaha kuu kwangu na mume wangu. Lakini kwa bahati mbaya ile mimba ilitoka yenyewe baada ya kipindi cha miezi mitatu tu,"" anakumbuka.
Na kwa kuwa ilikuwa ni tukio la kwanza alihisi kuwa ilikuwa ni ajali na kwa hayo  hakuwa na  wasiwasi wowote. Alijua fika kwamba angeshika mimba tena na kujifungua.
Kwa kawaida mwanamke anaposhika mimba, mchakato mzima hufanyika katika mfuko wa uzazi ambapo yai la mwanamke  hutungishwa mbegu ya mwanamume ndani ya mfuko huo. Hapo ndipo mtoto huanza kukua. Lakini kwake Jane, mara ya pili mchakato wa kushika mimba yake ulifanyika katika mishipa ya uzazi. Mimba ya aina hiyo hujulikana kama ectopic.
Nusura apoteze uhai wake wakati huo.
""Kwa siku nne nilitokwa na damu ndani ya tumbo langu (kizazi), nisijue kuwa mimba ilikuwa imeharibika na maisha yangu yalikuwa hatarini,"" anasema.
""Kwa siku nne hizo nilikuwa nahisi uchungu mwingi mno. Kwa kuwa daktari aliyekuwa ananihudumia hakuwa jijini ilibidi kusubiri hadi arejee ofisini.""
""Wakati huu wote sikujua kuwa mtoto alikuwa amefariki, na ndani ya tumbo langu mlikuwa kumejaa damu iliyokuwa imeshikamana,"" Jane anakumbuka
Ilibidi mwanamke huyu alazwe hospitalini na kufanyiwa upasuaji kuyaokoa maisha yake.
Ni kipindi anachokitaja kuwa cha uchungu mwingi sio tu wa mwili bali pia msongo wa mawazo kwa kupoteza mtoto wao wa pili .
""Kabla ya kuingia kwenye chumba cha upasuaji ilibidi nitolewe damu kwa vipimo vya kawaida. Hapo ndipo daktari aliuliza ni vipi mimi niko hai ilhali damu yangu ilikuwa imeshikana na kuganda,""Jane anasema.
Kipindi hicho Jane alianza kujiuliza maswali mengi mno ,vile vile akaanza kuwa na kero akiuliza Mwenyezi Mungu ni kwanini alikuwa anakubali yeye apitie hali hiyo.
Jane anasema kuwa walirejea nyumbani bila mtoto.
Lakini baada ya muda alishika mimba nyingine ila haikuchukua muda kwa mimba ile kutoka tena.
Chanzo cha picha,  Jane Aller
Kujiuliza maswali mengi
Mwanadada huyu anasema kuwa licha ya kuwa mtumishi wa Mungu yeye na mume wake walishikwa na hisia za hasira na akawa na majonzi mengi mno.
Hawakupata majibu stahiki kutoka hata kwa madaktari wake kwani alikuwa anaelezwa kuwa kila kitu katika kizazi chake  kilikuwa sawa.
""Msimu ambao nilimpoteza mtoto wangu wa tatu nilikuwa katika pilikapilika za uimbaji,  na kwa kuwa nilikuwa nimefanyiwa upasuaji , sehemu iliyoshonwa ilianza  kuwa na matatizo katikati ya uimbaji wangu,"" anasema.
""Wakati huo nilishindwa kuelewa ni kwanini licha ya utumishi wangu wa uimbaji kwa Mungu nilipitia mapito hayo,""Jane anakumbuka.
Chanzo cha picha,  Jane Aller
Mwanadada huyu anasema kuwa hakuelewa ni vipi Mwenyezi Mungu alikuwa anamtumia katika hali ya kupoza maisha na nyoyo za watu kupitia uimbaji wake , ilhali yeye alikuwa anawapoteza watoto kila aliposhika mimba.
Kwa hivo msimu huo alipokuwa anashika kipaza sauti katika uimbaji wake alikuwa anadondokwa na machozi mengi.
""Wakati huo nilipokuwa nalia watu walikuwa wanafikiria kuwa niko kwenye maombi makubwa, wasijue kuwa nilikuwa nalilia hali yangu  ya kupoteza watoto wangu,"" Jane anakumbuka
Kwa hivyo aliposhika mimba yake ya  mtoto wa wanne  alikuwa na msisimko , lakini Jane na mumewe waliamua kwenda hospitalini ili afanyiwe uchunguzi ilikubaini kuwa kila kitu kilikuwa sawa.
Matokeo ya uchunguzi huo yalikuwa ya kukatisha tamaa.
Daktari alimueleza kuwa mimba ilikuwa imeshika katika mshipa wake; alionywa kuwa ikiwa mshipa huo ungepasuka , basi maisha yake yangekuwa hatarini. Kwa hivyo alishauriwa kuwa mimba hiyo lazima itolewe ili asipoteza maisha yake.
"" Kupoteza mimba ya nne haikuwa rahisi , nililia kwa siku nyingi mno, na sikutaka kuzitizama nguo ambazo nilikuwa nimenunulia watoto wangu, kati ya kupoteza mtoto wa kwanza hadi wanne nilikuwa najiuliza je huyu mume wangu ananipenda bado? "" Jane anasema.
Jane anasema kuwa mwamba mkuu umekuwa ni mume wake, kwani amesimama naye katika hali hii ya kupoteza watoto wake .
Baada ya kupoteza mtoto wao wanne alikaa kwa miaka kadhaa kabla ya kushika mimba tena.
Ni hadi mwaka uliopita aliposhika mimba yake ya tano.
Baada ya miezi mitatu ile mimba ya mtoto wa tano ilitoka. Kitu ambacho sio cha kawaida, Jane anasema, ni kuwa ule uchungu wa mwanzo aliokuwa nao ulikuwa haupo.
Mwanadada huyu anasema kuwa alianza kukubali hali yake na kuamua kumuamini Mwenyezi Mungu kumpa mtoto katika wakati mwafaka.
Chanzo cha picha,  Jane Aller
Jane na mumewe wamehimilije ndoa ya miaka 12 na hali hii?
Kama mwimbaji Jane Aller anategemea mume wake  kama mtayarishi na mwelekezi  wa nyimbo zake.
Kutokana na hilo, wameletwa pamoja na hali yao ya kupenda muziki  na pia hali ya huduma ya kuhubiri.
Kando na kuwa ni mke na mume, wanashiriki katika maoni na kazi zao za kila siku ambayo ni huduma ya uimbaji.
Mwanamke huyu anasema mume wake amekuwa nguzo kuu katika maisha yake hasa changamoto hizi za mimba kutoka .
Changamoto zimetokana na jinsi jamii inavyochukulia hali yake ila Jane anasema kuwa jamaa wa karibu kwa mfano mama mkwe wamesimama na yeye sana.
Na anapotoa mawaidha kwa watu ambao wanapitia hali hio anawaomba wasikate tamaa.
""Unajua kuna watu ambao wametengana kutokana na kukosa watoto kwenye ndoa , na hata wanapoingia kwenye ndoa mpya bado wanakabiliwa na changamoto hizo hizo,"" anasema.
""Ni muhimu kwa watu wanaopitia changamoto hizo kuwa na subira na kudumisha hali ya kupendana na kuvumiliana,"" Jane anasema.
Jane anasema maisha ni kama kuendesha baiskeli , ili mtu awe na usawa lazima aendelee kusonga mbele. Kwa hivyo mambo mazuri huja kwa watu ambao wanaendelea kuwa na imani wakati ambapo hakuna cha kutumainia.
Jane Aller na mumewe Donna wanaendelea kutumai kuwa wakati mmoja watapakata mtoto wao mikononi mwao.
Chanzo cha picha,  Jane Aller
Mimba hutoka kwa nini?
Mimba kutoka pekee yake  au kuharibika kwa mimba hutokea kwa kawaida kwa baadhi ya wanawake kote duniani.
Wakati mwingine hutokea mapema sana kiasi cha kuwa mwanamke hawezi kufahamu kuwa alikuwa mjamzito.
Maambukizi ya magonjwa ya zinaa, majeraha, vurugu,  na mafadhaiko ya kiakili yanaweza kufanya mimba kutoka mapema.
Wakati mwingine pia  mimba huharibika kwa sababu mwanamke mjamzito amekuwa karibu na sumu au kemikali zilizo na sumu. Si rahisi kujua kila wakati kinachosababisha uharibikaji wa mimba, lakini baadhi ya sababu zinaweza kuepukika.
Kuharibika kwa mimba wakati mwingine unaweza kuzuiwa kwa kutibu wanawake kutokana na maradhi na maambukizi na kuwasaidia kuepukana na sumu ya kemikali au maeneo ya hatari . Lakini wanawake wengine huwa na uharibikaji wa mimba moja baada ya nyingine, na huweza kushindwa kujua ni kwa nini.
Wanawake walio na historia ya uharibikaji wa mimba unaojirudia wanapaswa kupimwa na kutibiwa katika kituo cha afya kilicho na huduma za kipekee ili kutafuta sababu na kuwasaidia kubeba mimba hadi mwisho wa ujauzito."
"Who: si kweli, maambukizi ya corona kenya hayajapungua - bbc news swahili","Chanzo cha picha, BBC
Shirika la afya duniani WHO limetilia shaka madai ya kupungua kwa idadi ya wagonjwa wa Corona nchini Kenya katika kipindi cha wiki tatu zilizopita.
Katika taarifa yake, shirika hilo limesema kwamba kushuka kwa idadi ya wagonjwa wenye maambukizi ya corona  nchini Kenya hakuoneshi picha kamili ya maambukizi nchini humo.
Taarifa hiyo inajiri baada ya rais Uhuru Kenyatta wa Kenya kupongeza juhudi za Wakenya katika makabiliano dhidi ya Covid-19  akisema kwamba taifa hilo limeanza kupunguza idadi ya maambukizi.
Rais Kenyatta alisema kwamba baada ya serikali kuweka masharti ya kukabiliana na virusi hivyo Wakenya wengi walinyimwa uhuru wao lakini juhudi hizo zimezaa matunda.
''Naamini tumepiga hatua kubwa na hiyo ndio sababu tumeanza kupunguza maambukizi. lakini ili kuweza kufanya vyema zaidi ni sharti tuwe wakweli kwasababu ukweli ni muhimu kuendelea kupiga hatua zaidi'', alisema.
Kupungua huko kunatokana na kushuka kwa maambukizi katika kaunti za Nairobi na Mombasa, ambazo zinajumuisha asilimia 64 ya wagonjwa wote wa corona nchini Kenya.
Hatahivyo madai hayo ni kinyume na kinachoendelea, kwa kuwa kaunti nyengine zinakabiliwa na ongezeko la maambukizi , ilisema taarifa hiyo ambayo ilitolewa siku ya Jumatatu.
Shirika hilo limesema kwamba vipimo vya Covid 19 vinavyofanyiwa watu katika maabara vimepungua nchini Kenya.
Bodi hiyo ya afya duniani  pia imekosoa mipango ya kuwapima Wakenya ikisema maeneo yanayolengwa ni yale ambayo hayana hatari ya maambukizi.
Baadhi ya maabara pia zimesema kwamba zinakabiliwa na uhaba wa vifaa vya kupima mbali na vifaa vya kukusanya sampuli.
Limesema kwamba utafutaji wa watu waliokaribiana na wale walioambukizwa umepungua  katika kipindi cha hivi karibuni miongoni mwa kaunti 10 zenye maambukizi ya juu ambazo zinabeba mzigo mkubwa wa ugonjwa huo.
WHO limesema kwamba asilimia 58 ya wagonjwa hawana watu waliokaribiana nao huku watu 129 pekee waliokaribiana na wenye maambukizi wakiripotiwa kuanzia tarehe mosi Agosti hadi tarehe 23 Agosti 2020.
Katika kaunti ya Nairobi kulingana na taarifa hiyo asilimia 42 ya walioambukizwa hawana watu waliokaribiana , huku zaidi ya asilimia 90 katika kaunti ya kisumu, Machakos, Mombasa, Kajiado, Busia na Nakuru wakisubiri idadi ya watu waliokaribiana nao.
Chanzo cha picha, Getty Images
WHO liliitahadharisha Kenya dhidi kutangaza kwamba wagongwa wa Covid-19 wamepungua nchini humo.
Huku ikiwa hizi ni ishara nzuri ambazo zinaweza kutumiwa ili kuonesha kupungua kwa maambukizi, tangazo hilo linafaa kuchukuliwa na tahadhari kubwa , ilisema WHO ikiongezea kwamba kuna umuhimu wa vipimo zaidi kufanywa katika maabara mbali na kuwasaka watu waliokaribiana na walioambukizwa.
Hatahivyo akizungumza wakati wa hotuba kwa taifa kuhusu ugonjwa huo, rais Kenyatta hatahivyo aliwaonya Wakenya dhidi ya kusherehekea mapema mafanikio hayo na badala yake kuchukua tahadhari.
Alisema kwamba idadi ya maambukizi inaanza kupungua baada ya kufikia kilele chake."
"'ikiwa utaweza, usiende kwa daktari': namna sayansi inavyofanya watu kuamini hata kama ni wazima, kuna uwezekano wanaumwa - bbc news swahili","Chanzo cha picha, Antonio Sitges-Serra
Antonio Sitges-Serra ameandika kitabu ambacho chenye utata kuhusiana na ufafanuzi wake. Pia jina la kitabu chenyewe limezua maswali: ""Kama unaweza, usiende kwa daktari.""
Mapendekezo yake:
Sitges-Serra alizaliwa (Barcelona, 1951) ni profesa wa upasuaji katika chuo kimoja cha Barcelona, alikuwa mkuu wa idara ya upasuaji hospitali ya del Mar na amechapisha zaidi ya makala 400 ya kisayansi.
Katika kitabu chake chenye utata, anakosoa jamii ya kileo - ambayo inaabudu sayansi, kushutuka mno kunapokuwa na kifo na kuzeeka - dawa imekuwa biashara kubwa ambayo wakati mwingi huwa ghali kwa  mgonjwa.
Mwisho wa mapendekezo.
Kama hauhisi vibaya, huna haja ya kwenda kuuona daktari.
Dhana ya kwamba daktari anastahili kufuatilia afya yako kwangu naiona iliyopitwa na wakati. Daktari anastahili kukusaidia kama una tatizo lakini kama unaendelea vizuri, huna tatizo lolote daktari hawezi kukusaidia kukukinga na maradhi.
Na badala yake sisi wenyewe ndio tunastahii kujikinga na maradhi.
Ujumbe wa kitabu hicho, ni kutoa hakikisho dhidi ya ugonjwa wa kisaikolojia unaofahamika kama hypochondria kwa Kiingereza dhidi ya matumizi mabaya ya dawa kwa dhana ya kwamba unajikinga dhidi ya maradhi, kuchukua jukumu binafsi na kuepuka kunywa dawa zaidi ya kiwango kinachohitajika.
Tukizungumzia ugonjwa wa hypochondria… kitabu hiki kinavumbua kwamba kati ya asilimia 15 na 20 ya wagonjwa wanaokwenda kumuona daktari wanakuwa hawana sababu ya kufanya hivyo. Je huu ni ugonjwa gani?

Vyombo vya habari vinasisitiza zaidi kujiangalia mwenyewe, na kwamba unastahili kuwa makini iwapo utaona uvimbe mahali. Bila shaka yoyote.
Pengine kutokana na hilo sayansi pia inatumia vibaya mamlaka yake, na kufanya raia waamini kwamba ingawa wana afya njema, kuna uwezekano wa kuwa wagonjwa.
Na nwishowe imani yetu ni kwamba afya ndio kitu muhimu zaidi na kwamba kwenda kumuona daktari kutakufaya uishi maisha arefu zaidi, kitu ambacho hakina ukweli wowote.
Chanzo cha picha, Getty Images

Je kua hatari yoyote pale unapokwenda kumuona daktari na hali yako ya afya ni nzuri?
Unapokwenda hospitali, daktari kutaka ufanye vipimo na ikiwa hajaridhika na majibu anahitaji tena ufanye vipimo.
Wakati unafanya vipimo mara nyingi, kuna uwezekano baadhi ya vipimo haviko sawa hivyo daktari husisitiza vifanyike.
Na hivyo basi mgonjwa anaweza kuishia kufanyiwa upasuaji au kupata matibabu ambayo yanaweza kuwa na athari mbaya baadae na hakukuwa na haja kufanya hivyo.

Madaktari huwa hawataki kukosea na hivyo basi watafanya kila jambo kufanya uchunguzi na kubaini ugonjwa.
Je ikiwa mgonjwa analalamikia ugonjwa fulani atataka kupata matibabu. Na ikiwa utatumia vibaya tiba unajiweka katika hatari ya ama kupimwa sana au kupata matibabu kupita kiasi.

Pia kupima kupita kiasi kunaweza kufanyika kwa misingi ya kupata pesa mfano, nakumbuka miaka michache ijayo, nchini Italia wamemkamata daktari aliyehusika katika upasuaji usiokuwa na msingi basi tu apate pesa.
Bila shaka katika hospitali za binafsi, hatari ya mgonjwa kupimwa kupita kiasi, kupata atibabu kupita kiasi na kufanyiwa upasuaji hata isipokuwa na haja iko juu kwa misingi ya pesa.
Pia kuna utafiti unaonesha kwamba visa vya kufanyiwa upasuaji kwa jamaa wa madaktari ni kidogo sana ukilinganisha na upasuaji unaopendekezwa kwa watu ambao sio jamaa zao.
Chanzo cha picha, Getty Images
Jinsi mwanadamu anavyokuwa na majaribu katika maabara?
Siwezi kusema maneno makali kuhusiaa na sekta ya utengenezaji dawa na tiba kwa ujumla kwasababu wamekuwa na mchango mkubwa  katika maendeleo yaliyofikiwa leo hii.
Lakini pia ikumbukwe kwamba sekta ya dawa kwanza kabisa lengo lao ni kibiashara kwasababu kampuni za kibiashara, zinataka kujiongeza kwa misingi ya thamani ya dawa zilizo sokoni na kuimarisha uchumi wao kila mwaka.
Lakini iwapo tutakuwa na afya njema, ikiwa tutaishi maisha marefu, kwa kiwango fulani tunahitajika kupata matiibabu kidogo kuliko tunavyopata sasa.
Lakini kama sekta nyingine yoyote, ya dawa pia nayo inataka kukua na katika kufikia lengo hilo inaendeleza mienendo ambayo ina uongo ndani yake. Hili linastahili kuripotiwa kwa sekta husika.

Je tabia gani za uongo ambazo sekta ya afya hutekeleza?
Ufisadi, kutoa makala ya tiba ambayo sio sahihi, kukadiria gharama za juu kuliko kawaida kwa mafunzo yanayoendelea na kadhalika.
Hayo yote ni kutokana na kutokana na ukweli kwamba sekta ya tiba inategemea hitaji la soko kama sekta nyingine yoyote. Washikadau wanasisitiza kwamba mauzo yaongozeke… na hapo ndipo wanapoingia kutibu kupita kiasi na kuendeleza magonjwa.
Mfano, utaona makala nyingi kwenye magazeti inayoangazia udhaifu wakati wa kushiriki ngono jambo ambalo linaweza kuongeza mauzo ya dawa za Viagra.

Chanzo cha picha, Getty Images

Je kuna uwezekano hili linatokana na kuabudu teknolojia na sayansi kiasi kwamba chochote chenye uhusiano na sayansi kinaaminiwa bila pingamizi…
Ni wazi kwamba watu wana wanaamini sana sayansi.
Uhalisia wa sayansi ni muhimu sana kuendelea kupitiwa tena kila wakati.
Na pia inafahamika kwamba kuna yale ambayo yako wazi ambayo hakuna anayeyapinga.
Lakini ni muhimu sana kuwa makini na sayansi kwasababu  hilo litafanya kubadili maana yake.


Chanzo cha picha, Getty Images
Pia tunaishi katika kipindi cha hofu ya magonjwa na kifo. Kuna hata madaktari ambao husema tutashinda kifo kwamba miaka michache ijayo hakutakuwa kunatokea tena vifo…hayo yote ni kutokana na dhana ya afya kwa misingi ya kutafuta soko.
Mfano mtandao wa Google unatuia mamia ya mamilioni ya madola kukabiliana na uzee na  utafuta wa namna ya kuendelea kuishi milele.
Kuna harakati zinazoendelea za mabadiliko ya hali ya mwanadamu, ambako kunaungwa mkono na sekta na ambako kunatafuta kukubalika na umma kwamba kuepuka kifo ni ndani ya uwezo wetu ama kuishi kwa miaka mingi.

Chanzo cha picha, Getty Images

Kile kinachofanyika leo hii ni kufanya magonjwa yasio na tiba ambayo husababisha uchungu mwingi kwa wagonjwa kuishi maisha ya hali ya juu…
Hata kama ninaunga mkono kuishi muda mrefu sio kuendeleza kifo kwa muda mrefu. Kwasababu Ivan Illich miongoni mwa walio mstari wa mbele katika tasnia ya tiba, matibabu pia husababisha magonjwa.
Inatibu lakini inafanya wagonjwa wengi kuwa wagonjwa zaidi.
Nafikiri itakuwa jambo la msingi ikiwa uwekezaji mkubwa utaelekezwa katika kuzuia na tiba kidogo."
'mimi huchukua chakula na kutafuna baadaye simezi nakitema' - bbc news swahili,"Chanzo cha picha, PERSONAL FILE
'Hujaribu kutotumia maji mara nyingi. Hujaribu pia nisitokwe na jasho, siwezi kuingia katika kidimbwi cha kuogelea ama baharini'
Ni nini kitakachofanyika unapokula kitu? haya ni baadhi ya maswali ambayo Fernanda Martinez , raia wa Brazil mwenye umri wa miaka 22, anakumbana nayo kila siku katika mtandao wake wa kijamii.
''Hatari ya maisha, anajibu'', akielezea ugonjwa wa kupooza mfumo wa kusaga chakula ndani ya tumbo lake ambao ulimfanya kuwacha kula zaidi ya miaka miwili iliopita.
Martinez anaugua ugonjwa wa Ehlers-Danlos, tatizo la jeni ambalo huathiri mfumo wa kusaga chakula mwilini.
Aliposita kusaga chakula vizuri  2018, alianza kupokea chakula kupitia bomba.
Na tangu mwezi Oktoba 2019, baada ya mfumo wa kuchuja chakula kuanza kufeli , mwanamke huyo alianza kupata chakula kupitia mrija ambapo virutubisho vya chakula huingizwa mwilini kupitia mishipa.
Kinachofanyika ni kwamba chakula husagwa na kukichanganya na protini , mafuta ,sukari na kumpatia moja kwa moja kupitia mishipa ya damu, anaelezea mtaalamu wa lishe Pamela Finkler, Richa, ambaye hukutana na mwanamke huyo mara moja kwa wiki.
Lakini maelezo ya Fernanda hayaishi hapo. Anawaelezea wafuasi wake 400,000 katika mtandao wa kijamii kwamba hasikii, ana tatizo la ngozi, ana saratani ya koo na magonjwa mengine anayougua.
Video zake zilizo na ucheshi na jumbe zake za matumaini kwa wale ambao pia wanakabiliwa na magonjwa kama hayo yasio ya kawaida zimetazamwa na takriban watu milioni moja katika TikTok, mtandao ambao amefanikiwa pakubwa.
''Sina wasiwasi na ninapata jumbe nyingi za kunisadaia  na kutoka kwa watu ambao hutazama matatizo yao wenyewe wanaponiona jinsi ninavyokabiliana na matatizo yangu''.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
fernanda Katika mazungumzo na BBC BRazil, alizungumzia kuhusu habari yake kutoka nyumbani kwake huko Florianópolis, na kujibu maswali manne ambayo amekuwa akiyapokea mara kwa mara.
Fernanda alizaliwa akiwa na ishara kwamba hali yake haikuwa shwari.
Alikuwa msichana aliyekuwa na maumivu mengi  katika miguu yake na mikono.
''Nilipozaliwa sikuwa nikisikia katika sikio moja . Familia yangu iligundua hilo wakati nilipokuwa na miaka 2. Nilikuwa na viunganishi vya viungo vya mwili visivyo vya kawaida, Nilikuwa naweza kuzungusha mikono na miguu yangu zaidi ya ilivyo kawaida. Dalili hizo ziliendelea kuwa mbaya zaidi nilipokuwa nikikua. Sikujua mtu wa kumuelezea hadi pale nilipojiunga na kundi moja la Facebook lililokuwa likizungumzia kuhusu ugonjwa wa Ehlers- Danlos Syndrome''.
Chanzo cha picha, PERSONAL FILE
Siwezi kula chochote ama kunywa chochote.
Viungo vyangu ndani ya mwili vimedhoofika kutokana na maradhi haya. Mfumo wangu wa neva pia umeathiriwa. Mwisho wa 2016, nilianza kupata matatizo ya kula , na kufikia wakati ambapo nilikuwa na utapia mlo.
Chanzo cha picha,  PERSONAL FILE
PICHA
''Ilipofika 2018 Mei sikuweza kula tena hivyobasi nikawekewa kifaa cha kunisaidia kula. Nilipowekewa kifaa hicho nilikuwa na nafuu kwa mwaka mmoja na nusu. Nilihisi mwenye nguvu lakini mwili wangu ulianza kukataa chakula chote kilichopitia kifaa hicho''.
Mwisho wa 2019 , niliugua tena ukosefu wa viritubisho mwilini  na nililazwa tena hospitali. Ni wakati huo ndiposa waliponiwekea bomba litakalopitisha chakula moja kwa moja katika mishipa yangu ya damu.
Mtaalamu wa lishe Pamela Finkler anasema kwamba mgonjwa wake alikuwa na kizuizi tumboni ambacho kilizuia chakula na mfumo wake wa kukichuja. Hivi sasa nimeongeza uzani, lakini tatizo lipo katika ini, ambapo virutubisho husagwa na kusambazwa mwilini.
''Sijawahi kuhisi njaa kwa muda mrefu kwasababu hilo linategemea ziara ninazofanya lakini tumbo langu halina ziara zozote''.
Chanzo cha picha, PERSONAL FILE
Nilikuwa na hamu ya kula ninapopata chakula, lakini hutafuna na kutema  bila kumeza..
Hutafuna sana ili kutosahau . Kwa mfano ili kuwa na mamangu wakati wa chakula cha mchana ili asiojione yuko pekee.
""Uzio wa maji nilio nao ulianza nilipokuwa na umri wa miaka 15. Hujaribu kutotumia maji mara nyingi. Hujaribu pia nisitokwe na jasho, siwezi kuingia katika kidimbwi cha kuogelea ama baharini. Na siwezi kunyeshewa na mvua. Ili kuweza kuoga, mimi hutumia dawa za kukabiliana na uzio ili kuweza kupunguza dalili. Mimi huimeza kwa kutumia mate bila maji. Huoga mwili mzima mara mbili kwa wiki. Maji uhisi yananichoma mwili wangu, mwili wangu umejaa vidoti vyeusi. Uhisi kana kwamba maelfu ya sindano zinadunga mwili wangu. Hivi karibuni nimekuwa nikioga kidogo kwasababu siwezi kuzuia usio unaonikabili tumboni. Hivyobasi mimi huoga kwa haraka sana ama hutumia kitambaa kilicho na maji'',
Hakuna tiba maalum, kile kinachoonekana kinatibiwa. Suala la tumbo haliwezi kutibiwa. Hivyobasi kupewa chakula kupitia mishipa ya damu kutaendelea kwa maisha yangu yote.
Ugonjwa mwengine kama vile tatizo la viunganishi vya mwili linaweza kudhibitiwa zaidi kwa kufanyiwa tiba ya maungo. Nilipenda sana taaluma ya matibabu baada ya kukutana na madaktari tofauti na sasa nataka kujifunza taaluma hiyo haraka iwezekanavyo. Nataka kujua majina ya magonjwa yote yasio ya kawaida ili kuweka rekodi zake  kwa lengo la kuwasaidia wale wanaopatikana na magonjwa hayo na hawajui la kufanya.din"
Je ni kweli kwamba roho ina uzani wa gramu 21? - bbc news swahili,"Chanzo cha picha, Getty Images
Iwapo watu wa kale nchini Misri walikuwa wakisema ukweli , baada ya kifo binadamu huingia katika safari ndefu yenye matatizo hadi pale tunapowasili katika ukumbi ambao roho uhukumiwa.
Kilele chake ni wakati roho ambayo mambo yote mazuri na mabaya husajiliwa hupimwa katika ratili.
Iwapo mtu ameishi maisha mema , roho zetu zitakuwa na uzito sawa na ule wa manyoya  na kwamba utaishi milele peponi.
Habari kama hizo zilichapishwa katika jaradi la tiba la Marekani pamoja na lile la Kijamii la Utafiti wa kisaikolojia 1907  chini ya kichwa Roho pamoja na ushahidi wa majaribio ya uwepo wake.
Kichwa cha gazeti la The New YorkTimes ambalo liliandika habari hiyo kilikuwa wazi kwamba Roho ina uzani , kulingana na daktari .
Daktari aliyenukulia alikua Dancan McDougall, aliyezaliwa mjini Glasgow, Uskochi 1866 na kuhamia mjini Massachusets, nchini Marekani akiwa na umri wa miaka 20  baada ya kujipatia shahada yake katika chuo kikuu cha tiba mjini Boston.
Chanzo cha picha, Thomas
Kama mtaalamu alihudumu muda wake mwingi kusaidia hospitali za hisani za wagonjwa wasiotibika katika mji wa Havernhill.
Kulingana na taarifa iliochapishwa na gazeti la The NewYork Times miaka sita iliopita , lengo lake ilikuwa kuchunguza iwapo kuondoka kwa roho katika mwili wa mwanadamu kulikuwa kunaweza kuambatana na dhihirisho lolote ambalo linaweza kusajiliwa.
Ingawa lengo lake halikuwa kubwa kama lile la miungu ya Wamisri, Utafiti wake ulikuwa muhimu.
Utagundua kwamba alianza kwa kusema kwamba roho inamuondokea mwandamu anapofariki, hivyobasi hakutaka kujua uwepo wake , lakini matokeo ya utafiti wake yalikuwa na uwezo kudhihirisha kisayansi hata iwapo hilo halikuwa lengo lake.
MacDougal alijenga kitanda maalum alichoweka ratili.
Katika kitanda hicho wagonjwa mahututi walio katika hatua yao ya kufariki walilazwa na kuchunguzwa wakati wa kifo chao na baadaye.
Mabadiliko yoyote yanayohusiana na uzani yalipimwa, yakitilia maanani maji ya mwilini, kama vile joto, haja ndogo na gesi kama vile oksijeni na Nitrojen.
Akishirikiana na watalaamu wengine kila mmoja wao akifanya hesabu zake, iligunduliwa kwamba , kulingana na MacDougal kwamba uzani wa kati ya gramu 14 hadi 35 hupungua katika mwili wa mwanadamu  wakati anapofariki.
Uzani upande mmoja ulianguka kwa kasi, kana kwamba kitu kilikuwa kimetoka katika mwili, alisema daktari huyo.
Chanzo cha picha, Getty Images
MacDougal pia alifanya majaribio kama hayo na mbwa 15  na kubaini kwamba matokeo yake yalikuwa tofauti, hakukuwa na upungufu wa uzani wakati wa kifo, ili kuunga mkono nadharia kwamba upungufu wa uzani  ulioonekana katika mwili wa mwandamu ulikuwa unahusishwa na roho kuondoka katika mwili  , kutokana na imani kwamba kulingana na dini yao wanyama hawana roho.
Tatizo la utafiti wake uliochukua miaka sita ni kwamba ulikuwa ukitegemea idadi ya visa sita pekee.
Zaidi ni kwamba visa viwili havikuweza kutiliwa maanani , kimoja kwasababu ratili yake haikuweza kubadilishwa ili kupima uzani uliostahili mbali na kwamba watu waliokuwa wakipinga utafiti wake waliingilia kazi yake .
''Sababu nyengine ni kwamba hayakuwa majaribio ya sawa. Mgonjwa alifariki karibia dakika tano baada ya kulazwa kitandani  na alifariki wakati nilipokuwa nikirekebisha ratili''.
Mbali na hayo matokeo yake yalitokana na majaribio ya wagonjwa wanne, ijapokuwa kati ya wagonjwa watatu kulikua na upungufu wa uzani , uzani wa wawili kati yao uliongezeka kwa muda na huku uzani wa mgonjwa wa nne ukishuka baada ya kupimwa mara ya pili.
Ijapokuwa magazeti kutoka kwa maeneo ya dini yalichukulia matokeo ya utafiti huo kuwa dhihirisho la uwepo wa roho, MacDougal mwenyewe hakushawishika kwamba kazi yake imethibitisha chochote.
Kwake, ripoti yake ilikuwa tathmini ya mapema, na akasema utafiti zaidi unahitajika."
Ugonjwa wa prosopagnosia: msanii mchoraji mwenye kiu ya kutambua uso wake - bbc news swahili,"Chanzo cha picha, CORSO Film
Carlotta hajawahi kufanikiwa kutambua uso wake ama au nyuso za wengine. Hali yake, ya upofu wa uso ilikuwa na athari kubwa maishani mwake lakini pia hilo limemfanya kujua kwamba ana kipaji cha kuchora - anaweza kuchora usoa ambao hawezi kuuona kwenye kumbukumbu yake.
Carlotta huketi chini na kuanza kujichora. Chumba chake kina giza pengine awashe mshumaa tu kwasababu haitaji mwanga, hatumii kioo wala picha badala yake anatumia mkono mmoja tu kuchora muonekano wa uso wake huku mkono mwingine ukichora umbo la uso huo kwenye karatasi.
""Huwa inaniacha kinywa wazi ninapoona michoro yangu mchana,"" anasema.
Nyumba yake ina michoro mingi tu aliyochora mwenyewe - takriban 1,000, anasema.
Na kila mchoro ni tofauti kabisa.
Ikiwa ataweza kujiona kwenye kioo, atafikira kwamba huyu mwanamke anayeniangalia yupo akili kwahiyo, atatambua sura yake na hata nywele zake.
Hali ya Carlotta ilianza kumsababishia matatizo alipokuwa msichana mdogo, miaka ya 1960, ingawa mara ya kwanza hakuna aliyejua kwamba ana tatizo.
""Nilipokuwa ninaenda kufanya manunuzi na mama yangu, au kufanyiwa upasuaji, tungekutana na watu ambao mama yangu anawajua lakini mimi siwatambui,"" amesema.
""Niliona maajabu kwamba mama yangu anaweza kuwaona. Kwangu nilidhani ana kipaji fulani cha kipekee kutambua watu wengine.""
Mara nyingi tu Carlotta angemsubiri mama yake nje ya duka lakini alijikuta akimfuata mtu ambaye siye hadi nyumbani kwake, na kujua tu kwamba sio mama yake baada ya kuona wanashika njia ambayo sio. Lakini hakuwahi kumuarifu mama yake. ""Nilifikiria pengine hilo ni tatizo langu tu, lakini sikulitilia maanani.""
Chanzo cha picha, Carlotta
Kwahiyo, akaanza kutegemea vinavyomuwezesha kutambua mtu,
""Nilianza kufuatilia nguo walizokuwa wamevaa, wanavyotembea, sauti, je wamevaa miwani na kadhalika. Kila mmoja ana namna yake ya kupumua,  kutembea na hiyo ndio njia niliyoitumia kutambua watu.""
Lakini hadi pale Carlotta alipokwenda shule ndipo alipojua kwamba kitu alicho nacho sio cha kawaida.
""Ilikuwa vigumu, kwasababu, siri ya kujua wengine kwa kuwaangalia uso kama ilivyo kwa mama na baba yangu, nilianza kufahamu kuwa wanafunzi wengine pia wanakipaji hicho,"" anasema.
Lakini bado hakuwaarifu wazazi wake, alifikiria kwamba kutambua wengine kwa uso ni ujuzi fulani, kama vile kufunga kamba za viatu na kuwa ipo siku na yeye atajua namna ya kufanya hivyo.
Shuleni hali aliyopitia ilikuwa mbaya. Carlotta aliona watu wote wanafanana. Wakati fulani alitumwa kwenda chumba cha walimu kuchukua kitu kutoka kwa mwalimu mmoja.
""Niligonga mlango wa kuingia chumba cha walimu. Kulikuwa na mwanaume mmoja amesimama na nikasema, 'Nimetumwa kwa mwalimu Schultz.' Nikalazimika kurejelea maneno hayo mara tatu na akawa na hasira sana na mimi. Alisema, 'Mimi ndio mwalimu Schultz!' Kumbe yeye ndio alikuwa mwalimu wangu wa kwanza, lakini sikuweza kumtambua.""
Alianza kuandika sifa za walimu wake wote - kama vile wana vaa miwani au kuna mwenye kidevu, viatu walivyovaa - lakini pia aliandika walimu ambao wanaonesha kuwa marafiki na wale ambao ni wakali, na siku moja kuna mwalimu aliyeona alichokuwa ameandika na akakichukua.
Wakati wa chakula cha mchana au mapumziko mafupi, kawaida Carlotta alikuwa anajitenga na watoto wengine.
Tatizo lilikuja pale kengele ilinapolia kaushiria wakati wa kukusanyika lakini baada ya mkutano kitu kingetokea.
""Mara nyingi ningerejea kwenye darasa ambalo sio langu, na nisingeweza kujua hadi ninaingia kwenye darasa hilo. Bila shaka ikiwa huwezi kumtambua mwanafunzi mwenzako atakuwa mjinga.""
Walimu walikuwa wanajibu kwa hasira sana.
""Walinilazimisha nisimame mbele ya darasa na kusema 'Huna ulichonacho zaidi ya uchafu katikati ya masikio yako.' Waliiutukana sana: 'Huna akili kama tofali.'""
Watoto walimnyanyasa. Matokeo yake, aliamua kuwa peke yake tu. ""Nisingesema chochote kwa sauti. Hakuna nilichofanya zaidi ya kuandika tu.""
Chanzo cha picha, CORSO Film
Shule ilifikiria kwamba Carlotta ana ulemavu fulani wa kutoweza kusoma na ikaandika barua kwa wazazi wake kupendekeza kwamba apelekwe kwa shule ya watu wenye mahitaji maalum.
Lakini wazazi walijua kwamba hakuna haja ya kufanya hivyo na wakaamua kupuuza wito huo.
Mwisho wa siku ya shule, Carlotta angekimbia nyumbani moja kwa moja na akifika tu achukua vitabu vyake.
Angesoma kila kitu alichoweza, hasa kuhusu uhalisia na kwenda sehemu nyingine mbali kabisa na nyumbani yaani alitaka tu kuwa peke yake.
""Nilikuwa nikijiwa na fikra kwamba ninaweza kwenda msitu wa mbali na kujitengenezea pango langu,"" anasema.
""Nilifikira kwamba kungekuwa na pango jikoni, pamoja jingine la vitabu -  kubwa. Nilichokuwa natamani ni kuingia kwenye mapango hayo ndani kabisa kwenye giza totoro.
""Kutangamana na watu wengine ilikuwa changamoto kwangu. Nilipenda sana kuwa karibu na uhalisia na kujitegemea.""
Alipoondoka shule akiwa na miaka umri wa 17 aliomba kazi ambayo kwa kiasi kikubwa haikuhitaji kutangama na mwanadamu.
Akiwa katika miaka ya 20 alitimiza azimio lake la kutotaka kuwa karibu na watu. Alinunua boti na kutembelea pwani ya Australia kwa mwaka mzima kazi yake ikiwa ni kusoma na kula akiwa baharini.
Chanzo cha picha, Corso Film
""Hicho kilikuwa kipindi muhimu sana kwangu, kwasababu niliutua mzigo niliokuwa nimeubeba kwa muda mrefu.  Ni ugonjwa wa kurithishwa na hakuna ninachoweza kufanya.""
Mtu mwenye ugonjwa wa prosopagnosia kama unavyofahamika kwa kiingereza, huenda asitake kutangamana na watu.
Pia wanaweza kuwa na wakati mgumu kuwa na mahusiano au kuwa na matatizo katika taaluma yake.
Hisia za kuwa na sonona pia ni jambo la kawaida kwa menye ugonjwa huo.
Utafiti unaonesha kwamba mtu mmoja kati ya 50 huenda akapata ugonjwa huo sawa na watu milioni 1.5 kote Uingereza kulingana na wizara ya afya Uingereza.
Lakini mara ya kwanza alikuwa na hasira sana.
""Nilikuwa na hasira kwasababu hakuna wa karibu yangu aliyejua kwamba nina tatizo na pia hakuna aliyeniambia kwamba ni ugonjwa wa kurithi.
""Nafikiri walimu wa siku hizi ni waelewa zaidi kwa wanafunzi wao, na mara nyingi shuleni huwa kuna wanasaikolojia ambao huenda wakabaini tatizo, lakini mimi nazungumzia kipindi nikiwa shuleni miaka 50 iliyopita, na walimu hawakujua kabisa kile kilichokuwa kinaendelea.
""Ikiwa kuna mtu ambaye angetambua kwamba nina tatizo, basi dunia ingekutofauti kwangu nikilinganisha na niliokutana nayo.""
Chanzo cha picha, Carlotta
Wakati huo, wazazi wa Carlotta, ambao walikuwa wamemuasili walikuwa wamekufa.
""Ningependa sana kuwashirikisha nilichokifahamu na changamoto nilizopitia shuleni zingeelezeka,"" anasema.
Hata hivyo alifanikiwa kuzunguma na mama yake mzazi mwanamke ambaye wameachana kwa miaka 15 pekee na awali alikuwa akifahamishwa kwamba mwanamke huyo ni shangazi lake.
Jinsi alivyofahamu ukweli huo ni simulizi ya siku nyengine.
Akiwa na umri wa miaka sita, Carlotta alipelekwa hospitali kufanyiwa upasuaji.
Alisikia madaktari wakizungumza juu yake kama mwenye uvimbe wa ajabu.
Lakini miaka 12 baadae, Carlotta akiwa anatimiza miaka 18 aliona cheti chake cha kuzaliwa na hapo ndipo alipogundua kwamba anayemuita shangazi ni mama yake, 'Susanne'.
Na alipomuelezea Susanne kuhusu hali yake na ugumu wa kutambua watu kwa sura, akabaini kwamba pia Susanne ana tatizo hilo hilo.
Carlotta anasema kuchora uso haijakuwa kazi rahisi kwake.
""Uso upo kama kilima ninaugusa kwa vidole vyangu na kuuchora kwenye karatasi. Sio rahisi, kwasababu sioni kile ninachofanya,"" anasema.
Chanzo cha picha, Carlotta
""Sanaa ya uchoroji bila shaka ni baraka kwangu - bila kipaji hiki nisingekuwa nilipo leo hii,"" anasema.
""Nimeweza kukabiliana na hisia nyingi sana kupitia mchoro na changamoto nyingi wakati nikiwa mtoto, lakini sasa hivi hayo ni ya kale.
""Sasa hivi naweza kutazama yaliyonitokea nyuma kwa mtazamo tofauti, nikiwa na uelewa zaidi wa walimu wangu na wazazi wangu. Najua kwamba hawakufahamu chochote kuhusu ninachopitia.""
Michoro ya Carlotta inapatikana sehemu nyingi tu nchni Ujerumani na pia iliangaziwa na Valentin Riedl, mwansayansi wa ubongo aliyeamua kufanya filamu inayomhusu.
Chanzo cha picha, CORSO Film
Ugonjwa alionao Carlotta hauna tiba - neva au mishipa husika haina uunganisho stahiki wa kuwasiliana na hakuna kianchoweza kufanyika.
Ingawa ugonjwa huo unaelezwa kama upofu, hauna uhusiano wowote na nguvu ya kuona, lakini ni mapungufu ya uwezo wa uso kutambua kinachoendelea.
Yaani sehemu ya ndani ya uso haiwezi kuwasilisha taarifa.
""Anaona mengine yote kwa kina, lakini anaposongea tu anasahau kila kitu,"" Valentin anaelezea.
""Ni kama vile kukumbuka ndani ya bakuli kulikuwa na chakula gani: unajua kabisa kwamba kulikuwa na ndizi lakini huwezi kusema kama bakuli lilikuwa juu au chini na ikiwa mtu atakuonesha bakuli jingine, unaweza hata kusema 'Naam, ni hii.'""
""Siwezi kutambua nyuso za watu kwasababu siwezi kuwakumbuka,"" Carlotta anasema. ""Najijua mimi ni Carlotta, lakini sijui uso wangu.""
Chanzo cha picha, CORSO Film
Hata hivyo hali yake haimzuii kujua mwingine anavyohi
""Naweza kujua hisia za mtu na kuona ishara za uso wake, na hapo ndipo ninapoishia katika kuwakumbuka - hisia zao na vile mtu alivyo kijumla,"" anasema.
Na sasa hivi kwasababu amekuwa na mtazamo mwingine ana maono tofauti.
Alistaafu mapema kwasababu ya ugonjwa wa yabisi-kavu na anatumia muda mwingi kuchora uso wake akitafuta njia ya kutosheleza kiu chake cha kutaka kujua uso wake uko vipi.
""Sanaa yangu ni kitu muhimu sana ndani yangu,"" anasema. ""Ninachohisi kufanya kila wakati ni kujichoratu kwenye karatasi na kuendelea kutafuta kujua usoa wangu uko vipi, kitu ambacho kitaondoka kwenye kumbukumbu zangu sekunde inayofuata.
""Nauona lakini siwezi kuukumbuka, naufikia lakini sekunde inayofuata unapotea akilini - ni mchakato unaoendelea ambao hauna mwisho"""
"Issa mbaga, mkunga kijana anayejitolea kuzalisha wanawake bure - bbc news swahili","Issa Mbaga, ukimuangalia hana makuu, kwa umbo na hata umri ni kijana mdogo, lakini kwa miaka minne sasa amekuwa akifanya shughuli za ukunga  kusaidia wanawake wa rika zote.
Kazi hii ya ukunga kwake ni ya kujitolea tu halipwi hata shilingi moja. Anasema kuifanya kazi hiyo kuna gharama maana yake mama akishindwa kulipa unampa wakati mgumu na wakati mwingine ni sawa na kumuhatarishia maisha yake.
'Kazi hii kwa muda mrefu nimefanya kwa kujitolea tu, wakati mwingine wengine wanasema asante (kutoa kiasi cha pesa), nashukuru lakini huwa najitolea tu silipwi chochote.
'Afya ya uzazi ya mama na mtoto ndiyo masuala yanayopigiwa chapuo na mataifa mengi. Mama ama mtoto kufa na wewe unaweza kusaidia, ni ukatili, sitaki kuwa sehemu ya ukatili huo'.
Issa Mbaga anajivunia kusaidia wanawake wengi anaowajua na asiowajua. Wengi wao kwa mara ya kwanza wakimsikia wanadhani ni mtu mzima, kumbe ni kijana mdogo tu. Huwa wanashituka na hilo kuna wakati linampa changamoto kwenye kazi yake.
'Wanaponiona sasa huwa wanashindwa kuamini, wanasema wewe ndo muhudumu wewe ndo mkunga? Wanashangaa, lakini wakipata huduma yangu wanafurahia'
Hata hivyo furaha yake ni kuona wanawake na watoto anaozalisha wakiwa na afya njema.
'Nimeweza kuwasaidia wanawake wasiopungua 100 na siwezi kuhesabu watoto niliozalisha ni wengi sana wengine wanapewa mpaka jina langu kuonesha shukrani kwangu, ukikutana nao wanakuita mjomba mjomba ama muuguzi, nafurahi sana na inanipa faraja'
Mmoja wa wanawake waliosaidiwa na Mbaga, Celina Patrick anasema kama isingekua kijana huyo, hafahamu uhai na afya yake na mtoto ingekuwaje.
'Najua kuna zahanati, lakini wakati mwingine unapatwa na shida usiku na zahanati ni mbali, hapo Issa anakusaidia. Huduma anazotoa ni nzuri, yuko tayari muda wote, anaweza kukuangalia anajua namna gani ya kukusaidia, nashukuru amenisaidia.
Vijana wengi wa umri wa Mbaga unaweza kuwakuta kwenye shughuli nyingine kama Bodaboda, kilimo ama biashara nyingine, lakini kwake, yuko tayari kuamka usiku wa manane kusaidia wanawake wanaotaka huduma za ukunga.
Anasema wenzake wanamuona amechagua kazi inayofanywa na wanawake ama wazee. Lakini hilo halimpi shida anasema aliichagua mwenyewe kazi ya ukunga wala hakushawishiwa na mtu kuichagua.
'Wakati nasoma kuna eneo nilikuwa napita, kila siku nakuta akina mama wengi wamekaa, nilikua najiuliza kuna msiba? Marehemu mama yangu mkubwa akaniambia ni akina mama hao wanasubiri kuhudumiwa na mkunga, kuanzia hapo nikashawishika, kwa hiyo nimekua mkunga kwa kuchagua sio kuchaguliwa'.
Kijana huyu anasema wakati mwingine kazi hiyo ya ukunga inatikisa ndoa yake, kwa sababu kuna wakati analazimika kupigiwa simu mpaka usiku wa manane kwa ajili ya kutoa huduma.
Mkewe Issa Mbaga anasema hilo linamtatiza ila hana jinsi, anakubaliana nalo kwa vile anampenda mume
'Kuna wakati, kama anafanya kazi hiyo mchana sina shida, ila ikiwa usiku wa manane, napata mashaka na namuuliza'. Anasema Rahma Waziri, mke wa Issa huku akicheka.
Matamanio ya mkunga huyu kijana ni kuona anafanya shughuli hiyo kisasa zaidi kuliko ilivyo sasa.
Tayari amepata kompyuta kutoka kwa mmoja wa wanawake aliowasaidia, na ameanza kutumia mitandao ya kijamii kuwafikia wanawake wengi nchini Tanzania. Lengo lake ni kufikia wanawake 200 kwa mwaka.
Umoja wa Mataifa unawatambua wakunga wa aina hii ya Issa Mbaga, na kupitia shirika lake la afya (WHO), limekua likiadhimisha mpaka siku maalumu kwa ajili yao. Mbaga anasema kutambulika kwa wakunga kunampa faraja kuendelea kutoa huduma hiyo kwa akina mama.
Nchini Tanzania kuna chama cha wakunga, kinachowatambua wakunga na kutumika kama chombo cha kuwasemea wakunga nchini humo.
'Zamani wakunga hawakuchukuliwa kwa uzito wake, kwa sasa angalau tunathaminika, na mimi natambulika sasa rasmi kwenye eneo langu, nafanya kazi kwa uhuru kwa sababu nina leseni. Na sasa nimeanza kupokea simu za kusaidia wakina mama wa mikoa mbalimbali ya Tanzania.
Kwa mujibu wa Umoja wa Mataifa, kukiwa na wakunga wenye ujuzi mujarabu na wenye kutambulika kama Issa Mbaga, wana uwezo wa kuzuia theluthi mbili (66%) ya vifo vitokanavyo na uzazi kwa mama na mtoto.
Pia unaweza kutazama:"
Virusi vya corona kenya: jinsi maradhi hayo yalivyobadilisha madarasa kuwa nyumba za kufuga kuku - bbc news swahili,"Uamuzi wa Kenya kufunga shule zote hadi Januari mwakani ili kudhibiti maambukizi ya corona imewaathiri wengi waliokuwa wakifanya kazi katika shule za kibinafsi kama wanavyoripoti waandishi wa BBC  Basillioh Mutahi na Mercy Juma.
Madarasa katika shule ya Mwea Brethrenl, ambayo yalitambulishwa na sauti za wanafunzi wakisoma, sasa yamejaa sauti za kuku.
Ubao wa darasa uliokuwa umeandikwa muongozo wa kufanya hesabati sasa umebadilishwa na muongozo wa chanjo.
Joseph Maina, ambaye ni mmiliki wa shule nchini Kenya, amegeukia ufugaji wa wanyama ili kujipatia kipato ambacho hawezi tena kupata kutokana na huduma ya kutoa elimu.
Hali ilikuwa ngumu kwake hasa mwezi Machi, wakati shule zilipofungwa, kwasababu alikuwa bado analipa mkopo, na alilazimika kushauriana tena na benki kuhusu namna ya kulipa.
Mwanzoni, kila kitu kilionekana kimesambaratika, lakini ""tuliamua kujikakamua kufanya kitu [shuleni] ili tuweze kuishi"", Bw. Maina aliambia BBC.
Shule nyingi za kibinafsi ambazo zinaendeshwa kupitia karo inayotozwa wanafunzi, zililazimika kufungwa kwasababu zilishindwa kuwalipa wafanyakazi wake kwasababu baadhi ya shule hizo zinakabiliwa na changamoto za kifedha.
Idadi ndogo ya shule hizo zimeendelea kutoa mafunzo kupitia mtandaoni, lakini fedha wanazopata haziwezi kukidhi mahitaji ya waalimu, kwa mujibu wa chama cha Waalimu wa Shule za Kibinafsi nchini Kenya.(KPSA).
Karibu asilimia 95% ya zaidi ya wafanyakazi 300,000 wa shule za kibinafsi wamepewa likizo ya bila malipo, Afisa Mkuu Mtendaji wa KEPSA, Peter Ndoro anasema.
Kando na hayo shule 133, zimelazimika kufungwa kabisa.
Ili kujiepusha na kuchukua hatua kama hizo, shule ya msingi ya Roka, shule nyingine katika eneo la kati nchini Kenya, pia imegeuza majengo yake kufanya shughuli za kilimo.
""Hali haijawahi kuwa mbaya hivi,"" James Kung'u, mwanzilishi wa shule hiyo miaka 23 iliyopita, aliiambia BBC.
Nje ya shule hiyo mboga zilizopandwa zinaendelea kukua katika uwanja wa kucheza unaotumiwa na wanafunzi.
Yeye pia anafuga kuku.
""Hali yangu ni sawa na ya shule zingine. Najikakamua kimaisha. Waalimu na wanafunzi hawapo tena hapa. Tumeathirika sana kisaikolojia"" Bwana Kung'u anasema.
Shule zote mbili za Mwea Brethren na Roka zimesalia na wafanyakazi wawili, ambao wanasaidia na kufanya kazi ya shamba.
""Sio kazi ya kujitajirisha. Lakini tunashukuru… walau tunajifariji , ukiwa na la kufanya unaondokewa na mawazo,"" anasema bwana Kung'u.
Wakati shule hizo mbili zimejitafutia njia mbadala ya kipato, wamiliki wanahofia hali ya waalimu wao ambao wamekuwa bila mishahara kwa miezi mitano.
Hii ni tofauti na waalimu walioajiriwa katika shule za umma, ambao wamekuwa wakipokea mishahara yao.
Bwana Maina anasema baadhi ya waalimu wanampigia simu kuulizia kazi yoyote. ""Lakini kwa bahati mbaya tunapata kidogo tu cha kujikimu sisi wenyewe,"" anasema.
Kutokana na changamoto hizo, watu wengi wamegeukia kazi mbadala.
Macrine Otieno, aliyekuwa amefunza katika shule ya kibinafsi kwa miaka sita jijini Nairobi, alifungiwa nyumba baada ya kushindwa kulipa kodi.
Aliamua kufanya kazi ya ndani nyakati za mchana ili aweze kupata pa kuishi na chakula.
""Tangu tulipopata mgonjwa wa kwanza wa corona nchini Kenya, na shule kufungwa, sijakuwa na la kufanya.
""Nimekuwa nikijaribu kujikakamua kufanya kazi za hapa na pale kuwalea wanangu, lakini hali haijakua rahisi,"" aliiambia BBC."
Virusi vya corona: mwanamume aliyeamini corona ni uwongo afiwa na mke - bbc news swahili,"Chanzo cha picha, Facebook
Dereva wa teksi mjini Florida, aliyeamini madai kuwa ni uwongo hakuna corona, amempoteza mke wake katokana na  Covid-19.
Brian Lee Hitchens na mke wake, Erin, walikuwa wamesoma madai mtandaoni kuwa virusi hivyo ni uwongo, uliohusishwa na teknolojia ya 5G na kwamba ugonjwa huo ni  sawa na mafua.
Wanandoa hao hawakufuata muongozo wa afya au kutafuta msaada walipokuwa wagonjwa mapema mwezi Mei.
Brian alipona lakini mke wake aliyekuwa na umri wa miaka 46- alizidiwa na kufariki mwezi huu kutokana na tatizo la moyo lililohusishwa na virusi.
Brian alizungumza na BBC mwezi Julai kama sehemu ya uchunguzi wa athari za taarifa ghushi kuhusu virusi vya corona katika jamii. Wakati huo mke wake alikuwa hospitali kwenye mashine ya kumsaidia kupumua.
Nadharia hatari
Erin, Mhubiri mjini Florida, alikuwa na changamoto zingine za afya - kama pumu na matatizo ya kulala.
Mume wake anasema hawakua wakifuata muongozo wa afya mwanzoni mwa janga la corona baada ya kusoma madai ya uwongo kwenye mtandao.
Brian aliendelea kufanya kazi kama dereva wa taxi na kuenda kumchukulia mke wake dawa bila kuvalia barakoa wala kutokaribiana na watu.
Pia hawakutafuta usaidizi mapema walipokuwa wagonjwa mwezi Mei na baadaye wote wawili walipatikana na Covid-19.
Chanzo cha picha, facebook
Brian aliambia BBC  ""anatamani [yeye] angelitilia maanani suala hilo kuanzia mwanzo "" na kuwa na matumaini mke wake atamsamehe.
""Hivi virusi vipo na vinawaathiri watu kwa njia tofauti. Siwezi kubadilisha yaliopita. Leo naweza kuishi kwa kufanya maamuzi ya busara kwa siku zijazo,"" Brian alielezea.
""Hatateseka tena, amepumzika kwa amani. Wakati mwingine namkosa, lakini naamini yuko mahali pazuri.""
Brian anasema mke wake hakuamini uwepo wa ugonjwa wa Covid-19. Badala yake, wawili hao walikuwa wakifkiria virusi hivyo ni njama, inayohusishwa na teknolojia ya 5G na kama ni ukweli upo basi ni mafua ya kawaida. Walipata taarifa hizo kupitia mtandao wa kijamii wa Facebook.
""Tulidhani serikali ilikuwa inatumia ugonjwa huo kutuhadaa,"" Brian alisema, ""ama ilikuwa njama kuhusiana na 5G.""
Lakini baada ya wapenzi hao kupatikana na virusi hivyo mwezi Mei, Brian aliandika ujumbe uliozua gumzo Facebook kuelezea jinsi alivyopotoshwa na taarifa alizoona mtandaoni kuhusu virusi vya corona
""Ikiwa unataka kutoka nje tumia busara usiwe mjinga kama mimi ili usipatikane na kile kilichotufika mimi na mke wangu,"" aliandika.
Haipatikani tena
Mwisho wa Facebook ujumbe, 1
Haipatikani tena
Mwezi Mei, waandishi wa habari wa BBC waliokuwa wakichunguza taarifa ghushi kuhusu virusi vya corona walipata madai yaliyohusishwa na uvamizi, uchomaji moto na mauaji.
Madaktari na wataalamu wengine wameonya hatari inayoweza kusababishwa na madai hayo, huku taarifa za upotoshaji zikiendelea kusambaa kwa kasi mitandaoni - hasa zile zinazopinga chanjo zikidai ni njama hatari.
Japo makampuni ya mitandao ya kijamii yamejaribu kukabiliana na taarifa za kupotosha kuhusu virusi vya corona, wakosoaji wanasema juhudi zaidi zinapaswa kuongezwa katika miezi ijayo.
Msemaji wa Facebook ameiambia BBC: ""Haturuhusi taarifa za upotoshaji katika mtandao wetu na kati ya Aprili na Juni tumefuta zaidi ya taarifa ghushi milioni saba kuhusu Covid-19, ikiwa ni pamoja na madai ya uwongo kuhusu tiba na madai yanayoashiria kutokaribiana hakuna faida yoyote."""
Virusi vya corona: 'mwanangu alifariki katika baridi kali ndani ya hema la hospitali ya afrika kusini - bbc news swahili,"Watu wanaoshukiwa kuwa wagonjwa wa Covid-19 wamekuwa wakiachwa nje katika vyandarua vya wazi kwa saa kadhaa, kwenye baridi kali, nje ya hospitali, hali iliyochangia watu ""wengi"" kufariki, kwa mujibu wa uchunguzi wa kipekee uliofanywa BBC.
Ufichuzi huo umetolewa huku serikali ya Afrika Kusini  ikikiri na kulaani ufisadi uliokithiri na usimamizi mbaya katika mpango wa kushughulikia janga la corona.
""Ilikuwa baridi sana ndani ya vyandarua hivyo. Hasa nyakati za usiku hali ni mbaya zaidi, na unaweza kuona hali ya wagonjwa ikidhoofika. Hypothermia ni moja ya vyanzo vikuu vya vifo hapa. Hususan ndani ya vyandarua,"" alisema daktari mmoja katika hospitali ya  Sebokeng - mfichua siri aliyezungumza na BBC  na ambaye hakutaka kutambulishwa.
Madaktari walisema kuwa watu 14 waliripotiwa kufariki ndani ya vyandarua katika kipindi cha saa 48 - japo sio wote waliofariki kutokana na baridi kali.
""Tunahofia hali ya wagonjwa wetu. Wakati mwingine najiuliza ni watu wangapi watakufa katika mazingira haya kabla ya uchunguzi kufanywa,"" alisema.
Dakari huyo alielezea hali ya ""kutisha"" ndani ya vyandarua - vilivyowekwa na hospitali katika eneo la kuegesha magari kama eneo la muda la kuwahudumia wagonjwa - msimu wa baridi kali kwa wiki kadhaa mwezi wa Julai  huku wagonjwa wazee wakizirai baada ya kuachwa nje kwa siku mbili au zaidi bila chakula na kuwa na sehemu uliyo na joto.
Anasema wagonjwa walilazimika kutumia vifaa vitatu vidogo vya umeme kujikinga na baridi ambavyo pia wakati mwingine viliharibika.
""Nilipatwa na msongo wa mawazo,hasira, [na] kukosa matumaini. Ukosefu wa vifaa muhimu ndani ya vyandarua hivyo ilikuwa karaha tupu… kukosa mpangilio ni janga kubwa.
""Hatuna dawa. Hakuna kifaa cha kuwasaidia wagonjwa kupumua. Kulikuwa na vita vya kinga binafsi PPE vilivyotapakaa kila mahali, vikisubiri kuwaambukiza watu zaidi,"" alisema daktari, aliyelalamika kuwa wahudumu kadhaa wa afya walipata maambukizi ya virusi katika mazingira hayo.
""Ni ufisadi na utepetevu,"" alisema Jeanette Mlombo, ambaye mwanawe wa kiume, Martin, alifariki mwezi uliopita katika hospitali ya Sebokeng, akiwa na umri wa miaka 30.
Anasema hakuwa amefanyiwa vipimo vya Covid-19  na mwanzoni ilikuwa analalamikia kufura miguu, lakini aliachwa nje kwenye baridi kwa takribani saa 12 ndani ya chandarua.
""Kulikuwa na baridi kali. Alikuwa anatetemeka na pia aliniambia anahisi njaa. Alisema: 'Nimelala usiku kucha hapa bila kujifunika blanketi. Nitakufa. Hakuna wa kunihudumia,'"" Bi Mlombo alikumbuka.
Akijibu madai yaliyotolewa kuhusu hali katika Hospitali ya Sebokeng, msemaji wa Idara ya Afya mjini Gauteng, Kwara Kekana, alikanusha madai kwamba watu ""wengi"" walifariki kutokana na baridi, kupitia barua pepe alioandika akisema ""takwimu ya vifo iliyotokana na ripoti ya hospitali hiyo hazioneshi watu walikufa kutokana na baridi kali"".
Msemaji huyo pia alipinga madai kuwa uhaba wa vifaa vya kinga binafsi (PPE) na ukosefu wa mahali pa kuvalia na kutopa vifaa hivyo, akionesha stakabdhi zinazoashiria hospitali hiyo ilikuwa na vifaa vyote muhimu ikiwa ni pamoja na viyeyuzi na vifaa vingine ambavyo vingelitumika hadi mwezi Augosti.
Katika wiki za hivi karibuni,  hali katika hospitali ya Sebokeng imeripotiwa kuimarika, kutokana na hatua zilizochukuliwa na mamlaka, laking pia huenda, ni kwasababu viwango vya maambukizi vimeanza kupungua.
Kwa jumla, Africa Kusini inaonekana imefanikiwa kudhibiti mlipuko wa kwanza wa janga la virusi vya corona.
Baadhi ya Mikoa na hospitali zimesifiwa kwa jinsi zilivyoshughulikia janga hilo.
Hatua za mapema zilizochukuliwa na serikali kuweka amri ya kutotoka nje imesifiwa - japo imekosolewa vikali na baadhi ya watu.
Lakini janga la corona pia limefichua utepetevu mkubwa katika taasisi ya afya, ikiwa ni pamoja na tatizo la ufisadi na upendeleo, na hatari ya mfumo wa madaraka kupeanwa kwa ''misingi ya kujuana"" hali ambayo imechangia idara  muhimu kuongozwa na watu wanaodaiwa kutokuwa na ujuzi ambao wameteuliwa kwa misingi ya kisiasa na chama tawala cha African National Congress (ANC).
Chanzo cha picha, Getty Images
Rais Cyril Ramaphosa amelaani vikali ufisadi, akitoa mfano wa bei ya vifaa kuongezwa kwa 900%, na kuwakaripia ""mafisi"" wanaotafuta kujinufaisha kutokana na janga la corona.
Maafisa kadhaa wa ngazi ya juu na mawaziri wamekosolewa kwa kuwapatia jamaa zao zabuni kutoka kwa serikali.
Mamlaka nchini Afrika Kusini sasa zinachunguza idara za serikali kuhusu zabuni za thamani ya dola milioni 290 zinazohusiana na mpango wa kukabiliana na corona ambazo zimetolewa kwa njia isiyo halali.
Mfichua siri katika hospitali ya Sebokeng aliambia BBC kwamba yeye na maafisa wengine wamelalamikia mara kadhaa hali katika hospitali hiyo, na kuhoji jinsi fedha maaalum za kukabiliana na Covid-19 zinavyotumika.
""Hatujaona fedha hizo. Sijui kama mamlaka ya hospitali inajua mazingira magumu tunayofanyia kazi. Tumejaribu mara kadhaa kama madaktari na wauguzi kuulizia fedha zilizotengwa kwa shughuli hii"" daktari huyo alisema.
""Je tutapata wafanyakazi wapya, ama vifaa? Na hatujawahi kupewa jibu, ni hali inayotukanganya sana.""
Idara ya mawasiliano ya hospitali hiyo ilikataa ombi la BBC la kufanya mahojiano, ikisema maswali yote kuhusu Covid-19 yataelekezwe kwa idara ya afya katika ngazi ya mkoa.
Akijibu malalamishi yaliyotolewa na wataalamu wa afya, Bi Kekana amesema hospitali inafanya mikutano ya mara kwa mara, na kwamba walimteua afisa anayehakikisha kanuni zilizowekwa zinazingatiwa na timu nzima.
Waziri anayesimamia masuala ya afya katika Mkoa wa Gauteng, Bandile Masuku, hivi karibuni alilazimishwa kuchukua likizo ya lazima kufuatia tuhuma ya ufisadi dhidi yake. Bw. Masuku amepinga tuhuma hizo, akisema kuwa hakuhusika kwa njia yoyote wala kushawishi idara hiyo katika mchakato wa kutoa zabuni.
Wachunguzi wanakagua kandarasi 100 zinzohusiana na Covid-19 katika mkoa huo.
""Janga hili limefichua mapungufu mengi katika mfumo wetu. Lakini naamini tunaweza kupata suluhisho,""alisema mfichua siri huyo.
""Tunahitaji kuelewa janga hili ili tujiandae vyema kukabiliana na magonjwa mengine siku zijazo."""
Virusi vya corona: yafahamu mataifa 10 ambayo hayajathibitisha mgonjwa yeyote wa corona - bbc news swahili,"Chanzo cha picha, PALAU HOTEL
Covid-19 imeathiri karibia kila taifa  duniani isipokuwa mataifa 10 .
Hivyobasi tunauliza yanafanya nini mataifa hayo?
Hoteli ya Palau ni maarufu kwasababu ilipofunguliwa 1982  ilikuwa hoteli ya pekee kwani hakukuwepo na hoteli nyengine.
Tangu wakati huo taifa hilo dogo , linalozungukwa na bahari ya pacific limejipatia watalii wengi. Mwaka 2019 , watalii 90,000 walitembelea Palau , ikiwa ni idadi mara tano ya jumla ya idadi iliopo.
Mwaka 2017, takwimu za IMF zilionesha kwamba utalii ulichangia asilimia 40 ya kipato cha nchi hiyo cha kila mwaka. Lakini hilo ni kabla ya mlipuko wa virusi vya corona kuanza.
Mipaka ya Palau ilifungwa tangu mwisho wa mwezi Machi.
Ni miongoni mwa mataifa 10  duniani ambayo hayakuthibitsha mgonjwa yeyote wa Covid 19  bila kuorodhesha Korea kaskazini na Turkmenistan lakini bila kuambukiza mtu yeyote virusi hivyo vimeliathiri pakubwa taifa hilo.
Hoteli hiyo ya Palau imefungwa tangu mwezi Machi  na haipo pekee.
Chanzo cha picha, MARIO TAMA/GETTY IMAGES
Mikahawa haina watu, maduka yamefungwa na wageni wa pekee ni raia waliojiweka katika karantini.
Bahari hapa ni nzuri na yenye mandhari ya kuvutia zaidi ya eneo lolote lile jingine duniani, kulingana na Brian Lee, meneja  na mmiliki mwenza  wa hoteli ya Palau.
Ni bahari ya rangi ya buluu ambayo ilimfanya Brian kuwa na kazi ya kufanya.
Kabla ya Covid 19  vyumba vyake 54  vilikuwa na kati ya asilimi 70 na 80 ya wageni , lakini mipaka ilipofungwa , hakukuwa na chengine cha kufanya.
''Ni taifa dogo , hivyobasi wakaazi hawawezi kuishi Palau'', anasema Brian.
Ana takriban wafanyakazi 20  na amefanikiwa  kutowafuta kazi  huku wakifanya kazi kwa saa chache .
''Najaribu kuwatafutia kazi ,kupitia kufanya ukarabati na kadhalika'', anasema. Lakini hoteli zisizo na wateja haziwezi kukarabatiwa kila siku .
Nitaendelea kutoa huduma kwa nusu mwaka mwengine halafu nifunge , anasema Brian.
Briana hailaumu serikali , ambayo imetoa usaidizi wa kifedha kwa raia wake mbali na kufanikiwa kuzuia kuingia kwa virusi hivyo.
''Nadhani  walifanya kazi nzuri'', anasema, ''iwapo hoteli ya kwanza ya Palau itaendelea kuhudumu  kitu kinafaa kubadilika.
Rais hivi majuzi alitangaza kwamba safari za ndege muhimu huenda zikarudi kufikia tarehe mosi Septemba
Lakini huku wakifunga mipaka , hatua hiyo imeyafanya mataifa yasio na maambukizi ya Covid kuwa masikini zaidi na sio kila mtu anataka yafunguliwe.
Dkt. Len Tarivonda ni mkurugenzi wa afya katika eneo la Vanuatu , ambapo idadi yake ya watu ni 300,000.
Ijapokuwa hufanya kazi katika mji mkuu wa bandari ya Vila, anatoka maeneo ya Ambae , kisiwa chenye takriban watu 10,000 yapata maili 170 kaskazini.
''Unapozungumza nao , wengi wao wansema wanataka mipakaiendelee kufungwa kwa muda mrefu zaidi'', anasema. Wanasema hawataki ugonjwa  la sivyo tutaangamia kabisa.
Asilimia 80  ya watu wa Vanuatu wanaishi nje ya miji na uchumi rasmi, alisema Dkt Tarivonda. Na maoni yangu ni kwamba bado hawajaanza kuathiriwa.
Ni wakulima wanaopanda chakula chao wenyewe - wanategemea uchumi wa mashambani.
Hatahivyo, taifa hilo litaathirika .
Benki ya bara Asia  inatarajia kipato cha taifa kitashuka kwa asilimia 10  ikiwa ndio kiwango kikubwa tangu taifa hilo lijipatia uhuru 1980.
Kuanguka kwa uchumi hakusababishwi na kufungwa kwa mipaka kwasababu ya corona.
Mwezi Aprili, kimbunga kwa jina Harold kilipiga eneo kubwa la taifa hilo, na kuwaua watu watatu na kuwaathiri zaidi ya nusu ya idadi ya watu nchini humo"
Virusi vya corona: marekani yaidhinisha matumizi ya dharura ya maji ya damu - bbc news swahili,"Chanzo cha picha, EPA
Mamlaka ya Chakula na Dawa nchini Marekani (FDA) imetoa idhini ya dharura ya matumizi ya maji maji ya damu kuwatibu wagonjwa wa corona.
Mfumo huo wa tiba unatumia maji hayo  kutoka kwa watu waliopona ugonjwa huo, na tayari umewatibu watu zaidi ya 70,000 nchini Marekani.
Rais Donald Trump amesema tiba hiyo huenda ikapunguza idadi ya vifo kwa asilimia 35.
Amesema hayo siku moja baada ya kuishutumu FDA kwa kuweka vizuizi dhidi ya kusambazwa kwa chanjo na tiba zingine kwasababu za kisiasa.
Tangazo hilo limetolewa mkesha wa kangamano la kitaifa la champ cha Republican, ambapo Bw. Trump atazindua kampeini yake ya kugombea muhula wa pili madarakani.
Chanzo cha picha, Getty Images
""Nimekuwa nikitazamia kufanya hivi kwa muda mrefu,"" rais aliwaambia wanahabari siku ya Jumapili. ""Nafurahia kutoa tangazo la kihistoria katika makabiliano yetu dhidi ya virusi vya China ambavyo itaokoa maisha ya watu wengi.""
Rais Trump alisifu mfumo huo wa tiba kuwa imara na akawapongeza Wamarekani  kwa kujitokeza kutoa masaada wa maji hayo ikiwa wamepona kutokana na Covid-19.
Mamlaka ya FDA awali ilisema kuwa utafiti umebaini kuwa maji ya damu [plasma] yana uwezo wa kupunguza idadi ya vifo na kuimarisha afya ya mgonjwa ikiwa atafanyiwa tiba hiyo siku tatu za kwanza baada ya kulazwa, japo majaribio zaidi yanahitajika kufanywa ili kuthibitisha uwezo wake.
Shirika hilo lilithibitisha kuwa ni salama kutumia mfumo huo wa tiba baada ya kufanya uchunguzi zaidi data zilizokusanywa  miezi ya hivi karibuni.
Katika taarifa yake, iliongeza kuwa faida ya tiba hiyo inazidi hatari ya aina yoyote .
Lakini wataalamu kadhaa, akiwemo Anthony Fauci, mwanachama wa jopo kazi la White House kuhusu coronavirus, wametilia shaka utafiti huo kufikia sasa.
FDA tayari imeidhinisha wagonjwa wa corona waongezewe utegeli chini ya uangalizi maalum, hasa wale ambao wako hali mahututi ama wale wanaofanyiwa majaribio ya kimatibabu.
Katika ujumbe wa Twitter siku ya Jumamosi, rais Trump alisema ""Kuna watu, ndani ya FDA ambao wamefanya kuwa vigumu kwa mashirika ya dawa kupata watu wa kufanyiwa majaribio ya chanjo na tiba zingine.
""Bilashaka, wanajaribu kuchelewesha matokeo hadi baada ya [uchaguzi wa urais wa Marekani],"" aliongeza.
Chanzo cha picha, Reuters
Mapema mwaka huu, Mamlaka hiyo ya udhibiti wa dawa iliidhinisha kwa dharura  matumizi ya dawa ya remdesivir kama tiba ya corona .
Huku hayo yakijiri, taarifa katika gazeti la Financial Times zinaashiria kuwa White House inapania kutoa idhini ya dharura ya matumizi ya chanjo inayotengenezwa na Chuo Kikuu cha Oxford na shirika kubwa la dawa la AstraZeneca, kabla ya uchaguzi wa urais wa Marekani Novemba tarehe tatu.
White House haijatoa tam polite kuhusiana na taarifa hiyo, lakini msemaji AstraZeneca ameliambia shirika la habari Reuters kwamba matokeo ya majaribio ya chanjo hiyo haitarajiwi kutolewa hadi baadae mwaka huu.
Zaidi ya watu 176,000 wamefariki kutokana na ugonjwa wa Covid-19 tangu uliporipotiwa nchini Marekani, kwa mujibu wa takwimu za Chuo Kikuu cha Johns Hopkins. Karibu watu milioni 5.7 wamethibitishwa kuambukizwa virusi vya corona kote nchini humo."
Virusi vya corona: jinsi ebola ilivyomuandaa daktari huyu kupambana na covid-19 - bbc news swahili,"Wakati Jamuhuri ya Kidemokrasia ya Congo tayari ilikuwa ikipambana na malaria, surua na Ebola, Covid 19 iliingia mwezi Machi nchini humo,miezi mitano baadae, madaktari wanakabiliwa si tu na janga hilo, lakini pia kufahamu ugonjwa huo unaotoka kwingine na usio na tiba."
Wito wa bbc wa muziki wa kuwasaidia wagonjwa wa kusahau - bbc news swahili,"BBC imezindua mpango wa kusisimua kwa mashabiki wake duniani, na bila shaka wewe pia unaweza kuwa sehemu ya mpango huo. Siku ya kimataifa ya Alzheimer inayoadhimishwa Septemba 21 – Tovuti ya BBC Swahili itakusanya nyimbo bora za mapenzi kutoka kila pembe duniani. Tusaidie kuchagua nyimbo 50 murua za Kiswahili au ya kitamaduni kutoka nchini mwako ili tuandae orodha ya muziki unaomilikiwa na wewe. Tuma chaguo la muziki wako, kutoka nchi gani au umeimbwa kwa lugha gani kwa bbc.swahili.com. Muziku huo utatusaidia kubuni urodha ya muziki maalum kwa wapendwa wako."
'nialiacha kula miaka miwili iliyopita kutoka na ugonjwa usiokuwa wa kawaida' - bbc news swahili,"Chanzo cha picha, Family album
""Nini kitakachokea usipokula chochote?""
Fernanda Martinez amekuwa akiulizwa swali hilo kila wakati anapojumuika na marafiki zake katika mitandao ya kijamii.
Lakini amekuwa akiwajibu kwa kuwapa maelezo kuhusu hali isiyokuwa ya kawaida katika mfumo wake wa jeni, ambao umemfanya ashindwe ""kula chakula"".
Msichana huyo raia wa Brazil mwenye umri wa miaka 22- anakabiliwa na hali inayofahamika kwa kimombo kama Ehlers-Danlos syndromes (EDS), ambayo husababisha, kuzaana kwa seli zisizokuwa za kawaida mwilini- na ambazo huathiri mfumo wa utumbo.
Kuna aina tofauti ya EDS na karibu mmoja kati ya watu 5,000 duniani hukabiliwa na hali hiy , kwa mujibu wa shirika linalotoa hamasisho kuhusu ugonjwa wa Ehlers-Danlos.
Fernanda amekuwa akiishi kwa kulishwa chakula kupitia mipira tangu mwaka 2018 kwa sababu utumbu wake hauwezi tena kusaga chakula vyema.
Licha ya kukabiliwa na hali hiyo, amekuwa akiishi na saratani ya koo, ambayo imewaathiri jamaa zake kwa muda.
Lakini Fernanda ameamua kuufahamisha ulimwengu kuhusu hali yake kwa kuiangazia katika mitandao ya kijamii.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Instagram ujumbe, 1
Haipatikani tena
Changamoto kubwa inayomkabili Fernanda ni kushindwa kula wala kunywa kitu chochote, kwasababu hawezi kufanya hivyo.
Njia pekee inayowezesha mwili wake kupata virutubisho muhimu anavyohitaji ni kupitia njia ya sindano inayodungwa kwenye mshipa.
""Ni sawa na kusaga chakula kilicho na virutubisho vyote kisha kinachunjwa na kuingizwa mwilini mwake moja kwa moja kupitia sindano anayodungwa kwenye mshipa,"" anaelezea mtaalamu wa lishe bora Pamela Richa, ambaye huandamana na Fernanda anapoenda kwa matibabu.
Fernanda imekuwa akiwaelezea maelfu ya watu wanaomfuatilia  katika mitandao ya kijamii jinsi mfumo huo wa lishe unavyofanya kazi, iwe ni kupitia kwa akaunti yake binafsi ama mradi wa unaoangazia jinsi ya kuishi na ugonjwa huo isiokuwa ya kawaida .
Maelezo yake yamepata umaarufu. Video zake za kuwapa motisha wale wanaokabiliwa na hali kama yake zimetazamwa na watu zaidi ya miolioni moja katika mtandao wa kijamii wa TikTok.
Chanzo cha picha, Courtesy of Fernanda Martinez
""Maswali ya watu hayanivunji moyo kwasababu napata msaada kutoka kwa watu ambao wamebadili mtazamo wao kuhusu jinsi wanavyoshughulikia mambo,"" Fernanda aliiambia BBC.
Tatizo la Fernanda lilianzaje?
""Nilipokuwa mtoto mdogo, Nilionesha dalili kwamba kuna kitu ambacho hakipo sawa mwili ni mwangu,"" anaeleza.
""Nilikuwa mtoto aliyekuwa na maumivu miguuni na mikononi. Nilizaliwa hali tatizo la kuumwa na viungo na pia sikuwa na uwezo wa kusikia katika sikio langu moja.""
Tatizo la kuumwa na viungo lilimfanya ashindwe kunyoosha viungo kulika hali ya kawaida kwani alikabiliwa na hatari ya kuteguka mara kwa mara.
""Hali hiyo ilizidi kuwa mbaya alipokuwa mkubwa... Kila mtu alijua kwamba anakabiliwa na tatizo la kiafya lakini hakuna aliyebaini ni nini hasa.""
Lakini kupitia mitandao ya kijamii Fernanda alifanikiwa kupata ufumbuzi, baada ya kujiunga na kundi Facebook  ambalo lilikuwa likijadili ugonjwa wa Ehlers-Danlos.
Chanzo cha picha, Family album
""Nilienda kukutana na mtaalamu wa masuala ya jeni. Alinifanyia vipimo vyote na kuthibitisha kuwa nakabiliw na EDS,"" alisema msichana huyo aliye na umri wa miaka 22..
Fernanda wakati huo alikuwa na miaka 17 na changamoto zilizotokana na hali hiyo ilikuwa tayari imeathiri vibaya afya yake.
Alikuwa tayari ameathiriwa na hali hiyo, kiasi cha kuwa mfumo wake wa neva ambao unasaidia viungo vingine mwilini kama vile moyo na utumbo ulikuwa umeacha kufanya kazi .
""Nilikuwa nikiharisha, kutapika na kuumwa na tumbo vibaya sana,"" anakumbuka.
""Lakini nilikuwa najua jina ya kila kitu kilichokuwa kikinifanyikia. Nilikuwa nikiwaelezea madaktari  na watu wengine kile kilichokuwa kikinitatiza.""
Ugonjwa wa Ehlers-Danlos sana sana huathiri uzalishaji wa protini ambao unasaidia kuimarika kwa viongo vya mwili kama vile mifupa, ngozi na misuli inayounganisha viungo vya mwili kama vile mikono na miguu.
""Misuli inayoonganisha viungo hivyo ni hafifu hali ambayo inafanya mishima midogo ya damu kukatika kirahisi,"" Fernanda anasema.
Chanzo cha picha, Getty Images
Je anaweza kula chochote?
""Siwezi kula wala kunywa chochote,"" anasema.
""Viungo vyangu vya ndani na misuli imedhoofika kutokana na ugonjwa huu. Mfumo wangu wa neva, ambao unasaidia katika shughuli za usagaji chakula, umuathiriwa.""
""Lakini sijahisi njaa kwa muda mrefu, kwasababu njaa hutegemea na hali  katika utumbo na wangu haufanyi kazi  tena,
Anasema kuwa wakati mwingine anatamanI kula chakula. Na hilo likitokea, anatafuna chakula na kukitema badala ya kumeza.
""Lakini siku hizi nafanya hivyo kama ada. Kwa mfano, kujumuika na mama yangu wakati wa chakula cha mchana ili asijihisi upweke mezani,"" Fernanda anaongeza.
Fernanda alianza kupata changamoto ya kula mwaka 2016 hali ambayo ilimfanya kukubwa na ukosefu mbaya wa lishe bora mwilini
""Nilikuwa nikijaribu kidogo kula lakini hali ilizidi kuwa mbaya.""
Chanzo cha picha, Family album
Kufikia Mei 2018 alianza kulishwa chakula kupitia mipira iliyokuw aikiingizwa kooni. Ilionekana kuwa suluhisho kwa muda.
""Lakini mwaka mmoja na nusu baadae, mwili wangu ulianza kukataa chochote kinachoingia kupitia mipitra hiyo. Mwili pia uliacha kufunza virutubisho,"" Fernanda anakumbuka.
Kufikia mwisho wa mwaka 2019, alilazwa hospitali tena kutokana na ukosefu mbaya wa lishe bora. Madaktari wakavumbua jinsi ya kumsaidia kupata virutubisho hivyo kupitia mfumo wa kusaga chakula na kuingiza mwilini kwake moja kw aamoja kupitia sindano ya kudungwa kwa mshipa.
Je ugonjwa wa Ehlers-Danlos una tiba?
Hakuna tiba ya EDS.
""Tatizo la kuumwa na viungo linaweza kudhibitiwa kwa kukandwa kitaalamu, ili kuzuia madhara zaidi,"" anaelezea.
Lakini madaktari  wamemwambia Fernanda kuwa tatizo la utumbo wake kushindwa kusaga chakula haitarajiwi kuisha. Hii inamaanisha ataendelea kupata lishe kupitia mishipa maisha yake yote.
Hata hivyo, Fernanda anajaribu kuishi maisha ya kawaida kadiri ya uwezo wake.
""Ninachofanya ili kuishi maisha ya kawaidi ni kucheza michezo ya kielekroniki mitandaoni,"" anasema.
""Sijakata tamaa ya maisha kutokana na ugonjwa huu bali nauchukulia kama fursa ya kujifuza kutokana nao.""
Anasema safari yake ya mara kwa mara kumuona ya kutafuta matibabu imemfanya ""kupenda"" taaluma ya udaktari na amesema hali yake ikiimarika atasomea.
""Hadi wakati huo, naendelea kufanya utafiti kuhusu ugonjwa huuusiokuwa wa kawaida. Ili niweze kuwasaidia wengine wanaokabiliwa nao ili wafahamu ni ugonjwa wa aina gani,"" Fernanda anasema."
Virusi vya corona: ishara ya matumani afrika yajitokeza - bbc news swahili,"Chanzo cha picha, Getty Images
Maambukizi ya wastani ya virusi vya corona  yaliyoripotiwa Afrika wiki iliyopita yamepungua kulingana na Kituo cha Udhibiti na Uzuiaji wa Magonjwa (CDC Afrika).
Wastani wa maambukizi yalioyiropitwa wiki iliyopita yalikuwa 10,300 ikilinganishwa na wiki iliyotangulia ambapo idadi ilikuwa 11,000.
Mkurugenzi wa kituo cha CDC Afrika, Dkt. John Nkengasong amesema hiyo ni ""ishara ya matumaini"".
Afrika imerekodi maambukizi 1,147,369 zaidi ya nusu ya maambukizi hayo yanatoka Afrika Kusini, na vifo takriban 26,000.
Dkt. Nkengasong alisema ana matumaini ""maambukizi yameanza kupungua"" lakini akaongeza kwamba ni mapema mno- tunakabiliana na kirusi kibaya zaidi kinachosambaa kwa haraka mno"".
""Taarifa hizi tunazipokea kwa tahadhari,"" alisema, akielezea kwamba hakutaka watu waanze kuona ugonjwa wa virusi vya corona umetoweka na kuacha kuchukua hatua za kuuzuia usisambae.
""Hatutaki kizazi chetu kione kwamba tunapunguza kasi ya hatua za kukabiliana na ugonjwa huu.""
Alitaka watu kuendeleza juhudi zao za kuzuia maambukizi ya virusi na hususan kusema kwamba watu wanahitajika kuendelea kuvaa barakoa, kutokaribiana na pia idadi ya wanaopimwa inastahili kuongezeka.

Je Afrika inastahili kusherehekea?
Anne Soy, BBC News, Nairobi
Baada ya idadi ya wanaothibitishwa kupata maambukizi kuongezeka barani Afrika, wiki hizi ambazo zimeshuhudia kupungua kwa idadi ni faraja kubwa.
Lakini hilo linastahili kuchukuliwa kwa tahadhari kubwa.
Hivi karibuni, idadi ya wanaopimwa imekuwa ikiongezeka hadi zaidi ya milioni 10, kulingana na kituo cha CDC Afrika.
Hiyo ni karibu asilimia 1 ya idadi ya watu barani Afrika.
Hata hivyo, Afrika Kusini inaongoza kwa idadi ya wanaopimwa na wanaothibitishwa kupata maambukizi.
Shirika la Afya Duniani (WHO) limethibisha kuwa idadi ya maambukizi mapya imekuwa ikipungua nchini Afrika Kusini siku za hivi karibuni.
Lakini pia kupungua kwa idadi ya wanaopimwa, kuna maanisha kwamba vigumu kupata picha kamili ya jinsi ilivyo.
Huenda ikawa ni mapema mno kutabiri kuwa idadi ya wanaothibitishwa kupata maambukizi mapya itaendelea kupungua.

Dkt. Nkengasong pia alisema kwamba zaidi ya vipimo milioni moja vimekuwa vikifanyika kote barani humo huku Afrika Kusini ikiwa moja ya inayopima watu kwa wingi zaidi.
Idadi ya maambukizi na vifo imepungua ikilinganishwa na sehemu zingine duniani kama vile Ulaya, Amerika Kusini  na Marekani ambayo pekee imerekodi visa zaidi ya 5,500,000, lakini baadhi ya wataalamu wameonya kwamba huenda kukawa na maambukizi zaidi ya vilivyorekodiwa Afrika kwasababu ya ukosefu wa vipimo.
Usambaaji wa virusi unaonekana kupungua Afrika lakini tangu mwanzo wa janga idadi ya maambukizi ilikuwa chini kisha ikaanza kuongezeka taratibu hasa Afrika Kusini.
Afrika Kusini imerekodi maambukizi 596,060 ya virusi vya corona, kulingana na data ya Chuo Kikuu cha Johns Hopkins. Hii ni zaidi ya nusu ya maambukizi Afrika na ni nchi ya tano katika orodha ya zile zenye idadi kubwa zaidi ya maambukizi duniani.
Hata hivyo idadi ya maambukizi nchini humo imekuwa ikipungua. Kilele cha ugonjwa huo,  zaidi maambukizi 12,000 mapya yalikuwa yakirekodiwa kila siku, na idadi hiyo imepungua hadi wastani wa maambukizi 5,000.
Nchi ya Afrika nyengine itakayoingia kwenye orodha hiyo ni Misri, ambayo ni ya 31 katika orodha ya dunia kwa maambukizi 96,914."
"Raia namibia waonywa kutumia kinyesi cha ndovu kama ""tiba"" ya covid 19 - bbc news swahili","Waziri wa Afya wa Namibia Kalumbi Shangula amewaonya watu dhidi ya kutumia vinyesi vya ndovu ""kuponya"" Covid-19. Waganga wengine wanasema kinyesi cha tembo kinaweza kuchemshwa na mvuke wake kutumika kama tiba ya homa, na maumivu ya kichwa lakini hili halijafanyiwa majaribio ya kisayansi. Nini maoni yako kuhusu hili? Sema nasi kwenye ukurasa wa Facebook, BBCSwahili."
Virusi vya corona: mji wa wuhan uliokuwa kitovu cha corona washerehekea - bbc news swahili,"Umati wa watu waliokaribiana ,bila barakoa unaonekana ukisherehekea huku tamasha la muziki likiendelea katika bustani moja ya maji  mjini Wuhan nchini China  ambapo mgonjwa wa kwanza wa corona alithibitishwa.
Picha hizo ni tofauti na zile zilikuwepo katika mji huo wa China wakati ulipofungwa kwa mara ya kwanza."
Virusi vya corona: upimaji wa kinga ya mwili ni nini na una maana gani katika janga hili? - bbc news swahili,"Chanzo cha picha, INDOOR BIOTECHNOLOGIES
Kinga ya mwili au antibodies ni aina ya protini ambayo mwili hutoa inapokabiliana na maambukizi.
Ili kujua kama mtu ana kinga ya mwili, madaktari hufanya kipimo hiki kuonesha kama mtu aliyepatikana na virusi hapo awali na baadae kupona amepata kinga dhidi yake.
Lakini katika janga hili la Covid -19, wataalam bado hawana uhakika wa muda wa kinga hiyo.
Na hii ndio kwa sababu wanataka kujua muda huo na pia kuweza kujua jinsi maambukizi ya corona yalivyosambaa barani Afrika na pia kote duniani.
Je upimaji huu ni sawa na ule wa Covid-19?
Mtu hupimwa corona anapoonyesha dalili zake; kama vile kukohoa, kuwa na joto la mwili la hali ya juu na dalili nyinginezo.
Lakini kuna wale pia ambao hawaonyeshi dalili hizi na watu hawa hupatakina na maambukizi haya wakati madaktari wanapofanya vipimo   watu katika mkoa fulani  kutokana na ongezeko la maambukizi katika eneo hilo.
Wakati madaktari wanapofanya vipimo vya kinga ya mwili, huwa wanachukua sampuli ya damu kutoka kwa mtu aliyekuwa ameambukizwa na Covid-19 hapo awali na kupona. Pia, wanachukua sampuli za damu kutoka kwa jamii ili kuelewa jinsi inavyoenea katika jamii.
Vipimo hivi sio muhimu hapa barani Afrika pekee bali kote duniani. Watalaam wa Afya wanapofanya vipimo wanataka kujua iwapo mtu anaweza kupata maambukizi ya Covid-19 tena na kutathmini kwa kina namna ugonjwa huu unavyosambaa katika jamii.
Mbali na hayo, pia itaweza kutoa jibu la jinsi ya kuwatibu wale ambao wako katika hali mahututi kutokana na ugonjwa huu wa corona.
Kwa sasa, hakuna tiba au chanjo ya corona lakini watalaam wa afya wanajaribu dawa ambazo hutumika katika magonjwa mengine kupunguza makali ya corona.
Chanzo cha picha, GETTY IMAGES/JUAN GAERTNE
Wengine wanajaribu kutumia njia inayoitwa convalescent plasma. Hii inawahitaji madaktari kutumia plasma, kijenzi cha damu ambacho kina kina ya mwili kuweza kuwatibu wale ambao wameathirika. Majaribio yanafanyika katika mataifa ya Madagascar na
Afrika Kusini. Teknolojia hii sio kigeni. Iliweza kutumika katika janga la mafua ya nguruwe (swine flu) mwaka 2009. Watu wengi pia wanasema kuwa idadi ya maambukizi barani Afrika ni zaidi ya milioni kwa madai kuwa mataifa hapa hayafanyi vipimo vya kutosha.
Hii ni kutokana na ukosefu wa vifaa hivi. Lakini afisa mkuu wa shirika la Afya duniani WHO, bara Afrika, dokta Matshindisio Moeti anasema kuwa huenda viwango vya maambukizi ambavyo havijaripotiwa sio vingi sana kama inavyodaiwa.
Je tutarajie kwamba vipimo hivyo vitafanyika Afrika mashariki?
Kwa sasa ni mataifa saba pekee hapa Afrika ambayo yameanza kufanya vipimo hivi.
Chanzo cha picha, NHS BLOOD AND TRANSPLANT
Mataifa haya yana uwakilishi wa kikanda na pia yana miradi ya kutosha. Mataifa mengine ambayo yaliweza kufanya vipimo hivi ni Kenya na Msumbiji.
Utafiti kutoka nchi hizi mbili ulionesha kuwa kuna watu waliokuwa wamepata maambkuzi ya corona, hawakuwa na dalili yeyote na wala hawakupokea matibabu hospitalini.
Wiki iliopita afisa mkuu wa Shirika la Africa CDC dokta John Nkegasong alisema kuwa watashirikiana na mataifa mengine kufanya vipimo hivi."
Virusi vya corona: uvumbuzi kumi wa kiafrika unaosaidia kupambana na covid-19 - bbc news swahili,"Chanzo cha picha, Ecole Supérieure Polytechnique Dakar
Huku idadi ya watu zaidi ya milioni wakithibitishwa kuwa na maambukizi ya virusi vya coprona Afrika, wavumbuzi  barani Afrika wamejitokeza kukabiliana na janga kwa aina mbalimbali za ugunduzi. Huu hapa ni uvumbuzi 10 tulioweza kukukusanyia.
1. Roboti ya 'Doctor Car'
Mwanafunzi kutoka shule ya   Dakar Polytechnic School nchini  Senegal alijenga roboti inayoweza kufanya mambo mbalimbaliiliyotengenezwa kwa ajili ya kupunguza hatari ya maambukizi ya  wahudumu kutoka kwa wagonjwa wa Covid-19.
Chombo hicho kina kamera na kinaweza kuongozwa kufanya kazi kwa mbali kwa kutumia app.  Walioitengeneza wanasema inaweza kuzunguka katika vyumba vya wagonjwa waliowekwa karantini kuchukua vipimo vyao vya joto la mwili  na kuwapelekea chakula na dawa.
2. Mashine ya kunawa mikono Kiosha mikono
Chanzo cha picha, James Wamukota
Mvulana mwenye umri wa miaka tisa mwanafunzi nchini Kenya  Stephen Wamukota alivumbua mashine ya mbao ya kunawa mikono ili kusaidia  kukabiliana na kusambaa kwa virusi vya corona.
Mashine inawawezesha watumiaji kuchota maji kwenye ndoo ya maji kunawa mikono yao kwa kutumia ubao unaokanyagwa kwa mguu. Hii inawasaidia watumiaji kuepuka kugusa mahali popote na mikono yao na kupunguza hatari ya maambukizi.
Stephen alipewa tuzo na rais mwezi Juni.
3. The Respire-19 portable ventilator  ( kifaa kinachosaidia kupumua)
Huku kukiwa na upungufu wa mashine zinazosaidia wagonjwa kupumua katika wodi za wagonjwa wa  Covid-19 wards in nchini  Nigeria, mwanafunzi wa uhandisi  mwenye umri wa miaka 20 nchini Nigeria  Usman Dalhatu alijaribu kusaidia kupunguza upungufu huo.
Chanzo cha picha, Instagram / Usman Dalhatu
Dalhatu alitengeneza ventilator inayotumiwa moja kwa moja ili kuwasaidia watu wenye matatizo ya kupumua ambayo mara nyingi husababishwa na maambukizi ya virusi vya corona. Sasa anapanga kutengeneza  mashine hizo 20.
4. Chapisho la 3D
Natalie Raphil ni muasisi wa kampuni ya Intelijensia gudhi ya  -Robots Can Think South Africa.
Anatumia mfumo wa 3D wa matbaa kutengeneza barakoa 100 kwa siku  katika baadhi ya hospitali kuu za Johannesburg. Afrika Kusini ina nusu ya idadi ya watu wote wenye virusi vya corona waliohesabiwa barani Afrika.
5. Solar-powered hand-washing sink (Siki ya kunawa mikono inayotumia miale ya jua)
Wakati ilipowekwa tahadhari ya kutotoka nje nchini Ghana  iliyolenga kukabiliana na Covid-19, mtengenezaji  viatu Richard Kwarteng  na kaka yake   Jude Osei waliamua kutengeneza beseni ya kunawa mikono inayotumia miale ya jua.
Wakati mikono inapokaribia kifaacha utambuzi  kwenye beseni, maji ya sabuni hutoka moja kwa moja . King'ora hulia kwa sekunde 25 baadae za kunawa mikono- kipindi ambacho kinashauriwa na Shirika la Afya Duniani (WHO) cha kunawa mikono.
Haipatikani tena
Mwisho wa Twitter ujumbe, 1
Haipatikani tena
6.  Mashine ya  X-ray iliyotengenezwa kwa mtandao yakupima mapafu
Wahandisi nchini  Tunisia  wamebuni jukwa la mtandao ambalo linafanya uchunguzi wa skani (scan) kwa kutumia X-ray kujaribu kubaini iwapo mtu anaweza kuwa anaumwa virusi vya corona.
Chanzo cha picha, Getty Images
Wakati  X-ray inapopakuliwa kwenye jukwa hilo, hufanya vipimo kubaini dalili zinazoweza kuwa ni za maambukizi ya virusi vya corona. Watafiti katika Taasisi ya sayansi na teknolojia nchini Tunisia wanasema kuwa kifaa hicho hubaini asilimia 90 ya dalili zinazoweza kuwa za maabukizi ya corona.
Jukwaa hilo bado linatengenezwa, lakini  vipimo maelfu kadhaa  vya X-ray vya mapafu  vimekua vikiingizwa ndani ya mfumo ili kuuwezesha kutambua athari za   Covid-19  kwa mapafu.
7. Roboti za polisi katika doria ya 'lockdown'
Maafisa nchini Tunisi walituma roboti polisi kwenye mitaa ya mji mkuu mwezi Aprili ili kuhakikisha watu wanazingatia hatua zilizotangazwa za amri ya kutotoka nje.
Chanzo cha picha, EPA
Uchunguzi wa roboti , zinazofahamika kama PGuards,  uliwafuatilia watu waliokuwa wakitembea katika mtaa na kuwasogelea na kuwauliza ni kwanini walikuwa nje wakati wa amri ya kutotoka nje.
Waliopatikana na kosa hilo walilazimika kuonyesha vitambulisho vyao na nyaraka nyingine  kwenye kamera iliyopo kwenye roboti hizo.  Roboi hizo zenye magurudumu manne zina kamera na mwanga  wa utambuzi  na imeunganishwa  na teknolojia nyingine kadhaa za mawasiliano.
8. Sanitizer iliyotengenezwa kwa ubao
Wakala wa usambazaji wa pesa kwa njia ya simu ya mkononi nchini Kenya-Danson Wanjohi alitengeneza chombo cha mbao ambacho kinaweza kusafisha au kutakasa pesa  za noti ambazo zinapitishwa katika .
Wanjohi alitengeneza kifaa kinachotumia injini , nati za kufunga pesa na pedeli ambayo inawezesha noti kupita kwenye mashine.
Wakati noti zinapopita kwenye kifaa ,zinasafishwa na kimiminikacha kutakasa( sanitizer)
9. Rapid 65-minute Covid-19 testing kit (kipimo kinachopima Covid-19 kwa dakika 65)
Wajasiliamali wa Afrika Ksuini  Daniel Ndima na  Dineo Liomaamebuni kifaa cha kupima Covid-19 ambacho hutoa matokeo baada ya dakika 65
Kwa kawaida inaweza kuchukua hadi siku tatu kwa kipimo cha Covid-19 kutoa matokeo.
Kifaa hicho cha kupima kinafahamika kama  qPCR, na kina teknolojia inayotumika kupima vinasama-DNA.  Kipimo hiki kinahitaji kuidhinishwa na taasisi za udhibiti wa viwango  kabla ya kuanza kutumiwa.
10.  ( Ukataji wa nywele wa kutokaribiana)
Nchini Ethiopia  vinyozi wa nywele  wamebuni njia ya kukata nywele za wateja waohuku wakipunguza hatari za maambukizi ya Covid-19.
Kinyozi husimama kwenye kijumba kidogo kilichotengenezwa mfano wa kioski ambacho humsaidia kuwa mbali na mteja anayemnyoa  na hivyo kupunguza uwezekano wa kumsogelea mteja wake."
Virusi vya corona: rais wa urusi anavyokejeliwa kwenye mitandao ya kijamii juu ya chanjo yake - bbc news swahili,"Chanzo cha picha, Sechenov Medical University Press Office
Tangazo kwamba   inaanza kutumia chanjo yake iliyotengenezwa nchini humo ya virusi vya Covid-19, si kwamba taarifa hiyo ilisababisha hofu ya kimataifa juu ya usalama wake tu, bali imeibua kiwango kikubwa cha kimataifa cha taarifa potofu na mzaha au kejeli kwenye  jukwaa la mitandao ya habari ya kijamii.
Tumekuwa tukiangalia baadhi ya jumbe ambazo zimesambazwa kwa sana kwenye mitandao hii
Putin shujaa mbwa 'superhero'
Kumekua na picha nyingi za kejeli juu ya tangazo la Urusi , ambazo zimesambazwa kwa lugha mbali mbali . Baadhi zinamuonesha jinsi rais wa Urusi alivyo shujaa , sawa na  vibonzo vya  Spiderman  au Ironman, akiokoa dunia.
Picha ambayo imekua maarufu kwa kushirikishwa  inamuonesha Bwana Putin akiendesha dubu huku akiwa na sindano kubwa mgongoni mwake.
Sehemu ya picha hii ya kejeli, inadailwa kuwa Putin mwenyewe ndiye aliyeishirikisha kwa umma, madai ambayo sio sahihi.
Ujumbe mwingine ulioshirikishwa sana kwenye mitandao ya kijamii ni ule wakusherehekea tangazo la chanjo ya Urusi uliotumwa kwenye ukurasa wa Facebook  ikimuunga mkono Bwana Putin, na umeshirikishwa kwa watu zaidi ya mara 200,000
Sio  ukurasa rasmi wa rais wa Urusi, ambaye anaaminiwa kuiepuka  mitandao ya kijamii.
Lakini wengi miongoni mwa maelfu ya watu walioandika maoni yao kwenye ujumbe huo kwa lugha mbalimbali ni wazi wanaamini kuwa ujumbe huo ni wa Bwana Putin.
Ujumbe huu uliosambaa sana unalinganisha setilaiti ya kwanza ya Usovieti ambayo  ""ilitoa fursa kwa binadamu kwenda katik aanga za mbali  "" huku chanjo ya Urusi ambayo   ""itafungua njia ya hali ya baadae bila  Covid-19, barakoa na watu kutokaribiana .""
Kuongezeka kwa hofu ya kimataifa  kwamba huenda usalama wa chanjo hiyo haukuzingatiwa  katika kuitengeneza kumelifanya Shirika la afya duniani WHO kuitaka Urusi ifuate miongozo ya kimataifa juu ya utengenezaji na uidhinishwaji wa chanjo
Ujumbe mwingine ambao pia ulithihirika kuwa maarufu kwenye ukurasa wa Facebook unadai kuwa Urusi  ""imeinusuru mara mbili dunia na chanjo zake "".
""THuu ni utiwaji wa chumvi wa kauli kupita kiasi "" anasema Dkt Dora Vargha,  mwanahistoria na mtaalamu  wa udhibiti wa magonjwa ya  enzi ya vita baridi vya dunia.
Ujumbe unaonyesha orodha ya chanjo kadhaa ambazo  ""ziligunduliwa "" nchini Urusi, miongoni mwake zikiwa ni zile za kipindupindu na kupooza.
Ukweli ni kwamba ni mwanasayansi  Mfaransa   Louis Pasteur ambaye alivumbua chanjo ya kwanza ya kipindupindu- kutokana na aina ya ugonjwa huo ambao uliwaathiri kuku.
Baadae mwaka 1985, Jaime Ferran, daktari Muhispania, alitengeneza chanjo ambayo binadamu alichanjwa dhidi ya kipindupindu kwa mara ya kwanza.
Mtaalamu wa virusi mmarekani Dkt Jonas Salk, alitengeneza chanjo yenye ufanisi dhidi ya ugonjwa wa kupooza-polio -mwaka 1955.
Hii ilifuatiwa muda mfupi na mafanikio mengine ya enzi ya Vita baridi ya dunia -chanjo ya kwanza inayomezwa ya kupooza , ambayo bado inatumiwa kutokomeza ugonjwa huo leo kote duniani.
Imekuwa ikielezewa kama chanjo iliyotengenezwa na Mmarekani na Mrusi, au Usovieti
Dkt Vargha anasema chanjo hiyo inapaswa kuangaliwa kama matokeo ya juhudi za pamoja kati ya Dkt  Albert Sabin, Mmarekani,    Mikhail Chumakov,  mwanasayansi  Mrusi.
Taarifa ya  Chanjo ya corona  ilivyoripotiwa ndani kwenyewe Urusi
Rais wa Urusi Vladimir Putin alisema kwamba chanjo iliyotengenezwa ndani ya Urusi kwa ajili ya ugonjwa wa Covid-19 imeidhinishwa kwa matumizi baada ya kufanyiwa majaribio kwa binadamu chini ya miezi miwili.
Bwana Putin amesema kwamba chanjo hiyo imepita vigezo vyote vilivyowekwa na kuongeza kwamba binti yake tayari amepatiwa
Maafisa walisema kuwa mpango wa kuanza kutoa chanjo hiyo kwa umma kuanzia Oktoba.
Akiitaja chanjo hiyo kuwa ya kwanza Duniani, Rais Putin alisemaa chanjo iliyotengenezwa na taasisi ya Moscow ya Gamaleya, inatoa ""kinga endelevu"" dhidi ya virusi vya corona.
Waziri wa Afya Mikhail Murashko alisema chanjo hiyo imethibitisha kuwa salama na yenye ufanisi"", na kupongeza kwamba ni hatua kubwa kuelekea ushindi kwa mwanadamu dhidi ya ugonjwa wa Covid-19.
Ukosoaji wa duka kubwa la dawa
Ujumbe wa Kiitalia unadaiwa  kuwa chanzo chake kilikuwa ni nukuu tata kwa rais Putin , lakini   haunekani kuwa ulitumwa kokote kule, hata vyombo vya habari vya Urusi.
, Picha ambayo imekuwa ikipendwa ama kuwa na 'likes'  ulizungumziwa na kushirikishwa zaidi ya mara  35,000 kwenye Facebook ukisema : ""Makampuni ya madawa yametuomba kuchelewesha utoaji wa chanjo! Sio kuhusu uchumi.  Urusi haifikirii juu ya pesa inapokuja katika suala la maisha ya mamilioni ya watu .""
Nukuu hiyo huenda ikawa imetafsiriwa kimakosa kutoka kwa ukurasa  sawa wa mashabiki wa Putin ambao tuliutazama awali .  Ujumbe ulikua na ukosoaji sawa na huu dhidi ya makampuni ya dawa na sifa kwa maadili ya Urusi . Hatahivyo, kama ilivyokwisha kubainika, akaunti hii ya mashabiki  sio ya Putin, na hajanukuliwa kokote kule akitoa kauli hizi.
Jumbe zote zinaonyesha ukosoaji wa mipango ya Urusi ya kuidhinisha mapema chanjo kwasababu  makampuni ya madawa yana njaa ya  kupata faida.
Hii inapuuza hofu kubwa za wanasayansi walizonazo juu ya hatua ya Urusi kuidhinisha mapema chanjo , ambayo haijatangaza matokeo ya utafiti wake juu ya chanjo hiyo hadi sasa, mkiwemo data juu ya usalama wake.
Jumbe nyingine zimeamua kumzungumzia mwana wa kike wa Rais  Putin, ambaye alisema alipokea chanjo hiyo.
Bana Putin hakumtaja ni nani miongoni mwa watoto wake wa kike aliyepewa chanjo hiyo , lakini alisema athari moja tu aliyopata ni kupanda kidogo kwa joto la mwili kwa muda mfupi.
Video imekua ikisambaa nchini India sambamba na madai kuwa  video hiyo inamuonesha mtoto wa kike wa Putin ambaye alipokea chanjo hiyo.
Ukweli ni kwamba picha hii ni ya mmoja wa washiriki wa jaribio la chanjo , lakini amekuwa akitambuliwa na vyombo vya habari vya Urusi kama mwanafunzi wa chuo cha mafunzo ya udaktari cha kijeshi cha Urusi na sio binti yake Bwana ."
Virusi vya corona: mwanamke wa kwanza kufanyiwa upandikazaji wa mapafu mara mbili kwa corona - bbc news swahili,"Chanzo cha picha, Northwestern Medicine
Mayra Ramírez aliamka kutoka kwa usingizi mzito katikati ya Juni baada ya kudungwa sindano ya kulala akiwa kwenye mashine ya kupumua kwa zaidi ya siku 40, lakini wakati huo hakuelewa kilichokuwa kimetokea.
Alikuwa amelala katika hospitali moja ya Chicago nchini Marekani, akiwa ameunganishwa kwa nyaya kumi na kitu - vifaa mbalimbali ikiwa ni pamoja na vile vya kufuatilia hali yake, tukio sawa na lile ambalo analikumbuka vyema alipokuwa amelazwa baada ya kubainika na dalili za ugonjwa wa corona mwisho wa Aprili.
Lakini makovu aliyoyaona mwilini mwake yalionesha kwamba kuna kitu kimetokea.
Baada ya kudungwa sindano ya kulala, muda si muda alipoteza fahamu na kuanza kuota ndoto za kumsumbua.
""Hadi nilipoamka ndipo nilipobaini kwamba nilifanyiwa upandikizaji wa mapafu Juni 5 na kwamba hayo yalikuwa matibabu ya kwanza kufaanyika nchini Marekani kwa  mgonjwa wa virusi vya corona,"" amesema katika mahojiano na BBC.
Daktari wa Ramírez's anasema mwanamke huyo, 28, ambaye hakuwa na ugonjwa wowote unaojulikana hali yake ya afya iliendelea kuzorota hata zaidi, na afya yake kuendelea kuwa mbaya tangu alipolazwa hospitali.
Mwanamke huyo kijana, alikuwa amewasili hospitalini akiwa na matatizo ya kupumua lakini wiki kadhaa baadae mapafu yake yalikuwa kama jibini.
Mwanzoni mwa Juni, hospitali ilizungumza na familia ya mgonjwa huyo ili wamuage mpendwa wao kwa madai kwamba hana siku zaidi ya mbili za kuendelea kuwa hai duniani.
Lakini dakika za mwisho, madaktari waliamua kujaribu matibabu ambayo bado hayawahi kufanya kabla nchini Marekani kwa mgonjwa wa virusi vya corona.
""Mayra, kabla ya kuugua, alikuwa kijana mwenye afya, kwahiyo kama tulifanikiwa kutatuwa tatizo lake la mapafu awali, kila kitu kinastahili kuwa sawa,"" Daktari wa upasuaji Ankit Bharat, mmoja wa waliomfanyia upandikizaji amezungumza na BBC.
Siku mbili baadae wakaanza kumfanyia matibabu bila kuwa na matumaini yoyote - au uhakikika - wa matokeo yake.
Marya amekuwa akihakikisha anakuwa na afya njema kwa kuendeleza mazoezi kama kukimbia, kusafiri na wakati wake wa ziada aliutumia kutembelea marafiki au familia ama kucheza na mbwa wake.
Janga la virusi vya corona lilipoanza kukumba jimbo la Illinois, hofu ya kupata maambukizi kulimfanya kuchukua tahadhari zaidi: Alianza kufanyakazi akiwa nyumbani na ikawa nadra sana kwake kutoka nje.
Chanzo cha picha, Northwestern Memorial Hospital
Lakini Aprili alipoanza kuhisi vibaya, dalili zikaanza kujitokeza.
""Ni kipindi kigumu sana kuwahi kukipitia maishani mwangu. Nilikuwa nafanya kazi nyumbani na nilipoanza kupoteza hamu ya kula na kukosa harufu, mimi nilikuwa ninafanya kazi nikiwa nyumbani. Nilikuwa nahisi uchovu wa ajabu, nikawa na matatizo ya kupumua na sikuweza kutembea mwendo mrefu,"" anakumbuka.
Aliwasiliana na maafisa wa kukabiliana na virusi vya corona kulingana na ushauri uliokuwa umetolewa. Walimsihi kujitenga nyumbani na kufuatilia dalili alizokuwa nazo.
Lakini kila siku hali ilizidi kuwa mbaya.
""Aprili 26 hali yangu ilizidi kuwa mbaya zaidi na nikapelekwa katika chumba cha wagonjwa mahututi. Walinipima na kugundua kwamba kiwango changu cha oksijeni kilikuwa chini sana. Na ndani ya dadkika 10 tu walikuwa wananitaka niwape jina la mtu ambaye wangezungumza nae ili waweze kufanya maamuzi yao ya kitabibabu"", Marya anakumbuka.
Hiyo ndio kumbukumbu yake ya mwisho.
Mwanamke huyo mara moja alidungwa sindano ya usingizi na kuunganishwa na mashine kadha wa kadha papo hapo, mashine inayosaidia moyo kufanyakazi na matatizo ya kupumua.
""Nilikuwa kwenye mashine za kusaidia kupumua kwa wiki sita,"" anasema.
Kipindi chote hicho, anakumbuka tu kuota ndoto mbaya ambazo bado zinamuandama mpaka leo.
""Wakati huo nilikuwa na ndoto ambazo bado zinaniathiri mpaka leo, na nikaanza kurejesha uwezo wangu wa kubaini vitu pamoja na kuimarika kwa afya yangu ya akili,"" anasema.
Lakini baada ya mwezi mmoja na nusu ya kuwa kwenye mashine ya kusaidia kupumua, Mayra hakuonesha dalili zozote za afya yake kuimarika na tayari mapafu yake yalikuwa yameanza kuathirika kiasi cha kutoweza kutibiwa tena.
""Hapo ndipo waliwaambia wazazi wangu kuwa mapafu yangu yameharibika vibaya na kuwaomba kufika hospitalini kumuaga mtoto wao kwasababu hawangempata akiwa hai usiku uliofuata.""
Hata hivyo timu ya madaktari iliamua kufanya uamuzi hatari: walifanya tathmini yao ya haraka, wakawasiliana na familia na hatua ya mwisho waliamua kumfanyia tena upandikizaji wa mapafu.
Ni matibabu ambayo awali yalijaribiwa katika nchi za Austria na China kwa wagonjwa wa virusi vya corona lakini hadi wakati huo hakukuwa na matibabu ya awali ambayo yangetumika kama mfano nchini Marekani.
""Punde tu baada ya kufanyiwa upandikizaji, moyo wake ulianza tena kupeleka damu kwa njia stahiki katika viungo vingine vyote,"" amesema Dkt. Bharat.
Wiki nne baadae, alikuwa ametoka hospitali. Na sasa hivi yuko nyumbani, anazungumza vizuri na mwenye oksijeni ya kutosha,"" ameongeza.
Kulingana na taarifa iliyotolewa na hospitali, kisa cha Marya na mwanamume mwingine aliyefanyiwa upasuaji wa aina hiyo muda mfupi baada ya kujitokeza kwa dalili kama hizo, baadae ilijitokeza wazi kwamba upandikizaji wa mapafu mara mbili pia kunaweza kuwa chaguo kwa wagonjwa aliyeathirika vibaya na virusi vya corona.
Kwa Marya, baada ya kufanyiwa oparesheni, sio tu alianza safari ndefu ya kupata afueni lakini pia alilazimika kuanza kujifunza tena namna ya kupumua na vile mtu anavyoweza kutembea.
Pia, anasema anakabiliana na hisia kali na makovu ya kisaikolojia ambayo atasalia nao katika kipindi chote cha maisha yake.
""Sasa nahisi afueni kubwa nikilinganisha na siku niliyotoka kufanyiwa upandikizaji. Niliketi kwenye makazi ya kujifunza tena kutembea na kupata ushauri nikiendelea kupata uponyaji kwa wiki tatu ambako kumenisaidia kuimarisha afya yangu na uwezo wa viungo vyangu lakini bado najaribu kukabiliana na janga hili kwa mtazamo wa afya ya akili.""
""Ni mchakato unaokwenda kwa kasi ya polepole, lakini nina nafuu kubwa.""
Pia unaweza kusema:"
Virusi vya corona: je ni mbinu gani itakayotumika kusambaza chanjo ya corona kwa watu bilioni 7 duniani? - bbc news swahili,"Chanzo cha picha, Reuters
Timu za utabibu kote duniani zinashughulikia suala la kupata chanjo ambayo itakuwa na ufanisi dhidi ya ugonjwa wa Covid-19.
Waziri wa Uingereza Boris Johnson, ametaja hilo kuwa juhudi za pamoja zenye ""kuhitaji ushirikiano wa haraka zaidi ya kipindi chochote kile cha maisha yetu"".
Lakini mbali na sayansi ya teknolojia ya juu kupata ushindi dhidi ya jinamizi hili, vipi kuhusu namna ya kuanza kutoa chanjo hiyo kwa watu bilioni saba kote duniani.?
Uingereza,  juhudi hizo zinaelekezwa katika chuo cha Sayansi cha Harwell huko Oxfordshire.
Kitakuwa kituo cha utengenezaji chanjo na Uvumbuzi Uingereza (VMIC), mipango iliyotokana na ugonjwa wa Covid-19.
""Tumepunguza muda wa kupatikana kwa chanjo hiyo  hadi nusu yake. Kwahiyo tulikuwa tumejiwekea malengo ya iwe tayari kufikia mwisho wa 2022, lakini sasa tuna matumaini kwamba itakuwa inapatikana mtandaoni mwaka 2021,"" ameelezea Matthew Duchars, mkurugenzi mtendaji wa Kituo cha Uingereza cha VMIC.
'Kama kuoka keki'
Bwana Duchars bado hajachukua likizo kwasababu anajua kwamba eneo hilo huenda likatengeneza chanjo ya chuo kikuu cha Oxford. Anawasiliana kila wakati na timu ya Taasisi ya Jenner mkabala na Oxford.
Anasema ni jukumu kubwa.
""Ni muhimu mno, sio tu kwa nchi hiyo lakini dunia nzima kwa ujumla, kuwa na uwezo wa kutengeneza chanjo za aina hiyo kwa haraka na ufanisi,"" amesema.
""Kwa kulinganisha - ni sawa na kuoka keki nyumbani. Unaweza kutumia muda wa saa kadhaa kuoka keki nzuri sana na sasa umefika wakati wa kuoka keki milioni 70 na zote ziwe nzuri, kwa hiyo ni changamoto kubwa.""
Chuo kikuu cha OXford tayari kimelazimika kutafuta japo kwa muda, maabara yenye nafasi ya kutosha kuanza kutengeneza chanjo yake wakati huu, hata kabla ya kujua matokeo yake katika majaribio ya ngazi ya duniani.
Hatimae, dunia itahitajika kutengeneza mabilioni ya chanjo  kdhaa za ugonjwa wa Covid-19.
Zote zitalazimika kutengenezwa, kugawanywa na kusambazwa kote duniani.
Shirika la kimataifa la chanjo Gavi limesema kuwa nchi zinastahili kuanza kufikiria kuhusu jinsi chanjo hiyo itakavyoanza kutolewa kwa raia wake.
Chanzo cha picha, Getty Images
Lakini sio rahisi kupata ushirikiano wa kimataifa kwasababu nchi nyingi tajiri tayari zinaingia kwenye makubaliano ya pande mbili na kampuni za dawa ili kuhakikisha kwamba watapata chanjo  iwapo itapitakana.
Kukabiliana na maslahi binafsi
Seth Berkley, Mkurugenzi Mtendaji wa Gavi, anasema moja ya changamoto kubwa hivi sasa ni kile kinachofahamika kama ""Chanjo kwa taifa"".
""Nafikiri nchi zote zinastahili kufikiria hili kwa mtazamo wa kidunia kwasababu ndio jambo sahihi kufanya lakini pia kwasababu ni suala linalozingatia maslahi ya kibinafsi,"" amesema.
""Ikiwa katika nchi zilizo karibu kiwango cha virusi kinasambaa kwa haraka, huwezi kurejea katika biashara kama kawaida, au usafiri wa watu. Ni muhimu kuwa na mtazamo huo: hatuko salama labda kila mmoja awe salama.""
Pamoja na kuhakikisha nchi zinazoendelea zinapata chanjo sahihi, Bwana Berkley analazimika kufikiria kwa mtazamo wa uhalisia zaidi wa jinsi chanjo itakavyosambazwa ikiwemo ikiwa ama kuna vichupa vya kutosha vya kuhifadhi chanjo kote duniani.
Kumekuwa na taarifa za changamoto katika utengenezaji wa vichupa vya kuhifadhi chanjo hiyo.
""Tuna wasiwasi kuhusu hilo,"" Bwana Berkley amekubali, ""kwa hiyo tuliamua kununua vichupa vya kutosha kwa chanjo kiasi ya watu bilioni mbili, hiyo ndio idadi ya chanjo tunatarajia kuwa nayo kufikia mwisho wa 2021.""
Na ikiwa vichupa vya kuwekea chanjo vitakuwa tatizo, hiyo inamaanisha tatizo pia litakuwa kwa jokofu la kuhifadhia kwasababu ni lazima chanjo kuhifadhiwa kwa mazingira ya baridi.
Profesa Toby Peters, mtaalamu wa usafirishaji katika mazingira baridi kutoka chuo kikuu cha Birmingham anasaidia mashirika kama Gavi kufikiria jinsi wanawaza kutumia vizuri majokofu yaliyopo katika nchi zinazoendelea.
Anasema: ""Sio tu jokofu la kuhifadhi chanjo, ni pamoja na vingine vyote vinavyohusiana: vifaa vya kubebea kwenye ndege; magari ya kuisambaza kwenye maduka ya eneo, pikipiki na watu wanaoichukua hadi kuifikisha kwa jamii. Haya yote yanatakiwa kuendelea bila matatizo yoyote.""
Chanzo cha picha, Getty Images
Profesa Peters amekuwa akizungumza na makampuni ya chakula na viywaji duniani kufikiria kuomba bidhaa za kuhifadhi chakula kuwa baridi ili kusaidia katika mradi huo.
Ili chanjo iweze kupatikana bila changamoto yoyote, nchi zinastahili kuangalia vipaombele vyao kwa watakaopewa chanjo.
Dkt Charlie Weller, Mkuu wa chanjo wa Shirika la Wellcome Trust Uingereza, amesema kuwa nchi zitahitajika kuuliza maswali ya wazi.
""Nani anahitaji chanjo hii? Kundi gani lipo katika hatari zaidi? Kina nani wa kupewa kipaumbele? Kwsababu tunachokifahamu ni chanjo yoyote itakayopatikana mara ya kwanza lazima uhitaji utakuwa wa juu, kwahiyo ni lazima watu kuchagua hatua za kufuata.""
Hata kutoa chanjo hiyo kwa watu itakuwa changamoto.
Mfano, Uingereza, inaangalia jinsi inavyotumia mtandao wake wa vituo vya upigaji kura kama njia moja ya kuitoa kwa watu. Lakini kwa nchi maskini hali inatia mashaka zaidi.
Pia unaweza kutazama:"
"Marekani yatoa tahadhari ya usafiri kenya,tanzania, rwanda na uganda, kulikoni? - bbc swahili",
"Virusi vya corona : idadi ya watu waliokufa yapita 100,000 na hakuna dalili ya kupungua kwa mlipuko - bbc news swahili","Chanzo cha picha, Anadolu Agency/Getty
Brazil imerekodi zaidi ya vifo 100,000 vilivyotokana na  Covid-19, ikiwa ni idadi ya pili kwa ukubwa, huku mlipuko nchini humo ukiwa hauoneshi dalili ya kupungua.
Virusi viliwauwa watu  50,000  katika kipindi cha miezi mitatu , lakini idadi hiyo iliongezeka mara dufu katika kipindi cha siku 50 pekee. Watu zaidi ya milioni tatu wamethibitishwa kupata virusi vya corona nchini humo hadi sasa.
Janga bado halijafikia kilele chake lakini maduka na migahawa tayari vimefunguliwa.
Rais wa Brazili Jair Bolsonaro amepuuza athari za virusi na amepinga hatua za kudhibiti maambukizi ambazo zinaweza kuathiri uchumi.
Kiongozi huyo wa mrengo wa kulia, ambaye binafsi alipatwa na maambukizi ya corona, alipinga masharti yaliyowekwa na magavana wa majimbo ya kukabiliana na  Covid-19,  na mara kwa mara alijiunga umati wafuasi, wakati mwingine bila kuvaa barakoa.
Wataalamu wamelalamika juu ya ukosefu wa mpango ulioratibiwa wa sertikali ya   Bolsonaro  ambapo maafisa wa nchi hiyo sasa wanaangazia jinsi ya kufungua shughuli za kiuchumi, ambazo huenda zikachochea zaidi kusambaa kwa virusi.
Jinsi Brazil inavyoshughulikia mzozo wa virusi ?
Wizara ya afya inaongozwa na Jenerali wa jeshi ambaye hana uzoefu katika masuala ya huduma ya afya kwa umma. Awali wawili , wote madaktari , waliacha kazi baada ya kuindwa kukubaliana na rais juu ya hatua za kukaa mbali baina ya watu na matumizi ya dawa ya  Mawaziri  hydroxychloroquine  kama tiba.
Rais Bolsonaro - ambaye aliuita ugonjwa wa  Covid-19   ""mafua madojgo""  na ambaye amekuwa akikosolewa nyumbani na nje ya nchi kwa namna alivyoushughulikia mlipuko wa corona- alisema kuwa alipona maambukizi ya corona  kwa kutibiwa na dawa ya malaria.
""Ujumbe wa serikali leo hii ni kwamba : 'Pata virusi vyako vya corona na kama utaugua sana , kuna kitengo cha wagonjwa mahututi .' Kwa kifupi hiyo ndio sera yetu leo."" Dkt José Davi Urbaez, afisa wa ngazi ya juu wa taasisi ya udhibiti wa magonjwa ya maambukizi-Infectious Diseases Society, ameliambia shirika la habari la  Reuters
Brazil imekua na vifo 100,477 vya virusi vya coronana wagonjwa wa ugonjwa huo 3,012,412 , kwa mujibu wa wizara ya afya, ingawa idadi inaaminiwa kuwa ni ya juu zaidi kwasababu watu hawapimwi vya kutosha . Ni Marekani tu ambayo ina idadi kubwa zaidi ya watu wenye virusi vya corona zaidi ya Brazil kwa sasa.
Ni wapi kuna maambukizi zaidi ?
Idadi ya wagonjwa imeongezeka katika wiki za hivi karibuni katika maeneo ya vijijini hususan katika majimbo ya kusini na magharibi mwa nchi , huku hali ikionekana kuboreka katika jiji la  São Paulo, ambalo ni maarufu zaidi.
Wakati huo huo, idadi ya maambukizi imepungua katika majimbo ya kaskazini- ikiwa ni pamoja na  Amazon ambalo awali lilikua ni kitovu cha maambukizi na  katika Rio de Janeiro, ambako picha za umati wa watu waliokuwa wanavinjari kwenye baa na fukwe ziliwashangaza wengi mapema wiki hii.
Katika rambirambi zilizotolewa kwa waathiriwa wa corona Jumamosi, kikundi kisicha cha kiserikali cha  Rio de Paz kiliweka misalaba kwenye mchanga juu ya  mwenge wa Rio wa ufukwe wa    na kuachilia tufe nyekundu 1,000 angani.
Chanzo cha picha, EPA
Virusi vimewaathiri sana watu weusi na wakazi wa maeneo masikini yanayofahamika kama favelas ,  na kuna hofu kwamba vitaendelea kusambaa miongoni mwa jamii za wazawa. Takriban wazawa 22,300  wameathiriwa  huku  633 wakifa, limesema shirikisho kuu la watu wa jamii ya wazawa nchini Brazil -Apib
Sipka wa bunge la seneti nchini humo Davi Alcolumbre alitangaza siku nne za maombolezo na katika Congresi lakini Rais Bolsonaro  hajatoa kauli yoyote. Mapema wiki hii alisema kuwa anasikitika kwa wale wote waliokufa lakini akasema: ''lazima tuendelee na maisha yetu""."
"Virusi vya corona: 'kuna siasa, uchumi na mchezo wa kimkakati nyuma ya chanjo za corona unaoweza kuleta maafa' - bbc news swahili","Chanzo cha picha, Reuters
Mbio za kupata chanjo dhidi ya covid-19 zimeshika kasi, huku Mataifa kadhaa yenye nguvu kama vile Marekani, China na Uingereza yakipimana nguvu za uwezo wao wa kisayansi kwa namna yoyote ile ili kupata chanjo itakayokabili virusi vya corona.
Kwasababu haiwezekani kubashiri ni chanjo gani itakayokuwa ya kwanza kufikia lengo la kwanza, nchi zilizoendelea sasa zimeanza kununua mamilioni ya dozi za chanjo zinazoweza kufanikiwa kutimiza vigezo vya chanjo  kutoka kwa maabara tofauti kujaribu kuhakikisha wanaweza kusambaza chanjo hizo kwa watu wao.
Kwa mfano , Uingereza imesaini makubaliano na makampuni ya wasambazaji kadhaa wanaoweza kusambaza chanjo kama vile : AstraZeneca, Pfizer and BioNtech, na kampuni ya  Valneva.
Hivyo hivyo. Marekani imefanya mikataba na makampuni kama vile  Pfizer na BioNTech; Moderna ana  Johnson & Johnson; AstraZeneca, na  Novavax.
Suluhu hizi za kibinafsi, ambazo sio sehemu ya mapatano baina ya nchi,  yanaweza kuelezewa kama  ""chanjo ya utaifa"".
Katika mahojiano na BBC, Richard N. Haass , Rais wa baraza la mahusiano ya kimataifa  (CFR), na Mkurugenzi wa sera ya mipango  katika wizara ya mambo ya nje ya Marekani  , mjumbe maalum wa  Ireland ya Kaskazini na mratibu wa mpango wa ""Afghanstan ijyato "", anafafanua zaidi juu kile alichomaanisha alipoandika kuwa: ''Kuna kisiasa, uchumi na mchezo wa kimkakati nyuma ya chanjo za corona  vinavyoweza kuleta maafa ""
Alisema: ''Tunashuhudia utaifa wa chanjo ya  covid-19  ambao unaweza kuelezewa kama kinga ya utaifa''
Serikali zimejitayarisha binafsi na sababu iko wazi. Mataifa yanakabiliwa na shinikizo ya kutoa dozi za chanjo kwa raia wao.
Chanzo cha picha, Reuters
Lakini anasema tatizo ni kwamba mipango ya nchi  zenye nguvu itawaacha mabilioni ya watu katika hali ya kutokuwa na uwezo wa kupata chanjo, jambo ambalo ni mzozo.
Lakini pia itakua na athari mbaya kwa serikali ambazo zitatumia chanjo za utaifa kwasababu kama kuna idadi kubwa ya watu walioambukizwa corona duniani, ikizingatiwa kwamba kuna utandawazi, ugonjwa utaendelea kusambaa.
Kwahiyo, kuna siasa, uchumi na mchezo wa kimkakati nyuma ya chanjo ambao matokeo yake ni mkasa.
''Ninaweza kuuita ushindani  kwa ajili ya chanjo, sio vita. Kila mmoja anataka kupata chanjo kwanza. Baadhi kwasbabu za kisiasa, lakini wengi kwasababu za kisiasa zaidi'' , anasema Richard N. Haass.
Chanzo cha picha, Getty Images
''Tatizo ni kwamba soto tumo katika hali ya hatari iwapo kutakuwa na watu wengi wenye maambukizi . Hilo ni funzo kubwa tulilolipata kutokana na ugonjwa huu.''    Anasema Richard N. Haass,
Hata kama nchi moja tu iko mbele ya nchi nyingine katika kutengeneza chanjo, bado watalazimika kutegemea nchi nyingine, kwasababu huenda wakahitaji kuagiza baadhi ya bidhaa ili waweze kutengeneza chanjo.
Sidhani kama kuna nchi yoyote ambayo inajitosheleza kwa asilimia 100 katika kutengeneza chanjo kwasababu watahitaji aina fulani ya kemikali au kiungo fulani  cha chanjo  kutoka nchi nyingine, anasema.
Je  ni lipi linaweza kuwa suluhu la tatizo hili ?
Sababu kuu ya kufikiria tofauti juu ya jambo hili ni hii.
Richard N. Haass  anasema  yanapaswa kuwepo makubaliano ya dunia, ambapo serikali inakubali juu ya njia za kushirikisha nchi nyingine chanjo .  Kwa mfano kila serikali ikubali kuchukua nusu ya chanjo na kutoa nusu nyingine kwa mataifa mengine duniani.
Chanzo cha picha, Richard Haass
Habari njema ni kwamba kama kuna makubaliano ya aina hiyo , na nchi haikua ya kwanza kutengeneza chanjo , utaweza kupata sehemu ya chanjo hiyo.
Hapana. Huenda lisifanyike. Nchi kama vile Marekani , China na huenda wengine wanaamini kwamba wana fursa nzuri ya kutengeneza chanzo wakiwa ni wa kwanza lakini wanachokiwaza ni kutoa chanjo kwa watu wao.
Wakati huu utaifa unaongezeka mno. Serikali zinawasiwasi kwamba kama zijtafikia makubaliani ya kushirikisha nchi nyingine chanjo zao, nchi zao zitakua katika hatari ya kubaki nyuma  kisiasa.
Na pia wazo la kuwa nchi ya kwanza kutengeneza chanjo ni mojawapo ya dalili kubwa zinazoonyesha kuwa nchi ina nguvu za kisiasa  ...
Taifa lolote litakalotengeneza chanjo likiwa la kwanza bila shaka litapata faida. Lakini huenda kile kitakachotokea  ni kwamba kutakua na chanjo kadhaa na hakuna chanjo yoyote kati ya hizo itakua suluhu ya corona.
Chanjo zote zitakua na ukomo , wa idadi ya watu wanaoweza kusaidiwa, pamoja na athari zake.
Kinachoshangaza juu ya mjadala huu ni kwamba watu wanafikiri kuwa pale chanjo itakapopatikana  itakua ni sawa na kupata medali ya dhahabu , kwamba itakua ni kama zawadi kubwa itakayotatuza tatizo la  covid-19.
Na jibu ni hapana. Historia ya chanjo inaonesha kuwa chanjo inapopatikana, huwasaidia watu fulani , lakini si wote. Kwa hiyo itawasaidia watu kwa muda wa  kipindi fulani. Itasababisha athari zisizotakikana na wengi watakataa kuchanjwa.
PICHA
Chanzo cha picha, Getty
Richard N. Haass  anasema ''Utabiri wangu ni kwamba hata kama chanjo moja au zaidi zitapatikana bado tutahitajika kuendelea na agizo la watu kutokaribiana(social distancince, Kuvaa barakoa na kunawa mikono yetu  na kuchukua tahadhari nyingine . Watu wataongeza chumvi juu ya madhara ambayo chanjo zitakua nayo. Chanjo haitatunusuru dhidi ya virusi vya corona''
Hatari kubwa ni hatari ya kijbinadamu anasema Richard N. Haass . Nchi nyingi huenda zikashindwa kutekeleza madai ya kiafya na kiuchumi .  Na kama hatutashirikishana chanjo kwa  busara, virusi vitaendelea kuathiri idadi kubwa ya watu , na hiyo ina maanisha kwamba sote tutakua hatarini."
Ugonjwa usio wa kawaida unaosambazwa na kupe wabainika uingereza - bbc news swahili,"Chanzo cha picha, Getty Images
Watu wameombwa kuwa katika tahadhari kwa ugonjwa usio wa kawaida unaosambaa kwa kuumwa na kupe baada ya kubainika kwa mara ya kwanza Uingereza.
Wizara ya Afya imesema kwamba hatari iliyopo kwa umma ni ya chini lakini ni muhimu wawe waangalifu kuhusu kupe hasa wanapokuwa kwenye maeneo ya bustani msimu wa joto.
Ugonjwa huo unasababishwa na vimelea ambavyo vinaathiri chembe nyekundu za damu.
Mgonjwa wa pili aliyeambukizwa ugonjwa huo ambao ni nadra sana kutokea amegunduliwa.
Ugongwa huo unaosambazwa na kupe unaosababisha ubongo kufura mara nyingi hutokana na maambukizi ya virusi.
Dkt. Katherine Russell kutoka wizara ya afya amesema ugonjwa huo ni nadra sana na hivyo basi uwezekano wa maambukizi ni wa chini mno.
""Kupe hupatikana sana kati ya msimu wa kuchipua na pukutizi, kwahiyo ni muhimu ikiwa raia watachukua tahadhari ya juu ili kuhakikishi hawaumwi na kupe wanapokuwa nje wakijivinjari. Na pia tafuta ushauri wa daktari unapoanza kusikia vibaya baada ya kuumwa na kupe.""
Wizara ya Afya inasema unastahili kufuata mwongozo uliotolewa:
Wizara ya afya imesema kwamba imepima mamia ya kupe katika eneo la Devon karibu na anapoishi mgonjwa wa kwanza aliyebainika na ugonjwa huo, lakini wote hawakupatikana nao.
Na pia vipimo vya damu kutoka kwa kulungu kutoka Hampshire katika maeneo karibu na anapoishi mgonjwa mwingine vimeonekana kuwa salama.
Wagonjwa wote wanapata matibabu hospitalini.
Kulingana na Kituo cha Kuzuia Magonjwa Ulaya kimesema ugonjwa huo unasambazwa tu na kupe ambao hupata maambukizi kwa kuumwa na ngombe walio na maambukizi, mbawala na panya buku.
Kuna watu 39 waliothibitishwa kupata maambukizi barani Ulaya. Nje ya Ulaya, ugonjwa huo mara nyingi hutokea tu Marekani.
Watu wengi wenye ugonjwa huo ama hawatakuwa wanaonesha dalili au dalili za maambukizi ni za wastani. Hata hivyo, watu wenye mfumo wa kinga ya mwili dhaifu wanaweza kuumwa sana, wakilalamikia dalili za kama mafua, homa, kuhisi baridi, kuumwa na misuli, uchovu na homa ya nyongo ya njano.
Karibia theluthi mbili ya watu wenye maambukizi ya ugonjwa huo hawataonesha dalili. Kwa walio na mafua na homa, kuumwa kichwa na uchovu wanaweza kupata ugonjwa wa utando wa ubongo au kufura kwa ubongo na kupooza mwili."
Virusi vya corona: marufuku kutembeleana majumbani katika baadhi ya maeneo uingereza - bbc news swahili,"Chanzo cha picha, Getty Images
Mamilioni ya watu kaskazini mwa Uingereza wanakabiliana na sheria mpya ya marufuku ya kutembeleana majumbani kufuatia ongezeko la maambukizi ya virusi vya corona.
Sheria hiyo imeanza kutekelezwa mijini Manchester, mashariki ya Lancashire na sehemu ya magharibi mwa Yorkshire.
Katibu wa wizara ya afya ameiambia BBC kuhusu ongezeko la maambukizi kutokana na tabia ya watu kutembelea marafiki na ndugu.
Baadhi wamekosoa muda ambao tangazo hilo lilitangazwa kuwa majira ya jioni ya Alhamisi.
Katibu wa wizara ya afya bwana Matt Hancock alisema taarifa hiyo ililenga watu ambao walikuwa wamekutana na waliombukizwa kuacha kutembelea jamaa zao ili kupunguza maambukizi.
Chanzo cha picha, Getty Images
Marufuku mpya ambayo imeanza usiku wa kuamkia leo saa sita, ina maanisha kuwa watu hawataweza kutembeleana majumbani au katika bustani binafsi.
Vivyo hivyo wamesitisha watu kujichanganya kwenye vilabu vya pombe, migahawa ingawa wataweza kutembelea maeneo ya hosptali.
Mabadiliko hayo yamekuja wakati wa maandalizi ya sherehe za Eid na wiki chache tu baada ya Uingereza kulegeza masharti yakei ya kuwaruhusu watu kukutana nje tangu mwishoni mwa mwezi Machi.
Sheria hiyohiyo imewekwa Leicester, eneo ambalo kuna marufuku tangu mwezi uliopita.
Ingawa vilabu ,migahawa na maeneo mengine yanafunguliwa mjini kuanzia Jumatatu."
"Virusi vya corona: je, ni mwaka au karne gani tutapata chanjo ya corona? - bbc news swahili","Zaidi ya watengenezaji chanjo 150 duniani kote, wanafanya majaribio ambayo yanaonekana kuwa na matokeo chanya mpaka sasa."
Kwanini hamu ya kula wakati wa ujauzito ni changamoto? - bbc news swahili,"Chanzo cha picha, Getty Images
Sote tumewahi kusikia kuhusu simulizi za wanawake wajawazito kutaka kula aisikrimu na achari pekee, kuna wale  wanaowatuma waume zao saa saba usiku kwenda kutafuta kuku wa kukaanga, ambao wana hamu sana ya kula chokoleti za aina fulani.
Pengine hata sisi wenyewe tushawahi kuwa na hamu za kiajabu ajabu aina hii.
Mara nyingi huwa inakisiwa kwamba hamu zingine wakati wa  mimba huwa na madini muhimu yanayohitajika mwilini kwa mama au kujusi.
Hata hivyo, wakati mwingine huwa inachanganya.
Kubeba ujauzito kwenyewe ni muda mrefu, kunakochosha na wakati mwingine inakuwa kero na ikiwa kutakuwa na sababu ya kula kipindi hicho basi hiyo ni habari njema.
Hata hivyo, unapoangalia mtazamo wa utafiti wa kisayansi kuhusu suala hili, mambo yanayojitokeza ni ya kivutia zaidi.
Wanawake wajawazito kuwa na hamu ya kitu fulani, sio kwamba ni kuna ambatani na utamaduni fulani, watafiti wamebaini.
Chanzo cha picha, Getty Images
Kwa wale ambao sio wazungumzaji wa Kiingereza ambako wakati mwingine wanawake wanasemekana kuwa na hamu ya kula kitu fulani, ni tofauti sana na Marekani, na Uingereza.
Kwa mfano kwa wanawake nchini Japani, imegulika kuwa utafiti huo pia, umeangalia ikiwa vyakula hivyo ambavyo wanawawake wa mimba hula husaidia mwili kwa madini fulani muhimu kipindi cha ujauzito na kubaini kwamba sio vyanzo vizuri.
Imesemekana kwamba, wanawake ambao wamekuwa na hamu ya kila kitu fulani wameonekana kuongeza uzito kuliko ilivyokawaida wakati wa ujauzito ambako kunaweza kuongeza hatari ya kupata matatizo.
Hilo halimaanishi kwamba wanawake wenye hamu ya kula hujifanyisha, lakini huenda hamu hiyo inachochewa na kitu tofauti mbali na virutubisho muhimu mwilini.
Lakini kuangalia kwa ujumla vyakula ambavyo watu hutamani kunaweza kufanya baadhi ya taarifa hizo kuanza kuangaziwa, amesema Julia Hormes, profesa wa saikolojia chuo kikuu cha New York, Albany, ambaye amesomea suala hili kwa misingi mbalimbali.
Chanzo cha picha, Getty Images
Kwa mfano asilimia 50 ya wanawake Marekani hutamani sana chokoleti wiki kabla ya kuingia kwenye siku zao za hedhi, amesema Hormes.
Wanasayansi wamekuwa wakifuatilia kujua ikiwa hamu ya kula chokoleti ni kwa sababu ya virutubisho muhimu wakati wa hedhi
Katika jaribio moja, mwanasaikolojia aliwataka wanawake wafungua makasha na kula kilichomo wakati mwingine watakapokuwa na hamu ya kula kitu.
Chanzo cha picha, Getty Images
Baadhi ya makasha yalikuwa na chokoleti za maziwa.
Makasha mengine yalikuwa na chokoleti nyeupe ambayo haina kakao ngumu inayofanya maziwa na chokoleti iliyokolea rangi lakini ina muonekano mzuri.
Na hatimae, makasha mengine yalikuwa na dawa zilizotengenezwa kwa kakao na virutubisho vya kakao ngumu.
Hata hivyo utafiti mwingine umeonesha kwamba kutamani kula kakao hakuna uhusiano wowote na kiwango cha homoni mwilini.
Na kama haitoshi, baadhi ya wanawake ambao wamekoma kupata hedhi, bado wanaendelea kuwa na hamu ya kula.
Ainasemekana kwamba vyakula anavyokula mama mjamzito wakati mwengine vinamfanya awe ni mwenye kuhisi amefanya makosa yaani kujihukumu.
""Nakita kweli, lakini sistahili kukila - tunafikiria kwamba utamaduni huu unahamasisha hamu ulio nayo,"" ameongeza.
Hususan, ikiwa umeshajiwekea kwa muda na kujiambia akili hutakula chakua fulani - inakuwa vugumu kujidhibiti.
Chanzo cha picha, Getty Images
Kwa hiyo unakula kipande cha keki badala ya kutosheka na kusonga mbele, unakula vipande vitatu zaidi.
Pia wanawake wanaweza kujiwekea kutokula chakula fulani wakati wa ujauzito, ama kwa sababu za kiafya au kwa maelekezo ya daktari.
Ujauzito pia unaweza kuonekana wakati mwingine kwamba kwa hali hiyo kula aina fulani ya kitu sana watu watachukulia sawa.
""Utamaduni huu unaonekana unafanya wanawake wengi kula vitu ambavyo hawakustahili,"" Hormes  amesema.
Hormes anashauri kina mama ikiwa utatamani kuma chokoleti, basi upate ambayo itaongeza virutubisho muhimu ndani ya mwili.
Chanzo cha picha, Getty Images
Kitu kingine ni kifuatilia kwa makini na kujali hamu ya kitu unachotaka kula na kujitahidi kipite tu.
Linapokuja suala la mwanamke mwenye mimba na hamu ya vitu anavyotaka kula, huenda kukawa na mengine yanayochochea pengine ndivyo mimba hiyo inavyotaka na hivyo basi kuwa vigumu kujidhibiti.
Utafiti mmoja uliofanywa sehemu ya vijijini Tanzania, wanawake waliosema kuwa wana hamu ya kitu fulani, nyama, samaki, nafaka, matunda na mbogamboga ilionesha kwamba kupata wanachotaka ni njia moja ya mume pamoja na familia kuonesha kuwa wanajali.
Ukweli ni kwamba kumtuma mtu saa saba usiku akanunue kuku wa kukaang'a na akuletee, kunaonesha kwamba mtu huyo yuko kwa ajili ya mke wake mja mzito.
Hata kama chakula ni kitamu, ukweli wa kwamba mtu unayempenda amekuletea chakula hilo linaonesha thamani kubwa sana."
Virusi vya corona: je baridi huchangia maambukizi zaidi ya virusi vya corona? - bbc news swahili,"Chanzo cha picha, Getty Images
Wizara ya Afya nchini Kenya imetangaza jana kwamba msimu wa baridi unaoendelea huenda unachangia pakubwa ongezeko la watu wanaoambukizwa virusi vya corona nchini humo.
Akizungumza baada ya kutangaza idadi mpya ya wagonjwa 544 Waziri Mutahi Kagwe alisema  waliothibitishwa kuwa na virusi vya corona nchini humo baada ya saa 24, waziri Afya Mutahi Kagwe amewataka Wakenya kutokongamana.
Idadi hiyo amesema inajumlisha idadi ya watu walioambukizwa virusi hivyo nchini Kenya kufikia 19,125.
Wagonjwa hao wapya wanatokana na sampuli 5,259 zilizofanyiwa vipimo katika kipindi cha saa 24.
Chanzo cha picha, MINISTRY OF HEALTH KENYA/TWITTER
Ukweli kuhusu majira ya baridi na joto kuhusu corona ni upi
Kulingana na wataalamu  magonjwa mengi ya maambukizi hutokea wakati tofauti katika mwaka.
Flu ama homa hujitokeza katika miezi ya baridi . Magonjwa mengine kama vile Typhus  pia hujitokeza  wakati wa msimu wa joto.
Kiwango cha ugonjwa wa surua pia hupungua wakati wa msimu wa joto  huku maeneo mengine yakiathirika wakati wa kiangazi.
Watu sasa wanakanganyika iwapo virusi vya ugonjwa wa corona Covid-19 ni hatari zaidi.
Tangu kisa cha kwanza kilipotangazwa nchini China  katikati ya mwezi Disemba ambao huwa ni msimu wa majira ya baridi , ugonjwa  huo kwa kasi huku visa vingi vikiripotiwa katika bara Ulaya na Marekani.
Chanzo cha picha, Getty Images
Baadhi ya mataifa ambayo yaliyoathirika zaidi ni yale yenye misimu ya majira ya baridi kali baridi, hatua inayozua uvumi kwamba ugonjwa huo utadhoofika na kuwa hafifu  kadri mataifa hayo yanapokaribia miezi ya joto.
Lakini wana ukweli kuhusu hilo kwani virusi vinavyosababisha Covid 19 ni vipya  na havina ushahidi kwamba vinaweza kubadilika katika mwaka mmoja.
Hatahivyo Virusi  vya Covid-19 , kwa jina  Sars, vilisambaa duniani 2003 na vikazuiliwa , ikimaanisha kwamba hakuna data inayojulikana inayoweza kuhusishwa na msimu tofauti kwa mwaka.
Chanzo cha picha, Getty Images
Utafiti uliofanywa miaka 10 iliopita  na Kate Templeton wa kituo cha magonjwa ya kuambukiza  katika chuo kikuu cha Edinburgh , UK  ulibaini kwamba aina nyengine tatu  ya virusi vya corona vilijitokeza wakati wa baridi na kuendelea kusambaa hadi wakati wa joto.
Virusi hivyo vilionekana kuwa na nguvu kwani vilisambaa kutoka mwezi Disemba hadi mwezi Aprili.
Pia kuna virusi kwa jina Influenza  ambavyo pia navyo husababisha virusi vya corona  lakini huwaathiri sana wanadamu ambao kinga zao zimedhoofika..
Kuna data chache zinazosema kwamba virusi vya covid 19 vinaweza pia kutofautiana katika mwaka mmoja.
Ukubwa wa mlipuko huu mpya ulimwenguni unaonekana kuwa sawa katika msimu wa baridi na majira ya joto.
Chanzo cha picha, Getty Images
Utafiti ambao haujachapishwa kulinganisha hali ya hewa na maeneo kadhaa ulimwenguni, yaliyofikiwa na Covid-19, unaonyesha uhusiano kati ya kuenea kwa virusi na joto, kasi ya hewa na unyevu.
Utafiti mwingine ambao haujachapishwa pia umeonyesha kuwa joto la juu lilihusishwa na kupungua kwa Covid-19, lakini iligunduliwa katika utafiti huo kwamba hali ya joto pekee haikuweza kuzingatiwa kuwa tofauti ya tukio la ugonjwa huu ulimwenguni.
Wakati huo huo, utafiti mwengine ambao haujachapishwa unatabiri kuwa nchi za wastani na zile zilizopo katika eneo  la baridi ziko kwenye hatari kubwa kwa athari za Covid-19.
Nchi ambazo ziko karibu na bahari zimetajwa kuwa ndio zilizoathiriwa kidogo, kulingana na watafiti.
Lakini ukweli, ni kwamba magonjwa ya milipuko hayachangiwi na aina tofauti za hali ya hewa."
Waridi wa bbc: mwanamke mfugaji wa konokono aliyetengwa akishukiwa kuwa na corona - bbc news swahili,"Chanzo cha picha, Wangui Waweru
Wangui Waweru anapokumbuka mchana wa tarehe  26 mwezi  Machi mwaka huu hulazimika kujizuia sana kulia kutokana na maisha yake yalivyobadilika siku hiyo.
Kabla ya siku hiyo, maisha yake yalikuwa ya kawaida tu na alikuwa na marafiki wengi. Lakini wapo marafiki wa dhati, na wanaoyeyuka wakati wa shida.
Siku hiyo, gari la kuwabeba wagonjwa lilifika nyumbani kwake kumchukua. Hii ni baada yake kujihisi kana kwamba alikuwa ameambukizwa virusi vya corona.
Gari hilo lilipoingia kwenye boma lao kumsafirisha hadi hospitalini, marafiki zake na baadhi ya majirani walianza kuzungumzia tukio hilo. Taarifa za kuchukuliwa kwake na maafisa wa afya zikaenea kama moto wa nyikani.
Taarifa zilibuniwa , zikapikwa na kutiwa chumvi chumvi.
""Ni vigumu kusahau yaliyonitokea baada ya kubebwa na gari la wagonjwa mahututi hadi hospitalini. Kumbe niliacha minong'ono ya kila aina kule kijijini mwangu. Watu walieneza uvumi jinsi nilivyodhoofishwa na ugonjwa wa corona,"" anasema.
""Cha ajabu ni kuwa rafiki yangu wa karibu, niliyekuwa namueleza kuhusu dalili zangu ndiye aliyenisaliti zaidi kwa kunisemasema hapa na pale,"" Wangui anakumbuka .
Hali hii ilianzaje?
Kwa kipindi cha siku 7 hivi kabla ya kisa hicho, mwanadada huyu alikuwa karantini akiwa nyumbani kwake, mtaa wa Lanet katika Kaunti ya Nakuru. Alipoamka siku hiyo, kipimo cha joto mwilini kilikuwa kimepanda sana kuliko kawaida na kuwa nyuzi 41.2.
Kawaida binadamu huwa na kipimo cha 37. Vile vile alijihisi kuishiwa na nguvu na pia alikuwa na homa kali.
Kutokana na dalili hizo, alikuwa na wasiwasi sana kwamba alikuwa ameambukizwa virusi hiyo.
Chanzo cha picha, Wangui Waweru
Ni yeye mwenyewe aliyewaita wahudumu wa hospitali moja mjini Nakuru na kuwaeleza kuhusu dalili zake.
Kulingana na Wangui, wahudumu wa afya walimshauri dhidi ya kusafiri na magari ya umma, bodaboda au teksi.
Njia pekee ilikuwa gari la kuwabebea wagonjwa. Gari hilo hakujua kwamba lingekuwa chanzo cha unyanyapaa.
Wanakijiji walipoliona gari hilo, huku wahudumu wakiwa wamevalia vifaa kinga, basi uvumi ukaenea   mno kuhusiana na jirani yao kuwa muathirika wa corona.
Kulingana na mwanadada huyu, wengi ni wale waliohisi kuwa angekuwa chanzo cha kueneza ugonjwa huo maeneo yao, kama hakuwa ameshafanya hivyo tayari.
""Wakati huu ambapo dunia inapigana na corona, sijui ni kutokana na uelewa duni wa corona au ni vipi. Nimepitia hali ngumu mno. Unapodhaniwa una corona unaonekana kana kwamba hufai kukaa karibu na watu, "" alisimulia Wangui
Je alikuwa na Corona ?
Wangui huwa mkulima wa konokono, kazi ambayo si wengi wanaojihusisha nayo. Mwanadada huyu anasema kuwa kutoka zamani kutokana na yeye kujitosa kwenye kazi ya konokono baadhi ya watu walijitenga naye.
Chanzo cha picha, Wangui Waweru
Wangui amekuwa akiwafuga konokono katika kipande cha ardhi alichopewa na ndugu yake na sio bali na nyumbani kwake.
Mwanadada huyu anasema kuwa biashara hii ilimuwezesha kukidhi mahitaji yake ya kila siku, pamoja na ya watoto wake watatu.
""Ukulima na uuzaji wa konokono ulinipelekea kusafiri kutoka kijiji changu hadi mji mkuu wa Nairobi katika juhudi za kukutana na wateja wangu. Wateja wangu wengi sio raia wa Kenya, kuna wale kutoka Uchina Nigeria na kadhalika,"" anasema.
Kutokana na hayo mwanamke huyu amekuwa akitangamana na raia wa nchi za kigeni.
Majirani zake kwalidai angekuwa chanzo cha kusambaza corona.
""Kabla ya tukio la kubebwa na gari la wagonjwa, nilikuwa Nairobi kwa warsha na mikutano mbalimbali na washikadau wa konokono. Wawili kati ya hao baadaye walilazwa katika hospitali moja kwa kupatikana na virusi vya korona. Kwa hivyo niliporejea Nakuru na mwili wangu ukaanza kuwa na joto moja kwa moja nilidhani kuwa nilikuwa muathiriwa.""
Alipofanyiwa vipimo baada ya kukimbizwa hospitalini, hakugunduliwa kuwa na corona.
Kisa kimoja kati ya matukio yaliyomtia hofu kilifanyika alipokuwa akipata matibabu.
Baadhi ya jamaa zake wa karibu walivamia kituo chake cha kuwahifadhi konokono na kuwaua kwa kuwamwagilia chumvi.
Wangui anasema kuwa mtaji wake na jasho lake vyote viliangamia siku hiyo kutokana na uelewa finyu kuhusu ufugaji wa konokono .
Chanzo cha picha, Wangui Waweru
""Kuna wale waliosema kuwa konokono hao walikuwa na corona na hawafai kuishi karibu na binadamu. Nilipata hasara kubwa,"" anasema.
Alipotoka hospitalini Wangui alipigwa na butwaa asijue la kufanya.
Kwanza alikuwa anapitia unyanyapaa mwingi mno kutoka kwa majirani, watu wa jamii yake na marafiki zake.
Mwanadada huyu anasema kuwa hakuna aliyekuwa anataka kumuona, na muda mwingi alijifungia nyumbani kwake kutokana na hofu ya kutengwa.
Pia alipogundua kuwa konokono wake waliuliwa alihisi kana kwamba amepoteza kitu cha muhimu maishani mwake kwani ilikuwa njia yake ya kujipatia riziki.
""Kipindi kile nilikumbwa na msongo wa mawazo. Nilianza kuhisi huzuni isiyoeleweka na ikabidi nianze kusaka matibabu ya kiakili. Mwanasaikolojia ambaye amekuwa akinishauri alinipa dawa za kunisaidia kutulia. Ni kupindi ambacho hakijakuwa rahisi kwangu,"" Wangui anasema
Ni miezi miwili sasa tangu kisa hicho. Amesonga mbele licha ya yaliyompata , ila angali ana wasiwasi wa kuendelea kufuga konokono katika eneo hilo hilo ambalo alinyanyapaliwa.
Wangui anasema kuwa  ufugaji wa konokono una tija sana. Nyama ya konokono ni biashara kubwa mno katika nchi za nje na ndiposa wanaoila wanatumia dola nyingi kuinunua.
Kila kilo moja ya konokono inagharimu kama dola 400 hivi, na kwa hivyo wenye kufurahia kitoweo hicho ni watu wenye hela.
Wangui anasema kuwa hata yeye amekuwa shabiki wa kula nyama ya konokono.
""Kitoweo cha konokono siwezi kukisaza. Mimi hufurahia kuwala na mchuzi, nikiandamanisha na sima au wali. Watu hunishangaa mno kwa mtindo huu. Pengine huenda ndio sababu baadhi yao walinibagua hivyo.""
Chanzo cha picha, Wangui Waweru
Wangui anasema siri ya kumpika konokono ni kumchemsha kwa muda mrefu sana, ili kuhakikisha kuwa yale makamasi yake yamekauka kabisa.
Kwasasa Wangui ameibuka kama mmoja wa watoa ushauri nasaha kipindi hiki cha Covid-19, kwani anaelewa fika jinsi fikra za baadhi ya watu zinavyoweza kuchangia unyanyapaa na hatari zake.
Pia anashiriki pakubwa katika hutoa mafunzo maalum kuhusu ufugaji wa konokono"
Je miwani yako inapata unyevu unapopumua katika barakoa? - hii hapa suluhu - bbc news swahili,"Je miwani yako inaweza kufanya kazi yake vyema unapovaa barakoa?
Tunakupatia suluhu tatu za jinsi unaweza kuondoa unyevu  unaojitokeza katika miwani unapopumua katika barakoa."
Virusi vya corona: kenya yarekodi idadi kubwa ya wagonjwa waliofariki na maradhi hayo kwa siku - bbc news swahili,"Chanzo cha picha, Getty Images
Idadi ya watu waliofariki kutokana na ugonjwa wa corona Kenya inakaribia 300 kulingana na takwimu zilizotolewa na serikali Jumanne.
Waziri wa Afya Mutahi Kagwe alitangaza kwamba watu wengine 14 wamefariki kutokana na virusi hivyo katika kipindi cha saa 24  na hivyobasi kufanya idadi ya waliofariki kufikia sasa kuwa 299.
Aidha idadi ya wagonjwa waliothibitishwa kuwa na maradhi hayo imefikia 18,581 baada ya waziri wa Afya kutangaza wagonjwa wengine 606.
Kati ya wagonjwa hao wapya 583 ni raia wa Kenya  huku 23 wakiwa raia wa kigeni , wanaume wakiwa 409 nao wanawake wakiwa 197.
Mgonjwa mwenye umri mdogo zaidi ni mtoto wa miezi minne huku mtu mwenye umri mkubwa zaidi akiwa mzee wa miaka 85.
Hatahivyo habari njema ni kwamba wagonjwa 75 wa corona wamepona maradhi hayo , na hivyobasi kufanya jumla ya waliopona nchini Kenya kufikia 7,908.
Wagonjwa hao wanatoka katika maeneo tofauti.
Nairobi imeandikisha wagonjwa 448, Kajiado 25, Machakos 16, Uasin Gishu 11, Nakuru 11, Kericho 9, Busia 7, Mombasa 7, Garissa 6, Bomet 3, Nyeri 2, Narok 2, Nandi 2, Embu, Lamu, Murang'a zikiwa na wagonjwa mmoja mmoja.
Mjini Nairobi eneo la Embakasi limetajwa kuwa na wagonjwa wengi  na waziri huyo amewataka wakaazi kuchukua tahadhari.
Kagwe amewataka wale wanaofanya kazi kutoka nyumbani kujaribu kufanya kazi katika nyumba zao.
''Nimekuwa risasi, umekuwa risasi . Tunaweza kumuua mtu, Tumekuwa hatari'', alisema.
Amewataka wazazi kuwasisitizia watoto wao kuosha mikono , kupaka sanitizer  na kuwajibika.
Chanzo cha picha, Wizara ya Afya Kenya
Kagwe aliitikia wito wa rais Uhuru Kenyatta kwa kusema hakuna mtu atakayehurumiwa licha ya wadhfa wake inapokuja katika kuhakikisha kuwa masharti ya corona yanatekelezwa.
Amewataka Wakenya kutoruhusu wageni majumbani mwao ama hata kuzuru mashambani  hadi iwapo kuna dharura.
Maafisa wanne wa Afya ni miongoni mwa wale waliofariki kutokana na virusi hivyo nchini.
Muungano wa wauguzi nchini kenya NNAK siku ya Jumanne ulionyesha wasiwasi wake kuhusu ongezeko la ugonjwa wa Covid-19  miongoni mwa wafanyakazi wa afya kote nchini.
Rais wa NNAK Alfred Obengo katika taarifa yake kwa vyombo vya habari alfichua kwamba kufikia Julai 28 zaidi ya maafisa 500 wa Afya waliambukizwa virusi hivyo.
''Huku mambo haya ya kusikitisha yakitokea tayari tumepoteza wafanyakazi wanane wa afya kote nchini  watano kutoka Nairobi  na mmoja mmoja kutoka Wajir, Kajiado na Mombasa'', alisema.
Obengo amezitaka serikali ya kitaifa na zile za kaunti kuhakikisha kwamba maafisa wote wa afya wanavalia vifaa vya kujilinda na maambukizi kwa jina PPE."
Je kupiga mswaki kuna uhusiano upi na ubora wa afya ya ubongo wa mwanadamu? - bbc news swahili,"Chanzo cha picha, Getty Images
Tunapokutana na wagonjwa wa moyo , Alzheimer au ugonjwa wa kisukari hatufikirii kwamba hawajapiga mswaki vizuri.
Tunahusisha uchafu wa kinywa na matatizo ya mdomo kama vile vidonda, kuvimba kwa ufizi  na harufu mbaya, lakini sio na matatizo yanayosababishwa na viungo vingine vya mwili.
Ukweli ni kwamba harufu nzuri ya kinywa ni muhimu katika utendakazi mzuri wa mwili.
Magonjwa ya kinywani yanaweza kuchangia magonjwa mengine.
Kuna ushahidi kwamba bakteria walio mdomoni wanaweza kusambaa hadi katika maeneo mengine ya mwili na kusababisha matatizo.
Chanzo cha picha, Getty Images
Kwa jumla , kila mtu ana kati ya spishi 100 na 200 za bakteria wa kinywani  kati ya spishi 700 zinazotambulika.
Tunapomuuliza mtu ni bakteria wangapi waliopo ndani ya mate ya mililita moja , wengi hupuuza jibu lake .Kuna bakteria takriban milioni 100 katika mililita moja ya mate.
Bakteria hawa huishi katika meno, ulimi, ufizi na maeneo mengine ya kinywa. Ukijumlisha bakteria wote walio mdomoni , idadi yao hufikia bilioni kadhaa.
Chanzo cha picha, Getty Images
Kwa jumla ni kwamba viumbe hawa wadogo watakuwa marafiki wetu tunapowalinda. Kwanza hutulinda dhidi ya viini vinavyosababisha magonjwa.
Wakati bakteria wapya wanapoingia mdomoni , ni vigumu kwao kuweza kuishi, kuna jeshi la bakteria wanaoishi katika eneo hilo.
Ukiongezea, viumbe hao walio na faida kwa mwili wa mwandamu hubadilisha madini ya nitrate kutoka katika mboga  na matunda hadi kuwa nitrite.
Haya yanaweza kuwa na athari chanya katika mwili kama vile kupunguza shinikizo la damu mbali na kukabiliana na kisukari.
Kwa kawaida , bakteria wetu sio hatari, lakini wanaweza kusababisha magonjwa ya kinywani miongoni mwa watu kutokana na uchafu.
Chakula kisicho na afya ama uchafu wa mdomoni unaweza kusababisha ukosefu wa usawa wa bakteria mdomoni. Baadhi ya bakteria huongezeka kwa idadi huku wengine wakipungua.
Chanzo cha picha, Getty Images
Kwa mfano , iwapo tunatumia sukari , bakteria wanaoishi katika mashimo ya meno huongezeka.
Bakteria hao hubadilisha sukari na kuwa asidi ya kaboni. Baadhi ya bakteria wanaozalisha asidi hiyo hujizatiti na kuishi huku wengine wakifariki.
Tunapotumia sukari kwa wingi , bakteria wanaokula sukari  na kuzalishi asidi ya kaboni huongezeka  katika mashimo ya meno suala linaloharibu jino.
Baada ya muda hii inaweza kusababisha kuoza kwa jino.
Chanzo cha picha, Getty Images
Kuna ushahidi kwamba magonjwa ya kinywani yanaweza kuchangia matatizo tofauti .
Mtu anapokuwa na tatizo la kinywani huongeza hatari , kwa mfano ugonjwa wa rheumatoid arologist, atherosulinosis, shinikizo la damu, ugonjwa wa Alzheimers, ugonjwa wa sukari, na matatizo wakati wa kujifungua.
Watu wanaougua matatizo ya kinywani , huwa na sababu tofauti zinazoweza kusababisha magonjwa mengine.
Kwa mfano, idadi kuu ya molekyuli zinazozalishwa na seli za binadamu na kusababisha uvimbe katika ufizi  zinaweza kufikia viungo vingine vya mwili  na kusababisha arhari katika maeneo hayo. Kumtembelea daktari wa meno ili kutibu matatizo hayo ya kinywa  ni muhimu.
Hivi majuzi kundi moja la watafiti lilifanyia utafiti ubongo wa watu waliofariki kutokana na AlZheimer.
Waligundua chembechembe za DNA kutoka kwa Porhyromonas gingivalis na Enzymes inayoitwa gingipain, ambayo inavunja protini za binadamu.
Zaidi ni kwamba idadi ya enzymes hizo zilitokana na athari zinazotokana na ugonjwa huo.
Watafiti hao waliwapatia panya idadi kubwa ya bakteria hao  na viini hivyo vikaathiri ubongo wao.
Wanyama hao walianza kuwa na dalili za ugonjwa wa Alzheimer, lakini wale waliopatiwa tiba ya gingipain  waliimarika kiafya.
Hitimisho moja ni kwamba Porhyromonas gingivalis inaweza kufikia ubongo na, kwa miaka mingi, inachangia ukuaji wa Alzheimer's.
Chanzo cha picha, Getty Images
Afya ya binadamu ina uhusiano mzuri wa  viumbe vinavyoishi ndani yake  ikiwemo vile vilivyo ndani ya mdomo.
Kutokana na ukosefu wa usafi ama mlo usio na Afya , bakteria wanaweza kusababisha matatizo  mdomoni na maeneo mingine ya mwili.
Muungano wa madaktari wa meno nchini Marekani unapendekeza  kupiga mswaki mara mbili kwa siku kwa kutumia dawa ya meno  na kumtembelea daktari wa meno mara kwa mara.
Magonjwa ya kinywa hayafai kuwachwa bila tiba. Mbali na kuonyesha tabasamu nzuri , ni muhimu kuimarisha afya ya mwili wako wote."
Virusi vya corona: wasichana wanaotengeneza mashine zinazowasaidia wagonjwa wa corona kupumua - bbc news swahili,"Timu ya wasichana pekee kutoka nchini  Afghanstan imeelekeza juhudi zake katika kuwasaidia wagonjwa wa Covid-19- kwa kutengeneza mashine  za bei nafuu (ventilator). Wasichana hao wenye umri wa kati ya miaka 14 na 17, wanatumaini  kuwa ubunifu wao utatumiwa katika hospitali na watasaidia kupunguza tatizo la upungufu wa mashine hizo  katika nchi yao ambayo imeagiza chache kutoka nje."
"Virusi vya corona: 'dharura ya hali ya juu ya kiafya', iliyowahi kuikabili who - bbc news swahili","Chanzo cha picha, AFP
Covid 19 ni suala la afya la dharura kubwa kabisa kuwahi kutangazwa duniani na Shirikala afya duniani, WHO, kiongozi wake amesema.
Tedros Adhanom Ghebreyesus amesema kuwa atakuwa na mkutano na kamati ya dharura ya WHO juma hili kwa ajili ya kufanya tathimini.
Kumekuwa na dharura nyingine zilizowahi kutangazwa kama vile milipuko miwili ya Ebola, Zika, polio na mafua ya nguruwe.
Zaidi ya watu milioni 16 wameripotiwa kuwa na maambukizi ya virusi vya corona tangu mwezi Januari na vifo zaidi ya 650,000.
''Nilipotangaza kuwa hili ni suala la dharura januari 30 kulikuwa na maambukizi chini ya 100 nje ya China, na hakukuwa na ripoti za vifo''. Alisema Dkt Tedros.
Covid 19 imebadili dunia yetu. Imewaleta watu, jumuia na mataifa pamoja, na kuwatawanya.''
Idadi ya maambukizi, aliongeza, imepanda mara mbili zaidi majuma sita yaliyipita.
Ingawa ulimwengu umefanya jitihada kubwa kupambana na virusi, bado kuna ''safari ndefu ngumu mbele yetu,'' alisema.
Katika mkutano wa Jumatatu uliofanyika mjini Geneva, WHO pia imesema kuwa kuzuia safari hakuwezi kuwa suluhu ya muda mrefu, na nchi zinapaswa kuchukua hatua zaidi kupambana na kusambaa kwa virusi vya corona kwa kufuata njia zilizothibitishwa kufanya kazi kama kutocangamana na kuvaa barakoa.
''Haitawezekana kwa nchi kufunga mipaka yao. Uchumi lazima ufunguliwe, watu wanapaswa kufanya kazi, biashara zifunguliwe,'' Mkurugenzi wa program wa WHO, Mike Ryan alisema.
Maafisa wa WHO wanatambua hatahivyo, masharti ya kutotoka nje kwa nchi kadhaa zinazokabiliwa na milipuko mipya.
WHO yasema haijawahi kupata 'dharura mbaya ya kiafya' sawa na corona."
Virusi vya corona: ''nilimuuwa mama yangu kwa mikono yangu mwenyewe'' - bbc news swahili,"Familia nchini Iraq zinakabiliwa na adui asiyeonekana ambaye amezipatia changamoto kubwa hospitali na maeneo ya maziko.
Ndugu waliokuwa wakiomboleza wamejiweka hatarini kuwasaidia wapendwa wao walioambukizwa corona.
Na sasa wameligeukia kundi moja lililojihami kwa silaha ambalo limetoka kupambana dhidi ya IS  kuwasaidia kuwazika wapendwa wao"
Kwa nini mashine ya kupashia chakula kwa jina microwave sio salama kupikia chakula - bbc news swahili,"Chanzo cha picha, Getty Images
Licha ya kuwa punda jikoni kwa miongo kadhaa, ni vifaa vichache vya nyumbani  vilivyo na usaidizi mkubwa zaidi ya mashine ya kupashia chakula Microwave.
Wale wasioweza kupika ama wasiotaka kupika huichukulika kama mkombozi , huku baadhi ya wapishi wakisema kwamba ina uwezo wa kumaliza sanaa ya upishi.
Hatahivyo kuna mjadala mwengine zaidi ya mzozo uliopo kuhusu mashine hi: Ni wakati gani upishi wa microwave sio salama kwama afya yako?.
Inapotumika vyema hakuna la kukutia wasiwasi kuhusu mionzi inayotumika kupasha moto chakula hicho, kulingana na shirika la afya duniani WHO.
Lakini jibu la hofu kuhusu utumizi wa mashine hiyo kupika sio la moja kwa moja, Ikiwemo iwapo chakula kinachopikwa na microwave hupoteza virutubishi ama kupasha chakula kilichopo ndani ya chombo cha plastiki kunaweza kudhuru afya yetu.
Baadhi ya tafiti zinaonesha kwamba mimea hupoteza thamani ya virutubisho vyake ndani ya mashine ya microwave.
Chanzo cha picha, Getty Images
Kupotea ama kuongezeka kwa thamani ya virutubishi katika chakula kunategemea muda wa upishi.
Hatahivyo utafiti wa mwaka 2019 uliochunguza virutubishi katika broccoli  ndani ya microwave ulibaini kwama tafiti za awali zilitofautiana kuhusu muda, kiwango cha joto na iwapo broccoli hiyo ilikuwa ndani ya maji.
Utafiti ulibaini kwamba upishi wa muda mfupi wa broccoli kwa kutumia mashine ya microwave kwa dakika moja haupunguzi virutubishi vyake.
Upishi wa kutumia mvuke ama ule wa kutumia microwave unaweza kuongeza virutubishi katika flavonoids, ambavyo ni viungo vinavyohusishwa na kupunguza hatari ya ugonjwa wa moyo.
Chini ya masharti ya upishi yaliotumika katika utafiti huu , upishi wa microwave ulionekana kuwa mzuri katika kuhifadhi Flavonoids ikilinganishwa na upishi wa kutumia mvuke, watafiti hao waliandika.
Pia walibaini kwamba upishi wa kutumia maji mengi ndani ya Microwave hupunguza viungo hivyo muhimu.
Virutubisho hupungua kwa kutumia mbinu moja na kuongezeka kwa kutumia mbinu nyengine.
Xianli Wu, mchunguzi mkuu na mwanasayansi katika idara ya kilimo katika kituo cha utafiti wa virutubisho cha Beltsville, anasema kwamba hakuna makubaliano kuhusu mpango wa kuelezea kwa nini upishi wa kutumia microwave unaweza kuongeza viungo ambavyo vinaboresha kinga mwilini.
Chanzo cha picha, Getty Images
Lakini hakuna jibu la rahisi iwapo mboga zilizopikwa na microwave zitahifadhi virutubishi vingi zaidi ya mbinu nyengine inayotumika. Hii ni kwasababu kila chakula kina viwango cha virutubishi tofauti, kulingana na Wu.
Ijapokuwa mashine hiyo uhitajika pakubwa, muda unaotumika ni tofauti kwa kila aina ya mboga.
Mara nyingi chakula kinachopikwa ndani ya microwave huwa kipo ndani ya chombo cha plastiki lakini wanasayansi wanaonya kuhusu kula kemikali hatari zinazotokana na platiki hizo.
Zinapokolea moto , kemikali za plastiki hizo huyeyuka na kuingia katika chakula.
Baadhi ya plastiki hazitakiwi kuingizwa katika microwave kwasababu humikliki kemikali zinazoyeyuka ndani ya mashine hiyo na kuingia katika chakula kwenye nyuzi joto zaidi ya 100 kulingana na Juminga Tang , Profesa wa uhandisi wa chakula katika chuo kikuu cha Washington nchini Marekani.
Chanzo cha picha, Getty Images
Katika utafiti uliofanywa 2011, watafiti walinunua zaidi ya vyombo 400 vya plastiki vya kuweka chakula  na kubaini kwamba kemikali nyingi zinazopotea hudhuru hormoni ndani ya mwili wa binadamu.
Kemikali zinazoongezwa katika plastiki ili kuzifanya kuweza kujipinda hupatikana katika vyombo vya plastiki  na chupa za maji.
Kemikali hizo zimebainika kuingilia homoni na mfumo wa chakula.
Zinapoingia mwilini kemikali hizi husababisha pumu na tatizo la kushika mimba. Vilevile kemikali hizo huathiri utendakazi wa homoni ambazo ni muhimu katika utengenezaji wa ubongo wa mtoto.
Chanzo cha picha, Getty Images
Inawezekana kwamba hupendelei kutumia vyombo vya plastiki katika microwave , lakini bado kuna hatari kubwa ya kutumia vyakula vinavyopikwa na microwave, ikiwemo kutotapakaa kwa mvuke huo katika chakula kitakachopikwa .
Kwanza tumia microwave kwa kupasha chakula moto badala ya kupikia, kwasababu inapika huku upande mmoja wa chakula ukikosa moto.
Kuna maeneo mengine ambyo yatakuwa moto zaidi ya mengine, anaelezea Frascisco Gonzalez , profesa wa usalama wa chakula  katika chuo kikuu cha georgia, USA.
Chanzo cha picha, Getty Images
Vilevile kupasha chakula moto pia ni hatari. chakula kinapaswa kupashwa moto wenye nyuzi joto za 82ºC kila mahali ili kuweza kuua bakteria hatari, na kwasababu bakteria hukuwa kila mara chakula kinapopoa haufai kupasha chakula zaidi ya mara moja.
Viwango vya juu vya joto ndani ya microwave pia husababisha hatari. Kwa jumla , viwango vya joto sio tatizo  lakini baadhi ya tafiti zinasema kwamba kuna hatari inayohusishwa na kupasha moto kwa kutumia microwave vyakula vya stachi ikiwemo nafaka na vile vinavyokuzwa katika mizizi.
Viwango vya juu vya joto katika microwave husababisha kemikali kwa jina acrylamides ambazo hupatikana mara nyingi wakati mtu anapopika viazi.
Hali hiyo huzua hofu kwasababu katika utafiti uliofanyiwa wanyama , kemikali hiyo hudaiwa kudhuru utendekazi wa seli za jeni.
Hakuna ushahidi kama huo katika binadamu. Kuna utafiti unaosema kwamba microwave husababisha kemikali hiyo zaidi ya mbinu nyengine yoyote ya kupikia.
Katika kiwango cha nyuzi joto 100 ° C, kuna nguvu  ya kutosha  kubadilisha muundo wa moja kwa moja kati ya molekyuli ili kutoa molekyuli yenye nguvu nyingi, ambayo inaweza kuguswa na DNA, na kusababisha kuzaana, ""anasema Schwartz.
""Kuzaana kwingi kunaweza kusababisha saratani."" Uchunguzi wa wanyama umeonesha kuwa hii inaweza kusababishwa na kemikali za acrylamides.
Njia moja ya kuzuia shida hii ni kuzamisha viazi kwenye maji kabla ya kuziweka kwenye microwave.
Kuhusu mionzi, microwaves ni salama kabisa. Hizi hutumia mionzi ya elektroniki ya kiwango cha chini aina ile ile ambayo balbu  na redio hutumia.
Unapoweka chakula ndani ya microwave, huvuta microwave hizo , na kusababisha molekyuli za maji kwenye chakula kusuaguana hatua inayosababisha chakula kupata moto. Mionzi hiyo haidhuru, anasema Tang.
Chanzo cha picha, Getty Images"
"Virusi vya corona: watu 960 wapatikana na covid-19 kwa siku, 4 wakiwa na historia ya kusafiri nchi jirani - bbc news swahili","Chanzo cha picha, Ministry of health
Wizara ya afya nchini Kenya imetangaza leo Jumapili kuwa imerekodi watu  960  waliopatwa na maambukizi ya Covid-19.
Idadi hiyo imepatikana baada ya wizara hiyo kupima sampuli  za watu  8,261  kutoka maeneo mbali mbali ya nchi katika kipindi cha saa 24 zilizopita.
Idadi hiyo inaifanya idadi ya jumla ya watu waliopatwa na virusi vya corona nchini Kenya kufikia  17,603 - huku idadi ya visa vinarekodiwa vikionekana kupanda kila siku.
Chanzo cha picha, AFP
Wizara hiyo kupitia Waziri wa afya imesema kwamba zaidi ya wagonjwa 169 wameruhusiwa kuondoka hospitalini,  83 kutoka hospitali na 86  kutoka katika mipango ya huduma za matibabu ya nyumbani , na hivyo kuongeza idadi ya watu waliopona virusi vya corona hadi  7,743.
Pia ilitangaza kwamba wagonjwa wengine wawili wamefariki dunia na hivyo kuifanya idadi ya jumla ya vifo vilivyosababishwa na Covid-19  kufikia  280.
Kati ya wagonjwa 960 ,  604 ni wanaume huku 356 wakiwa ni wanawake.  Aliyekuwa na umri mdogo zaidi miongoni mwao alikua na mwaka mmoja,  huku mwenye umri mkubwa zaidi akiwa na umri wa miaka 88.
Wanne kati ya wagonjwa wapya walikua na historia ya kusafiri, wawili wakiwa ni kutoka Tanzania, mmoja kutoka Rwanda na mwingine kutoka  Uganda.
Wakenya walikuwa ni  952 , Muingereza mmoja, wasomali wawili huku wengine wanne wakiwa ni Mtanzania, Muethiopia na Mchina.
1.Wizara ya Afya na huduma za umma imeanzisha  hazina ya kuwasaidia wafanyakazi wa Afya wanaokabiliana na mlipuko wa virusi vya corona.
2. Wizara ya elimu itachukua hatua kuwalinda wanafunzi kutokana na athari mbaya za hatua zilizochukuliwa kukabiliana na Covid-19
3. Mamlaka ya usambazaji wa tiba nchini Kenya imeondoa masharti ya ununuzi wa vifaa vya kujilinda dhidi ya Covid-19 kwa takriban miezi mitatu ili kurahisishia kaunti kununua vifaa hivyo.
4. Nyumba za watu wasiojiweza jijini Nairobi zitafaidi kutokana na fedha zilizotengwa na serikali kusaidia familia zisizojiweza
5.Bunge litapitisha tena mapendekezo na miswada kuhusu vichocheo vya uchumi.
6. Ili kuhakikisha msaada unagawanywa kwa njia salama, mfuko wa hali ya dharura wa kukabiliana na Covid-19, Kenya na mashirika mengine ya usalama yatashirikiana kuratibu miradi kama ule wa Adopt a Needy Family, ambapo raia wa Kenya wanasaidiana kipindi hiki cha janga kuhakikisha hatua zinachukuliwa bila kufuata urasimu"
Virusi vya corona: changamoto za ujauzito wakati wa corona - bbc news swahili,"Kufuatia mlipuko wa virusi vya corona, akina mama wajawazito wamekumbana na changamoto zaidi kuanzia kwenye kwenye kukaa mbali na watu na hata kupata huduma za afya.
Trina Duhra ametengeneza video kwa ajili ya mtoto wake wa kwanza, video hiyo inaomuonyesha tangu akiwa mjamzito mpaka mtoto huyo alipozaliwa.
Lengo lake ni kumuonyeshe mwanae dunia ilikuwa inafananaje wakati wa ujio wake."
"Virusi vya corona: who, afrika kushirikiana katika kutafiti dawa za kienyeji kwa ajili ya tiba dhidi ya covid-19 - bbc news swahili","Chanzo cha picha, AFP
Shirika la afya duniani  (WHO) na kituo cha udhibiti wa magonjwa ya maambukizi cha Afrika (CDC) wameunda kamati itakayoshauri na kutoa usaidizi katika utafiti wa dawa za kienyeji  kwa ajili ya matibabu ya  Covid-19.
Wataalamu katika kamati hiyo watazishauri nchi za Afrika kuhusu sayansi, usalama na ubora wa dawa za kienyeji.
Tume hiyo itaunga mkono nchi za Afrika kuhakikisha majaribio yote ya kitabibu ya dawa za kienyeji yanatimiza viwango vya kimataifa, kwa mujibu wa taarifa iliyotolewa na WHO.
""Huku dunia ikiwa katika mbio za kutafuta tiba na chanjo dhidi ya virusi vya corona, utafiti katika dawa za kienyeji na ule wa dawa zinazotengenezwa viwandani zinazoweza kuwa na uwezekano wa kutibu Covid  lazima uwe na misingi ya kisayansi  ,"" Mkurugenzi wa WHO barani Afrika Matshidiso Moeti,  alinukuliwa akisema
Taarifa ya kubuniwa kwa kamati hiyo inakuja wakati  nchi ya Madagascar, ambayo imekuwa ikipigia debe matumizi ya dawa ya mitishamba kama tiba ya Covid-19, ikiripotiwa kushindwa kuhimili idadi  kubwa ya watu wenye maambukizi ya virusi vya corona.
Chanzo cha picha, IKULU TANZANIA
Nigeria ilisema kuwa imefanya majaribio  na haikupata ushahidi kwamba dawa ya mitishamba ya Madakgascar kweli inatibu.
Wakati huo huo Shirika la afya Duniani linasema kuwa zaidi ya wahudumu wa afya 10,000 wamepatikana na maambukizi ya Covid-19  katika nchi zilizopo kusini mwa jangwa la sahara barani Afrika, tangu kutokea kwa mlipuko wa virusi vya corona.
WHO inasema kuwa viwango vya juu vya maambukizi vimetokana na upungufu wa vifaa binafsi vya kujikinga (PPE) miongoni mwa wahudumu wa afya

WHO imesema inahofu juu ya ongezeko hilo la maambukizi ya virusi vya corona miongoni mwa wahudumu wa afya katika nchi za Afrika.

Maambukizi miongoni mwa wahudumu wa afya ni sawa na asilimia 10 ya maambukizi yote duniani kwa ujumla.

Wahudumu wa afya wanaowahudumia moja kwa moja wenye maambukizi ya virusi wanakabiliwa na matatizo makubwa ya kisaikolojia na kimwili kwa pamoja.

Afrika Kusini, Algeria, Ghana, Ivory Coast, Cameroon, Zambia na Kenya ni miongoni mwa nchi zenye idadi kubwa ya wahudumu wa afya waliopatikana na Covid-19

Wengi miongoni mwa wale walioathirika ni wauguzi. Hukaa muda mrefu wakiwahudumia wagonjwa katika wodi.

WHO imetaja sababu chache zinazosababisha kupanda kwa idadi ya maambukizi ikiwa ni pamoja na kutopatikana ipasavyo kwa vifaa vya kujikinga-au PPE,  udhaifu wa hatua za kuzuwia maambukizi  katika hospitali, na kulazimishwa kwa wahudumu wa afya kuwahudumia wagonjwa wa Covid-19 moja kwa moja bila kupewa mafunzo stahili.

Zaidi ya watu 700,000 wameripotiwa kupata maambukizi ya virusdi vya corona huku vifo zaidi ya vya ugonjwa huo vikiripotiwa barani Afrika."
Virusi vya corona: siri ya vile popo wanavyoweza kuishi na virusi yafichuliwa - bbc news swahili,"Chanzo cha picha, Olivier Farcy
Wanasayansi wanasema wamechunguza vinasaba vya popo sita duniani.
Maisha yao yanajumuisha kidokezo cha vinasaba vyao vinavyowafanya kuwa na kinga ya kipekee inayowalinda  dhidi ya virusi vya corona.
Watafiti wana matumaini kwamba taarifa hizo zitawasaidia kufahamu siri ya vile popo wanabeba virusi vya corona na kuvisambaza bila wao wenyewe kupata maambukizi.
Wanasema kuwa huenda hilo likatoa suluhu ya kudumu kusaidia afya ya mwanadamu wakati wa janga hili na hata siku za usoni.
Profesa Emma Teeling kutoka chuo cha Dublin amesema kuwa chembe za urithi walizochunguza zimewafanya kubaini kwamba popo wana mifumo maalum ya kinga.
Na kuelewa vile popo wanavyoweza kumudu virusi vya corona bila wao kupata maambukizi kunaweza kusaidia kupata tiba mpya ya ugonjwa wa Covid-19.
""Ikiwa tunaweza kuiga kinga ya popo dhidi ya virusi, unaweza kupata tiba,"" ameiambia BBC News.
""Tayari imeshabadilika na kukua, kwahivyo sio kwamba uvumbuzi unaanza mwanzo. Sasa tuna vifaa vya kutuwezesha kuelewa hatua tunazohitajika kuchukua; tunahitajika kuvumbua dawa ili kufanikiwa.""
Profesa Teeling mwanzilishi wa mradi wa Bat1K project, unaopanga kuchunguza vinasaba vya spishi 1,421 za popo walio hai.
""Vinasaba hivi ndio vinavyohitajika kubaini suluhu ya kijenetiki inayotokana na popo ambayo hatimaye inaweza kuboreshwa na kuweza kukabiliana na magonjwa,"" amesema.
Ugonjwa wa Covid-19 unasemekana kwamba chimbuko lake ni popo kulikosambaa hadi kwa mwanadamu na wao sasa kuanza kusambaziana.
Magonjwa mengine pia ikiwemo maradhi ya Sars, Mers na Ebola, pia yanasemekana kwamba yalifika kwa mwanadamu kwa njia hiyo hiyo.
Chanzo cha picha, Daniel Whitby
Wanaikolojia na wahifadhi wa mazingira wameonya kwamba popo wasiuliwe au kuchukuliwa vibaya; kwasababu wanapoachwa wakiwa kwenye mahangaiko kwenye mazingira yao wanayoishi huenda wakasababisha hatari kidogo kwa afya ya mwanadamu.
Na pia ni muhimu kwa kuhakikisha urari wa asili duniani.
Wengi wao ni wachavushaji, wanatoa mbegu kutoka kwenye matunda na wengine ni wala wadudu ambao hula wadudu tani milioni kadhaa kwa usiku mmoja.
Spishi sita za popo: ni popo aina ya horseshoe kwa Kiingereza jamii ya (Rhinolophus ferrumequinum), Egyptian fruit jamii ya (Rousettus aegyptiacus), popo kwa jina pale spear-nosed  jamii ya (Phyllostomus discolor), Popo kwa jina greater mouse-eared jamii ya (Myotis myotis), popo Kuhl's pipistrelle jamii ya (Pipistrellus kuhlii) na popo velvety free-tailed kwa Kiingereza jamii ya (Molossus molossus).
Timu ya kimataifa ya watafiti inayotumia teknolojia ya kisasa inachunguza chembe za urithi za popo na vinasaba vyao vya sasa.
Kwa kulinganisha hilo dhidi ya wanyama wengine wanaonyonyesha 42 waliweza kujua maisha ya popo.
Popo wanaonekana kuwa karibu na kundi la wanyama walao nyama (mbwa na paka na spishi zingine), kakakuona, nyangumi na wanyama wenye kwato.
Kukokotoa utofauti wa jenetiki kulibaini chembe za urithi ambazo zimekuwa na mabadiliko tofauti kwa popo jambo ambalo huenda linachangia uwezo wao wa kipekee.
Kazi ya kuchunguza jenetiki zao ilibaini chembe ambazo huenda zinachangia mwangwi wa sauti zao ambayo popo hutumia kuwinda na kutembea kwenye maeneo yenye giza totoro.
Kazi yao inaathari kwa afya ya mwanadamu na magonjwa kwa kubaini mabadaliko makubwa kwenye chembe za urithi ambayo yanatoa kinga kwa popo dhidi ya virusi.
Watafiti wanafikiria kuwa elimu ya chembe za urithi za popo kutasaidia kuelezea vile wanyama wanaonyonyesha wenye uwezo wa kuruka wanamudu maambukizi ya virusi vya corona, siku za usoni kutasaidia kukabiliana na janga.
""Mabadiliko haya huenda yanachangia popo kuwa na kinga ya kipekee na kuangazia uwezo wao wa kukabiliana na virusi vya corona,"" amesema Dkt. Michael Hiller wa Taasisi ya Max Planck ya masuala ya Biolojia na Jenetiki huko Dresden, Ujerumani.
Katika maambukizi mengi yanayosambaa, sio virusi pekee vinavyochangia kifo, lakini pia uvimbe mkubwa kunakotokana na mfumo wa kinga ya mwili.
Popo wanaweza kudhibiti hili. Kwahiyo, ingawa pengine huenda wanaweza kupata maambukizi, hawaoneshi dalili za ugonjwa wenyewe.
Utafiti huu umechapishwa kwenye jarida la Nature."
Virusi vya corona : zifahamu ‘aina’ 6 za covid-19 zenye madhara tofauti na jinsi unavyoweza kuokoa maisha yako kwa kuzitambua - bbc news swahili,"Chanzo cha picha, Getty Images
Uchambuzi wa watafiti katika chuo cha King's College mjini  London nchini Uingereza umeweza kuigawanya Covid-19  katika  ""aina "" sita, kila aina ikitengwa kulingana na upekee wa dalili zake.
Kila moja ya aina hii inaonyesha utofauti katika makali ya ugonjwa unaosababishwa na virusi vya corona na haja ya kutumia vifaa vya usaidizi wa kupumua wakati mgonjwa anapolazwa ,kwa mujibu wa wanasayansi.
""Matokeo haya ya utafiti yanamaana kubwa katika utoaji huduma na ufuatiliaji wa watu ambao wanakabiliwa na uwezekano mkubwa wa kuugua zaidi kutokana na    covid-19,"" anasema mwandishi wa utafiti Dkt Claire Steves wa King's College London.
Watafiti walioongozwa na Steves walitegemea ukusanyaji wa data zilizokusanywa kutoka katika  utafiti wa App ya COVID Sympston, ambayo huwawezesha watumiaji kuipakua na kuingia kupata taarifa kuhusu virusi vya corona.
Ingawa kikohozi kisichokoma, homa na kukosa uwezo wa kutambua harufu kwa ujumla zinatambuliwa kama dalili kuu tatu za covid -19, data zilizokusanywa kutoka kwa watumiaji zinaonyesha kuwa watu wanaweza kupata uzoefu wa dalili tofauti , ikiwa ni pamoja na maumivu ya kichwa  kinachouma upande mmoja, maumivu ya misuli, uchovu, kuwa na mkanganyiko, kuhara, ukosefu wa hamu ya kula chakula, matatizo ya kupumua, miongoni mwa dalili nyingine.
Kuongezeka kwa ugonjwa pamoja na athari zake, pia hutofautiana kwa kiwango kikubwa baina ya watu, ambapo unaweza kuanzia dalili kama ya mafua ya kawaida  hadi  mtu kuwa na hali mbaya na hata kifo.
Chanzo cha picha, Getty Images
Ili kubaini ikiwa dalili za aina fulani huwa zinajitokeza kwa pamoja na jinsi zinavyohusiana na kukua kwa ugonjwa, timu ya wanasayansi ilitumia mashine ya  algorithm  kuchambua data kutoka katika kundi dogo la watu wapatao 1,600 waliothibitishwa kuwa ni watumiaji  wa mashine hiyo, katika nchi za Uingereza na Marekani  wanaougua covid-19  ambao walikua wakisajili  dalili zao katika mfumo huo kati ya mwezi Machi na Aprili.
Walitegemea kanzidata huru za watumiaji 1,000 nchini Uingereza, Marekani na Sweden waliosajili dalili zao mwezi Mei.
Tathmini ilibaini kuwa makundi sita ya dalili ambayo yalijitokeza kwa nyakati fulani wakati wa kukua kwa ugonjwa yaliwakilisha ''aina'' sita  tofauti za Covid-19
1.      ""Mafua"" Bila homa: Maumivu ya kichwa upande mmoja (migrane) , ukosefu wa uwezo wa kutambua harufu, maumivu ya misuli, kikohozi, kuvimba kooni, maumivu ya kifua, bila homa.
2.      ""Mafua"" yenye homa : Maumivu ya kichwa upande mmoja (migrane ) ukosefu wa uwezo wa kutambua harufu, kikohozi, kuvimba kooni, kupoteza sauti, homa, kukosa hamu ya chakula.
3.   Maumivu ya tumbo : Maumivu ya kichwa upande mmoja (migrane) , ukosefu wa uwezo wa kutambua harufu , ukosefu wa hamu ya chakula, kuharisha, kuvimba kooni , maumifu ya kifua na kikohozi.
4.Uchovu wa mwili wa hali ya juu : Maumivu ya kichwa upande mmoja (migrane) , ukosefu wa uwezo wa kutambua harufu , kikohozi, homa, kupoteza sauti, maumivu ya kifua na uchovu wa mwili .
5.Mkanganyiko wa  kiwango cha pili  : Maumivu ya kichwa upande mmoja (migrane), ukosefu wa uwezo wa kutambua harufu , kikohozi, homa, kupoteza sauti, maumivu ya kifua na uchovu wa mwili.
6.Kiwango cha tatu cha kuugua, maumivu ya tumbo na mfumo wa kupumua : Maumivu ya kichwa upande mmoja (migraine),  ukosefu wa uwezo wa kutambua harufu, ukosefu wa hamu ya chakula, kikohozi, homa, kupoteza sauti, maumivu ya kifua, uchovu, maumivu ya misuli, kushindwa kupumua vyema, kuharisha, maumivu ya tumbo.
Wale wote walioripoti dalili waliugua kichwa upande mmoja(migrane) na kupoteza uwezo wa kutambua harufu, na jumla ya dalili nyingine tofauti za ziada kwa nyakati fofauti.
Baadhi ya dalili hizi, kama vile kuwa na mkanganyiko, maumivu ya tumbo, kushindwa kupumua vyema, hazijafahamika bado kama dalili za  covid-19.
Hatahivyo zinatofautiana na zile anazopata mgonjwa mahututi.
Wanasayansi tena walifanya uchunguzi juu ya ikiwa watu wanaopata aina fulani ya dalili walikua na uwezekano zaidi wa kuhitaji usaidizi wa kupumua  au kuongezewa  hewa ya oksijeni.
Walibaini kuwa asilimia ndogo sana ya watu walikuwa katika makundi  ya 1, 2, na  3 walihitaji usaidizi wa kupumua; baina ya 1.5% na  3.3%.
Lakini asilimia ya wale waliokuwa na dalili za makundi ya 3, 4 na 5 walikua  uwezekano wa kuhitaji usaidizi wa kupumua kwa 8.6%, 9.9% na 19.8%, kila kundi
Zaidi ya hayo, takriban nusu ya wagonjwa katika kundi la 6 waliishia kulazwa hospitalini , wakilinganishwa na asilimia  16% waliokua katika kundi la 1.
Kwa ujumla, wagonjwa wote walioripoti dalili kutoka makundi ya mwisho matatu walionekana kuwa wadhaifu, wakiwa na uwezekano wa kuwa na uzito wa mwili wa kupindukia, na walikua na magonjwa ya kudumu kama vile ugonjwa kisukari, au ugonjwa wa mapafu kuliko  wale waliokuwa katika makundi ya 1, 2, na la 3  1 .
Chanzo cha picha, Getty Images
Kwa kukusanya taarifa kuhusu dalili siku tano tu baadae baada ya mtu kupata ugonjwa na kujumuishwa na umri, jinsia, uzito wa mwili, na matatizo ya kiafya ya wagonjwa , kikosi cha wanasayansi wa King's College walitengeneza njia  inayowawezesha kutambua makundi waliyomo wagonjwa na hatari zao za kulazwa na huduma ya kupumua wanayoweza kuhitaji.
Kwasababu wengi miongoni mwa watu wanaohitaji huduma ya usaidizi wa kupumua huwa wanalazwa hospitalini kwa takriban siku 13 baada ya dalili za kwanza kujitokeza, siku hizo nane za mwanzo  huashiria '' tahadhari ya awali ''  juu ya ni nani atahitaji  kuhudumiwa zaidi.
""Kama unaweza kubashiri ni watu gani watakua katika siku ya tano, unaweza kuwa na muda wa kuwapatia usaidizi na  kuwahudumia mapema kama vile kufuatilia kiwango cha oksijeni  na viwango vya sukari mwilini, pamoja na kuhakikisha kwamba  wana maji ya kutosha mwilini  ,""anaeleza Dkt Steves.
""Hizo ni huduma ambazo zinaweza kutolewa nyumbani, kuepuka mtu kulazwa na kuokoa maisha ,"" alisema.."
Virusi vya corona: onyo latolewa kufuatia wizi wa sampuli za damu ya virusi vya corona afrika kusini - bbc news swahili,"Chanzo cha picha, Anadolu Agency
Polisi nchini Afrika Kusini wanachunguza  wizi wa lori lililokua limebeba sampuli za  Covid-19  katika mji wa  Port Elizabeth siku ya Jumatatu.
Sampuli hizo zinaripotiwa kupotea. Zilikuwa zimewekwa ndani ya maboksi yaliyokuwa yamejazwa barafu.
Maafisa wa afya nchini humo wamewaonya walioiba sampuli hizo pamoja na umma wasiziguse  kwasababu zina uwezekano mkubwa wa kuwa na maambukizi , umeripoti wavuti wa habari wa - Newa24 ambao ulinukuu mamlaka ya hutuma za maabara za kitaifa  katika jimbo la Eastern Cape.
''Mtu yeyote ambaye ataliona kasha hilo jeupe anatakiwa kuripoti  kwa polisi. Tumetoa onyo hilo ili kuhakikisha kuwa kila mtu ana ufahamu. Tunafuraha kwamba suala hili linachunguzwa . Tunashirikiana na mashirika yote  na taaissi za serikali  katika sekta ya Afya  kukabiliana na changamoto kama hizi huku tukisonga mbele''.
Maafisa wanachunguza idadi ya sampuli zilizoibwa kabla ya kubaini ni watu wangapi watakaopimwa tena, umeripoti wavuti huo.
Lori hilo liliibiwa katika eneo la kuegesha magari  la kliniki na kutelekezwa  muda mfupi baadae, kulingana na Shirika la habari la Afrika Kusini SABC.
Tayari watu wapatao milioni 2.5 wamefanyiwa vipimo vya virusi vya corona nchini  Afrika Kusini.  Kwa sasa kuna watu 871 waliofariki kutokana na corona mashariki mwa Cape  huku wagonjwa 65, 316b
Nchi hiyo ina idadi  ya juu zaidi ya watu waliothibitishwa kuwa na maambukizi ya corona  barani Afrika."
Virusi vya corona: madagascar yaomba msaada wa dharura kukabiliana na corona - bbc news swahili,"Chanzo cha picha, Getty Images
Wizara ya afya nchini Madagascar imetuma ombi la msaada wa dharura kwa mashirika  na taaisi za Afya huku wagonjwa wa corona wakiongezeka.
Wizara ya Afya imesema kwamba ugonjwa huo katika wiki za hivi karibuni umesambaa  kwa kiwango cha juu  nchini Madagascar  huku maeneo kadhaa yakirekodi milipuko  hususan mji mkuu wa Antananrivo, kulingana na mtandao wa Actu Orange.
Kumekuwa na ripoti kwamba hospitali za umma nchini  Madagascar zimejaa na zimekuwa zikiwalaza wagonjwa walio katika hali mbaya zaidi.
Katika hospitali moja mjini Antananarivo, mkurugenzi anasema kwamba tayari wanatibu wagonjwa 46 na kwamba wana nafasi ya wagonja wanne zaidi.
Maafisa katika baadhi ya hospitali  katika mji mkuu wa Antananarivo, wanadai kwamba hospitali zimejaa kutokana na kuongezeka maradufu kwa wagonjwa wa  corona.
Mwakilishi wa WHO  nchini Madagascar ameonya kwamba hospitali zimejaa hata kabla ya mlipuko huo kufikia kilele chake nchini humo.
Taifa hilo kwa sasa lina takriban wagonjwa 7000 wa Covid-19.
Rais Andry Rajaolina mapema mwezi huu aliweka masharti ya kutotoka nje  katika mji mkuu wa Antananarivo kufuatia kuongezeka kwa maradhi hayo.
Mnamo mwezi Aprili, alizindua dawa ya mitishamba  ya maradhi ya Covid-19  ambayo ilisambazwa  nchini humo.
Mizigo kadhaa ya dawa hiyo ya Covid Organic  pia ilitumwa kwa makumi ya mataifa barani Afrika.
Hatahivyo uwezo wa kinywaji hicho umepuuziliwa mbali na wataalam wa Afya  nchin NIgeria na DR Congo mataifa ambayo yalifanyia majaribio dawa hiyo.
Chanzo cha picha, AFP
Katikati ya mwezi Julai rais wa taifa hilo alitangaza kwamba wabunge wawili wamefariki kutokana na virusi vya corona huku wabunge wengine 25 wakiambukizwa virusi hivyo tangu kisa cha kwanza kilipothibitishwa katika kisiwa hicho mnamo mwezi Machi.
Rajoleina pia alisema kwamba yeye na familia yake wamekuwa wakinywa dawa ya mitishamba ya Covid Organics inayodaiwa kutibu virusi hivyo ambayo ilizinduliwa mwezi Aprili, licha ya onyo kutoka kwa shirika la Afya duniani kwamba haijaidhinishwa kutumika.
Ni kweli kwamba nimewasiliana na walioambukizwa . Nimeingia katika mahospitali yanayowatibu wagonjwa wa corona. Niko salama'', alisema.
Chanzo cha picha, AFP
Sina virusi vya corona hata kidogo. Sina dalili. Namshukuru Mungu. Nafuata maagizo niliojiwekea, lakini zaidi ya yote mimi na wapenzi wangu mke wangu na watoto wangu, tunakunywa na kufuata maagizo ya dawa yetu ya mitishamba''"
'ilikuwa siku yenye furaha kubwa maishani kwangu' - bbc news swahili,"Baada ya miezi sita ya kupambana na ugonjwa wa saratani, Tash Longhurst aliambiwa kuwa tiba anayopata haiwezi kumsaidia hivyo ana wiki kadhaa tu za kuishi.
Msichana huyo aliyekuwa na miaka 25-alikuwa na saratani ya nadra ifahamikayo kama 'spindle cell sarcoma' ambayo huwa inamfanya mtu kuwa na maumivu ya kifua.
Rafiki yake, Simon Young,alikuwa anasubiri muda muafaka kwa ajili ya kumchumbia na kumuoa lakini taarifa ya daktari iliwafanya waone si budi kusubiri tena."
Upasuaji huo wa kipekee ulichukua takriban saa 18 - bbc news swahili,"Baada ya saa 18 ya upasuaji hatari, madaktari katika hospitali ya Bambino Gesu mjini Rome Italia, wamefanikiwa kuwatenganisha mapacha waliokuwa wameshikamana. Ervina na Prefina, kutoka nchini Jamhuri ya Afrika ya Kati, walikuwa wameshikamana upande wa nyuma wa kichwa tangu walipozaliwa"
Virusi vya corona: uwezekano wa ufanisi wa kipimo cha kutema mate kumaliza janga la corona - bbc news swahili,"Chanzo cha picha, AL SEIB
Tatizo la kwanza ni kwamba ni wachache chini ya mtu mmoja kati ya watu wanne wanaopatikana na virusi vya corona baada ya kupimwa ambayo huwa wanakuwa na dalili za ugonjwa huo siku wanayopimwa.
Hilo linaonesha hatari ya virusi kuenezwa na watu ambao hawajui kuwa wameambukizwa.
Suala la pili ni kipimo chenyewe cha Covid -19.  Kwa sasa njia inayokubalika ya kubaini virusi vya corona ni kuingizwa kwa mrija wenye pamba unaopitishwa puani hadi nyuma ya koo ambako huchukua mate yanayopimwa kwenye maabara ili kutambua kuwa una virusi au hauna.
Japo ni kitendo kinachofanyika sekunde chache, watu wengi hawapendi njia hiyo ya kupima corona kwani  huhisi haiwafurahishi.
Tatizo jingine ni muda. Sampuli inapochukuliwa  ni lazima ipelekwe maabara na kuchukua mchakato wa saa kadhaa. Wengi hupata majibu baada ya saa 24, na pengine usipate huduma hiyo kwa wakati unaoutaka wewe.
Kwahiyo kile tunachokihitaji ni kipimo cha haraka, rahisi na cha kuaminika cha Corona.
Baadhi ya vipimo vya haraka vya sampuli vinafanyika , ambavyo itakua ni hatua kubwa katika katika kukabiliana na maambukizi ya corona.
Lakini vipimo vya mate vinaweza kuleta mabadiliko makubwa zaidi  katika vita dhidi ya Covid-19.
Fikiria kama ungekua unahitajika tu kutema mate kwenye chupa ya maabara na kuweza kubaini kuwa una virusi vya corona au hauna.
Ni kweli kwamba haitakua rahisi kiasi hicho, kwani sampuli ya mate yako itapelekwa kwanza maabara, lakini matokeo yanaweza kupatikana haraka zaidi kuliko yale ya vipimo vilivyopo sasa.
Jayne Lees  na familia yake wamejitolea kuwa sehemu ya majaribio ya vipimo vya mate vinavyofanyika katika mji wa  Southampton Nchini Uingereza.

Chanzo cha picha, AFP
"" Tunafikiri mate ni kimiminika muhimu kukifanyia vipimo kwa kweli ,""anasema  says Keith Godfrey katika Chuo kikuu cha Southampton nchini Uingereza ambaye anasaidia kuratibu majaribio ya kipimo cha mate.
"" Vyanzo vya mate (salivary glands) ni sehemu ya kwanza inayopatwa na maambukizi virusi mwilini. Inaonekana virusi hupatikana kwenye mate ya watu kabla ya kusambaa kwenye mifumo ya upumuaji
Mafanikio ya jaribio la kipimo hiki yatatokana na jinsi kipimo cha mate kitakavyoweza  kupima kwa uhakika na kubaini virusi vya corona.
Sampuli  kutoka katika utafiti wa mji wa Southampton nchini Uingereza  zinapitia mchakato wa kuhakikiwa katika  maabara ya serikali ya wanyama na mimea lililoko eneo la  Surr nchini humo.  Sampuli hizo zinaongezewa kemikali na kuchemshwa ili zitoe jeni za virusi. Njia hii inayofahamika kama - RT-Lamp kwa lugha ya kitaalamu, huchukua takriban dakika 20, ikilinganishwa na ile inayotumiwa sasa ya kipimo cha PCR ambacho huchukua saa kadhaa kutoa matokeo.
""Tunafurahi sana ,"" anasema  Profesa Ian Brown,  mkuu wa kitengo cha kupambana na  virusi. ""Tulikua na mafanikio makubwa katika kipindi cha wiki kadhaa zilizopita, katika kuzikabili changamoto za kiufundi kwa kuweza kutumia kipimo cha mate .""
Hapa ndipo mambo yanakua ya  kufurahisha. Kama majaribio ya awali yatafanikiwa, mji wote wa Southampton, watu zaidi ya 250,000,  wanaweza kufanyiwa vipimo vya mate kila wiki.
Baadhi wangetaka mambo yafike hata mbali zaidi. Kikundi cha wanasayansi kinachoongozwa Profesa Julian Peto wa Chuo cha tiba jijini London anasema watu wote wa Uingereza wanapaswa kufanyiwa kipimo hiki cha kutema mate kubaini virusi vya corona.
Jinsi itakavyofanyika ni hivi;
Utakapotema mate na kupeleka kwenye maabara . Utapata majibu katika kipindi cha saa 24 kwa njia ya ujumbe mfupi. Kama majibu ni chanya wewe na familia yako mtatakiwa kujitenga. Migahawa ya chakula na maeno mengine ya Umma inaweza kuwataka watu kutoa ushahidi wa vipimo vyao vya karibuni kabla ya kuingia kupata huduma. Matumaini ni kwamba kuwatambua mapema wale walioambukizwa kutamaliza haraka janga.

Kama kipimo cha mate kitakuwa cha ufanisi, itamaanisha kwamba utakua ndio mwisho wa uvaaji wa barakoa na  kujitenga kwa mamilioni ya wazee na watu wengine wenye uwezekano wa kupata maambukizi kwa urahisi. Utaweza kumkumbatia rafiki yako na babu au bibi yako tena.
Shule zitaweza kuwapima wanafunzi na wafanyakazi wa shule kila wiki. Vipimo vya mara kwa mara vya mate pia vinaweza kufanywa katika nyumba za wazee au katika maeneo yenye maambukizi zaidi ya       mengine. Maabara zinaweza kuwekwa katika viwanja vya ndege , kwa hiyo abiria wanaoingia na kutoka wataweza kupimwa wakati wanasubiri ndege zao kuondoka"
Virusi vya corona: wanawake ambao hawawezi kuavya mimba katika wakati wa amri ya kukaa nyumbani - bbc news swahili,"Chanzo cha picha, Getty Images
Amri ya kitaifa ya kutotoka nje imeyafanya maisha ya wanawake wa India wanaojaribu kupata huduma salama za kutoa mimba kuwa magumu limeripoti jarida la  Menaka Rao.
Katika wiki ya mwisho ya mwezi  Mei, msichana mwenye umri wa miaka 20 mwanafunzi wa chuo  katika mji mkuu wa India , Delhi, aligundua kuwa ana ujauzito.
Mwanamke , Kiran, ambaye jina lake limebadilishwa kulinda utambulisho wake, alikua tayari amemeza tembe za kuavya mimba baada ya kushauriwa hivyo na rafiki yake ambaye alikua daktari.  Lakini tembe hazikufanya kazi  na kwahiyo, chaguo pekee lililokua limesalia ni kufanyiwa upasuaji kutoa mimba
India, hatahivyo, ilikua chini ya agizo la watu kutotoka nje ili kukabiliana na kusambaa kwa virusi vya corona kuliko nchi nyingine yoyote duniani, ilisitisha usafiri wa anga, treni na basi na watu waliagizwa  kubaki majumbani mwao wakati wote iwezekanavyo.
Ingawa hospitali zilifungua milango, ziliagizwa zitoe huduma muhimu tu. Kwahivyo hospitali kubwa nyingi zilifunga huduma za idara za matibabu ya  wagonjwa wanaokuja na kwenda  na kufunga upasuaji wa kielekroniki.
Huku dawa za kuzuwia ujauzito na uaviaji mimba zilihesabiwa kama huduma muhimu, amri ya kutotoka nje ilifanya hali kuwa ngumu kwa wanawake wanaotaka huduma za afya ya mausuala ya afya ya uzazi na ngono.
Kwa mujibu wa utafiti wa hivi karibuni,  mimba zipatazo milioni 1.85 zipo katika uwezekano mkubwa wa kuathiriwa nchini India na Covid-19
Inakadiriwa kuwa mimba milioni 15.6 hutolewa nchini India kila mwaka.
Hii itamaanisha wanawake wanaofanyiwa  upasuaji kwasababu ya kuchelewa kupewa tembe za kuavya mimba au mimba zisizokusudiwa ni mambo yanayowalazimisha wanawake kufanya kutoa mimba kwa njia zisizo salama.
"" Wakati mkasa unapotokea , hakuna mtu anayezungumza  juu ya ngono na afya ya uzazi ,"" alisema Jasmine Lovely George, anayeendesha  kituo cha Hidden Pockets,  jukwaa linalosaidia kubporesha upatikanaji wa huduma za afya ya uzazi.  Alisema kwamba shirika lakelilishuhudia ongezeko la juuu la simu za wanawake wanaoomba usaidizi wakati wa amri ya kutotoka nje.
Hata kununua kununua kipimo cha utambuzi wa ujauzitpo ilikua ni vigumu kwa baadhi ya wanawake kwani walikuwa wamekwama majumbani mwao, alisema.
"" Wanawake wengi walikua ima nyumbani baada ya kufungwa kwa vyuo, au wakifanyia kazi nyumbani. Tuliasikua kuwa kawaida alikua ni baba ambaye alikua akiytoka nje, na kile ambacho waliweza kuomba ilikua ni vitambaa vya usafi .""
Chanzo cha picha, Getty Images
Madaktari na wanaharakati wa masuala ya afya katika miji mbali mbali nchini India  walisema kuwa walikua wamepokea simu za kuomba usaidizi kutoka kwa wanawake ambao walikua hawawezi  kupata huduma salama ya kuavia mimba zao.
Baadhi yao hata walisema kuwa wanafahamu matukio mengine ambapo wanawake waliokuwa wakitaka huduma ya kutoa mimba walifukuzwa kutoka hospitali, au waliambiwa warudi baadae, jambo lililowalazimisha kuavia mimba kwa njia ya upasuaji.
Dkt Suchitra Wadhwa wa Jumuiya ya Mpango wa uzazi wa famili jijini  Delhi alisema kuwa alipata simu kutoka Delhi , na jimbo jirani la Uttar Pradesh zilizopigwa na wanawake waliokua wakitaka huduma za matibabu zinazohusiana na uaviaji mimba. Lakini hakufanya hivyo kwasababu ni kinyume cha sheria kwa daktari kutoa huduma ya uaviaji mimba bila kusajiri huduma hiyo , na wao wenyewe huwa hawahisi vyema kufanya hivyo.
""Nilisikia visa ambapo wanawake walioomba mimba zao zitolewe katika hospitali za serikali  mjini Mumbai katika muhula wa kwanza wa ujauzito wao walifukuzwa. Madaktari waliwaambia wasubiri warudi  baada ya wiki chache baadae . Tulilazimika kuwatafuta madaktari wengine ambao wangewasaidia wanawake hawa ,"" Alisema Dkt   Shilpa Shroff, anayefanya kazi na taasisi ya uaviaji mimba salama Asia - Asia Safe Abortion Campaign.
Na hali ilikuwa hata ngumu zaidi kwa wanawake maskini, na wale wanaoishi maeneo ya vijijini nchini India.
Chanzo cha picha, Getty Images
Lakini kliniki ya Bi  Rao' haikuwa na kibali cha kushughulikia uaviaji mimba za muhula wa kwanza wa ujauzito
""Alikasirika sana na alikua analia. Tulimuagiza aendende kwenye hospitali ya serikali iliyopo karibu, tukifahamu vizuri sana kwamba watamwambia aondoke bila huduma. Wengi wa wateja wetu walilalamika juu ya  kutohudumiwa ,""  Bi Rao alisema.
Katika kijiji cha Jharkhand kilichopo katikati mwa India, kiongozi wa vijana ,  Anki Kasma Turi, alisema kuwa alijitahidi kuwasaidia wanawake wawili waliokua wakitafuta huduma ya kuavia mimba  katika wiki ya pili ya mwezi Machi , hata kabla ya ya kutelekezwa kwa amri ya  ''lockdown'' nchini India.
Lakini walirudishwa wakati  amri ya kutotoka nje ilipoanza kutekelezwa. Mmoja wa wanawake hao alikua na watoto watatu, na mwingine alikua na watoto wanne.
""Wengi ni jamii za wakulima na hawakutaka kuwa na watoto zaidi. Sasa wanalazimika kuendelea na ujauzito wao  ,"" Bi Turi anasema.
Ingawa amri ya kutotoka nje ya kitaifa imeondolewa, watu bado wanaendelea kufanyia kazi nyumbani nchini India, na vyuo vyote bado havijafunguliwa. Miji mingi- kama vile  Bangalore na  Chennai - vimeweka sheria ya kutotoka nje  huku idadi ya visa vya maambukizi vikiongezeka na miji zaidi inaweza kuchukua hatua sawa na hiyo kwani hali ya janga la corona inaendelea kuwa mbaya katika miji tofauti.
Chanzo cha picha, Getty Images
Mjini Delhi, Kiran hatimae aliwasiliana na  Inayat Kakar, mtafiti wa masuala ya afya, ambaye pia ni sehemu ya kikundi cha wataalamu wa afya ya umma, kinachowasaidia watu kupatra huduma za matibabu.
""Wazazi wake walikuwa na wasi wasi mkubwa juu ya  maambukizi ya Covid-19  na hawakumruhusu atoke nje si kwa muda mrefu ambao aliuhitaji kumuona daktari ,"" Bi  Kakar anasema.
Kiran hatimae aliwaambia wazazi wake kuhusu ujauzito wake, lakini bado walipata ugumu wa kumpata daktari kwani ujauzito wake ulikua tayari umepita wiki 14-15,  na alikuwa karibu afikie kiwango cha mwisho cha wiki ya 20- ambazo ni ukomo unaokubalika kwa  mujibu wa sheria ya India ya utoaji mimba.
""Mama yake aliwapigia simu madaktari kadhaa wa wanawake. Tuliwaita madaktari kadhaa wa wanawake, lakini hatukufanikiwa. Baadhi walipandisha gharama zao hadi 70,000 rupia ($933;£738)  kwa utoaji mimba ,"" Bi Kakar alisema.
Kutokana na wasiwasi na hofu inayozingira  Covid-19, imekua ni vigumu kuelewa ni kiliniki gani na hospitali zinazofanya kazi na ni zipi hazoifanyi kazi, alisema Dkt Sana Contractor,  ambaye amewasaidia wanawake kadhaa kupata huduma ya salama za uaviaji mimba.
Alikua ni yeye na wenzake katika kikundi cha usaidizi wa matibabu ambao hatimae walimsaidia Kiran kumpata daktari ambaye anaweza kuavia mimba yake salama.
Lakini si wanawake wote wenye bahati hiyo."
Virusi vya corona: majasusi wa urusi waulenga utafiti wa chanjo ya corona marekani na ulaya - wanataka nini? - bbc news swahili,"Chanzo cha picha, Getty Images
Majasusi wa Urusi wanalenga makampuni yanayojaribu kutengeneza dawa ya chanjo ya virusi vya corona nchini Uingereza, Marekani na Canada, wataalamu wa masuala ya usalama wametahadharisha.
Kituo cha kitaifa kinachoshughulika na masuala ya usalama wa mitandao ya kompyuta kimesema majasusi wanafanya kazi hiyo kama ''sehemu ya watumishi wa idara ya usalama,''
Kituo hicho hakijasema ni makampuni gani yanayolengwa na wadukuzi hao au kama kuna taarifa zozote zilizoibiwa.
Lakini kituo hicho kimesema kuwa utafiti kuhusu chanjo haujaathiriwa na wadukuzi.
Urusi imekana kuhusika na tukio hilo.
''Hatuna taarifa kuhusu nani aliyedukua makampuni ya madawa na vituo vya utafiti nchini Uingereza. Tunaweza kusema jambo moja - Urusi haihusiki na majaribio ya udukuzi,'' alisema Dmitry Peskov, msemaji wa Rais Putin, kwa mujibu wa shirika la habari la Tass.
Tahadhari ilichapishwa kwenye taasisi za kiusalama za Uingereza,  (NCSC) ,Canada (CSE), Idara ya usalama wa ndani Marekani (DHS) na Shirika la
usalama wa miundombinu ya kimtandao (CISA) pia Idara ya usalama wa taifa ya Marekani (NSA).
Mtaalamu wa masuala ya usalama amesema kuwa ni  ''kweli'' , ingawa Urusi imekana, wadukuzi wa Urusi wanahusika.
Taasisi za Uingereza, Marekani na Canada zimesema wadukuzi wameharibu programu inayosaidia kufikia mifumo ya kompyuta , na walitumia programu za Well Mess na Well Mail kuweka na kupakua makablasha kutoka kwenye mashine zilizoharibiwa.
Phishing ni barua pepe zilizotengenezwa kwa ajili ya kumrubuni mtumiaji wa mtandao ili kutoa taarifa zake binafsi.
Spear phishing ni shambulio la kimtandao linaloundwa kwa makusudi ili kufanya udanganyifu kwa mtu.
Mara nyingi barua pepe humfikia mtu kutoka katika anuani inayoaminika, na inaweza kuwa na taarifa binafsi ili kufanya ujumbe uweze kuwa na
ushawishi zaidi. Lakini mmoja wa wataalamu wa masuala ya usalama wa mitandao ya kompyuta amesema kuwa si Warusi pekee wanaohusika kwenye kampeni hii.
''Wana watu wengi , tuna watu wengi, Wamarekani  wana watu wengi zaidi, kama ilivyo kwa China,'' alieleza Profesa Ross Andersin kutoka Chuo cha Cambridge cha Maabara ya Kompyuta.
Wote hujaribu kuiba kila mara.''
Chanzo cha picha, Crowdstrike
NCSC imeeleza kuwa kuna kikundi cha udukuzi kiitwacho APT29, ambacho pia kinajulikana kwa jina The Duks au Cozy Be
Imesema kuwa kuna uhakika zaidi ya 95% kuwa kikundi hiki ni sehemu ya maafisa wa intelijensia nchini Urusi.
Cozy Bear kwa mara ya kwanza walitambulika kuwa ''tishio '' mwaka 2014 kwa mujibu wa Kampuni ya usalama ya Crowdstrike.
Kundi hilo limeelezwa kuwa liliwahi kufanya udukuzi dhidi ya kamati ya kitaifa inayoratibu usaidizi wa wagombea wa Democrat nchini Marakani wakati wa uchaguzi wa urais mwaka 2016.
Mwaka 2017, ilikishambulia chama cha Labour, wizara za ulinzi na mambo ya nje, halikadhalika idara ya usalama wa taifa nchini Norway.
Ripoti ya wataalamu wa masuala ya usalama imejumuisha hitimisho la ushauri kuhusu namna ya kufanya kusaidia kuyalinda makampuni dhidi ya mashambulio ya kimtandao.
''Mwaka 2020, APT29 imelenga makampuni yanayohusika na utafiti na utengenezaji wa chanjo nchini Canada, Marekani na Uingereza, ikiaminika kuwa na lengo la kuiba taarifa na taarifa za umiliki wa mpango wa utengenezaji na majaribio  ya chanjo dhidi ya Covid-19.'' Ilieleza ripoti hiyo.
Waziri wa mambo ya nje wa Uingereza Dominic Raab amesema: ''Haikubaliki kabisa kuwa maafisa wa usalama wa urusi  wanawalenga wale wanaopambana kuhakikisha janga la corona linadhibitiwa.
''Wakati wengine wakiendeleza vitendo hivi vya ubinafsi kwa kutumia namna mbaya , Uingereza na washirika wake wako kwenye kazi ngumu ya kupata chanjo na kulinda afya ya watu duniani.''
Mwanzoni mwa mwaka 2020, John Demers, msaidizi wa mwendesha mashtaka wa usalama wa taifa nchini Marekani, alitahadharisha kuwa wadukuzi kutoka nchi za kigeni walikuwa wakijaribu kuiba utafiti wa chanjo.
Alisema kuwa nchi ya kwanza kupata chanjo itakuwa na ''faida kubwa ya kupata mafanikio ulimwenguni.''
Kwa sababu hiyo, wadukuzi wamekuwa wakijaribu kuiba tafiti hizi katika nchi kadhaa.
Demers na wengine ambao wamekuwa wakifanya kazi katika idara ya usalama wamekuwa wakifuatilia nyendo hizo kwa karibu sana.
Hivi sasa wataalamu hao wamefahamu wazi nia ya wadukuzi na namna gani hutumia mifumo yao  kupata kile wanachokitaka."
Virusi vya corona: wajawazito wanakufa huku wagonjwa wakipigania oksijeni - bbc news swahili,"Uchunguzi uliofanywa na BBC kwa wiki kadhaa katika hospitali ambazo ni chafu nchini Afrika Kusini umebaini mapungufu kadhaa ya kimfumo na kuonyesha namna madaktari na wauguzi wanavyopitia kipindi kigumu kukabiliana na ugonjwa wa Covid-19 huku mfumo wa afya ukikaribia kuporomoka.
Huku wahudumu muhimu wa afya wakiwa  kwenye mgomo ama wameambukizwa virusi vya corona mashariki mwa Cape, wauguzi wanalazimika kufanya kazi ya usafi, madaktari wa upasuaji wanaosha wenyewe nguo za hospitali.
Pia kuna taarifa za kushtua kuwa watoto wanaokaribia kuzaliwa wanakufa kwa sababu ya msongamano na ukosefu wa wahuduma kwenye wodi za wamama wajawazito.
Huku madaktari, jumuiya za usimamizi ukikabiliana na ukosefu wa raslimali, daktari mmoja mwandamizi alielezea hali hiyo kama kuporomoka kabisa kwa mfumo wa kiafya kwa sababu ya ufisadi huku mwingine akizungumzia kuathirika vibaya kwa taasisi, idara ya afya imefilisika na mfumo huo sasa hivi unapitia changamoto kubwa licha ya kwamba umekosa usimamizi wowote wa kimkakati.
Hilo limejitokeza wakati tu ambapo Afrika Kusini ambayo ilikuwa imechukua hatua za kukabiliana na ugonjwa wa corona kwa miezi kadhaa iliyopita zilizolemaza hata shughuli za kiuchumi - sasa hivi maambukizi yanaendelea kuongezeka kote nchini humo na kupelekea Rais Cyril Ramaphosa kutoa onyo kwamba ni jukumu la kila mmoja kukabiliana na janga hilo.
Mfumo wa afya unaoyumba hasa katika mji wa Bandari wa Elizabeth, ulizua maswali kuhusu maafisa husika waliokuwa wanawajibika.
""Kuna hofu kubwa, uchovu wa kiakili na hata kihisia.Tunashirikiana na wafanyakazi kidogo sana hata kabla ya ugonjwa wa Covid-19 na sasa hivi tumepungua kwa asilimia 30 zaidi,"" amesema Dkt John Black.
""Huduma zimeanza kuporomoka kipindi hiki kigumu.  Ugonjwa wa Covid umeweka wazi mapungufu yote ya mfumo. Unafanya kuwe na migogoro mingi,"" alisema, akithibitisha taarifa kwamba wagonjwa wamekuwa wakipigania oksijeni katika vyumba vya wagongwa katika Hospitali ya Livingstone Bandari ya Elizabeth.
Dkt. Black - mmoja kati ya wataalamu wawili tu wa magonjwa ya kuambukiza katika eneo hilo leye idadi ya watu karibia milioni saba - alikuwa ni daktari pekee katika Bandari ya Elizabeth aliyekubali kuzungumza na BBC kwa kurekodiwa lakini wauguzi wengine kadhaa na madaktari walizungumza kwa masharti ya kutotambuliwa, wakihofia kwamba huenda wakapoteza kazi zao iwapo watajulikana.
Hospitali ya Livingstone -iliyotengwa kwa wagonjwa wa Covid-19 - madaktari na wauguzi wanaelezea matukio yanayoendelea kama vita, yaani damu na uchafu vyote vikiwa sakafuni, ukosefu vifaa vya kujikinga, upungufu wa oksijeni, upungufu mkubwa wa magari ya kubeba wagonjwa (ambulansi), ukosefu wa mashine za kusaidia kupumua na wagonjwa kulala chini kwa kutandika magazeti.
Pia panya nao wamejaa kwenye jalala la hospitali lenye taka nyekundu katika sehemu iliyowazi.
Chanzo cha picha, The Daily Maverick
""Madaktari wanajitahidi kufanya upasuaji ambao ni wa dharura, kupangapanga, kusugua sakafu, kushirikiana na muuguzi mmoja au wawili. Wasimamizi wa kike wa wauguzi wanaosha nguo za hospitali,"" daktari mmoja ameandika kupitia barua pepe.
""Kila siku huwa ninakuja kufanya kazi kwa hofu,"" amesema muuguzi mwandamizi ambaye tu ndio amemaliza zamu yake.
""Maambukizi yanazidi kuongezeka. Kila wakati huwa kunatokea migogoro. Kuna wanawake wengi ambao ni wajawazito katika wodi zote,"" amesema muuguzi mwingine.
Madaktari kadhaa wamesema wafanyakazi wamepata mfadhaiko kutokana na tukio la hivi karibuni ambapo chumba cha kujifungulia katika Bandari ya Elizabeth hospitali ya Dora Nginza kilizidiwa na wagonjwa kiasi kwamba kina mama kadhaa na watoto wachanga walikufa.
""Binafsi nilihusika na kuzalisha watoto wawili waliokuwa wamekufa tumboni na najua kuna wengine wengi. Hii si kawaida. Kuona kina mama na watoto kadhaa wamekufa kwa wiki moja katika hospitali moja haikubaliki,"" amesema mmoja wa madaktari.
Walishawishika kwamba vifo hivyo ni kutokana na upungufu wa wafanyakazi ambao umesababisha wanawake wengi wajawazito kusubiri kwa siku kadhaa kupata huduma, wakati mwingine hata wanalala tu kwenye ushoroba wa hospitali wakisubiri kufanyiwa upasuaji wa dharura.
Wahudumu wengine wa afya wenye taarifa za kinachoendelea kwenye wadi wamethibitsha taarifa za kutokea kwa vifo vingi vya watoto ambao bado hawajazaliwa wiki za hivi karibuni.
Mgogoro huo wa afya pia umeripotiwa na gazeti la Daily Maverick la Afrika Kusini na vyombo vingine vya eneo  na kusemekana kwamba kumechangiwa na ukosefu wa usimamizi mzuri ambao umefanya idara mbalimbali kushirikiana wenyewe kwa wenyewe na kutumia ugonjwa wa Covid-19 kama fursa ya kutoa maliliko yao kuhusu kile kilichotokea"", kulingana na afisa mmoja.
Hospitali ya Livingstone imekuwa bila afisa mkuu au timu ya usimamizi kwa mwaka mmoja na nusu baada ya timu iliyokuwepo kufutwa kazi kwa madai ya ufisadi.
""Kwa muda sasa tumekosa kiongozi,"" amesema Dkt Black akilalamikia ukosefu wa uongozi thabiti kutuliza migogoro inayoendelea kutibuka katika idara mbalimbali hospitalini hususan na wenyeji.
Jumuiya za wafanyakazi Afrika Kusini zimekuwa zikionyesha utendakazi wake katika Bandari ya Elizabeth wakati wa janga hili.
Wafanyakazi wanaohusika na kuosha nguo, kufanya usafi, na wauguzi wengine wote wamewahi kugoma kwa nyakati tofauti tofauti.
Hatua ya kufungwa ghafla kwa kliniki ndogo ndogo kumefanya wagonjwa wengi kuelekea kwenye hospitali kubwa tatu na kusababisha kuzidiwa na wagonjwa.
""Tumeshuhudia Jumuiya za wafanyakazi zikifunga hospitali moja baada ya nyingine. Kila wakati mfanyakazi mmoja au mgonjwa anapothibitishwa kuambikizwa virusi vya corona, wafanyakazi wote wanagoma. Huku malalamiko ya miungano yote hiyo ikitolewa, hakuna kinachotokea… kwa hadi wiki mbili,"" daktari mmoja amelalamika.
Chanzo cha picha, Getty Images
'Hatuwezi kuweka maisha ya wauguzi hatarini'
Maafisa wa muungano wa wafanyakazi wamekuwa wakitetea wanachama wao.
""Sio kweli kwamba tunatumia janga hili kujinufaisha,"" amesema Khaya Sodidi, katibu wa muungano wa wauguzi.
""Wauguzi wetu wamezidiwa, kulazimika kusafisha sakafu au kupika kwasababu hakuna wafanyakazi. Hatuwezi kuweka maisha ya wauguzi hatarini. Pia wao ni binadamu.""
Aidha, madaktari kadhaa wametetea uamuzi wao wa kushiriki mgomo na kusema kwamba hatua iliyochukuliwa na wahudumu wa afya sio tu ni kwa sababu ya ugonjwa a Covid-19 lakini pia wamenyanyaswa kwa miaka mingi.
Mwingine amekosoa hatua ya kufunga kliniki kwasababu ya kutokea kwa maambukizi ya mtu mmoja au wawili na kusema kuwa hatua hiyo haikustahili.
Chanzo cha picha, Getty Images
Makubaliano ya pamoja miongoni mwa miungano na wahudumu wa afya ni kwamba mgogoro wa sasa wa kiafya ni matokeo ya moja kwa moja ya athari ambazo zimekuwepo kwa miaka mingi za usimamizi mbaya, wizara ya afya kutengewa pesa kidogo na ufisadi.
Athari zinatofautiana lakini hospitali ya Livingstone sasa hivi inakabiliana na janga ikiwa na theluthi moja tu ya wafanyakazi.
""Tuna historia ya tatizo la ukosefu wa wafanyakazi, ukosefu wa uongozi, ufisadi, na mengine mengi. Huduma za afya zimekuwa zikikumbana na changamoto hizi kwa miaka 10. Sasa mfumo umeporomoka,"" amesema Cole Cameron kutoka wakfu wa Igazi, shirika la eneo la afya lisilo la kiserikali."
"Mwana wa mandela, marehemu zindzi mandela alikutwa na virusi vya corona - bbc news swahili","Chanzo cha picha, Getty Images
Zindzi Mandela, mwana mdogo wa kike wa aliyekuwa rais wa Afrika Kusini Nelson Mandela na mwanaharakati wa kupigana dhidi ya ubaguzi wa rangi, Winnie Madikizela Mandela alikutwa na virusi vya corona.
Alifariki katika hospitali ya mjini Johannesburg mapema siku ya Jumatatu  akiwa na umri wa miaka 59.
Mwanawe Zondwa Mandela aliambia chombo cha habari cha Afrika Kusini SABC kwamba haijulikani iwapo ni ugonjwa huo uliosababisha kifo chake.
Familia inasubiri ripoti ya uchunguzi.
''Ni kweli kwamba alikutwa na virusi vya corona  hivyobasi ni vyema kufanyakazi chini ya masharti yaliopo ya kukabiliana na maradhi hayo'', alisema Zondwa Mandela.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa YouTube ujumbe, 1
Haipatikani tena
Mwanamke huyo alikuwa mwanarakati wa kisiasa na ni miongoni mwa wale waliopigana dhidi ya uongozi wa ubaguzi wa rangi nchini humo.
Alianza kuhudumu kama balozi wa Denmark mwaka 2015.
Alikua mwana wa sita wa Nelson Mandela na wa pili kati yake na Winnie Madikizela Mandela.
Wakati alipokuwa na umri wa mwaka mmoja na miezi sita babake, alifungwa jela. Mamake pia alifungwa mara kwa mara wakati huo.
Mwaka 1977 Madikizela Mandela alipelekwa katika eneo la Brandfort, katika jimbo la Orange Free State na Zindzi aliandamana naye.
Baadaye alielekea nchini Swaziland na alipokamilisha shule ya upili, alijiungana na Chuo kikuu cha Cape Town kwa shahada ya sheria.
Mwaka 1985, aliofuzu . Zindzi alichaguliwa kusoma taarifa ya babake ya kukataa kutoka jela baada ya aliyekuwa rais wa taifa hilo PW Botha kumtaka kutoka jela bila masharti.
Wakati babake Nelson Mandela alipotoka jela 1990, mazungumzo yalianza kati ya chama cha ANC na utawala uliokuwepo kufutilia mbali mfumo wa ubaguzi wa rangi.
Huku Afya ya aliekuwa rais wa ANC ikizorota , Mandela alichaguliwa kama raia mpya wa Chama cha ANC na mgombea wa urais nchini Afrika kusini katika uchaguzi wa 1994.
Baada ya Mandela kuchaguliwa rais na kumpatia talaka mkewe Winnie 1996, Zindzi alichaguliwa kuandamana na babake katika sherehe ya kumuapisha."
Virusi vya corona: jinsi densi ya zumba inavyowasaidia wafanyakazi hawa walio mstari wa mbele kukabiliana na mlipuko huo - bbc news swahili,"Kazi inayotumia muda mrefu, kukaa mbali na kujitenga na watu kunasababisha athari za kiakili miongoni mwa wahudumu wa afya , walio mstari wa mbele  wakati huu wa janga la virusi vya corona. Kwahivyo katika hospitali hii ya magonjwa ya akili mjini Nairobi, Kenya wanajaribu kufanya kitu tofauti ili kuwasaidia kupumzisha akili na kuwatia moyo kuendelea na kazi."
Ifahamu 'tiba ya mvinyo' ya kushangaza inayotumiwa na ufaransa - bbc news swahili,"Chanzo cha picha, Melissa Banigan
Daktari mmoja raia wa Ugiriki, alifanya majaribio kadhaa ya kutibu maradhi mbalimbali kwa kutumia mvinyo akiamini kwamba ""Mvinyo ni muhimu sana kwa mwanadamu, kwa afya ya mwili wake na anapokuwa mgonjwa pia.""
Siku hizi watu hufikiria kunywa mvinyo, lakini nchini Ufaransa ambako kulikuwa na kilimo cha mizabibu karne ya 5, mvinyo upande wa afya ulikuwa muhimu jambo ambalo bado lipo katika fikra za wengi hadi karne ya 21.
Kujifunza zaidi kuhusu uhusiano kati ya mvinyo na tiba, mwanahabari wa BBC alitembelea hifadhi ya divai katika hospitali moja ya Strasbourg, mashariki mwa Ufaransa.
Strasbourg, ni mji wa kisasa wenye historia ya miaka 2,000, ambao unafahamika kama kitovu cha divai na pia umetambuliwa na Shirika la Elimu, Sayansi na Utamaduni la Umoja wa Mataifa (UNESCO) kama urithi wa dunia mwaka 1988.
Tangu mwaka 1395, hospitali ya Strasbourg imekuwa na uhisiano wa karibu na eneo la hifadhi ya divai: na kwa hali ya kawaida ni kwamba mtu hangeweza kuishi bila divai.
Kwa karibu miaka ya 600, wagonjwa wengi hospitalini walilipa gharama zao za hospitali kwa mashamba ya mizabibu - mizabibu ambayo ingepandwa kwa kipande hicho cha ardhi, ingetengenezwa mvinyo na kupelekwa katika hifadhi ya mizabibu.
Chanzo cha picha, (Melissa Banigan)
Hili lilikuwa jambo la kawaida Ufaransa kwasababu mizabibu ilikuwa njia moja ya kuletea hospitali pesa.
Watu kutoka maeneo mbalimbali ya Ufaransa walitembelea hospitali hizo kupokea tiba ya divai ambayo ilikuwa ni kama chupa mbili za mvinyo kwa siku kutibu magonjwa mbalimbali.
Thibaut Baldinger, msimamizi wa hifadhi ya divai amesema kwamba ameona uthibitisho wa kuwa divai ilitumika kama tiba tangu 1960 - na tiba hiyo iliendelea hadi ilipositishwa 1990.
Kwa mfano, chupa moja ya divai aina ya Châteauneuf-du-Pape, ingependekezwa kwa mtu aliyevimbiwa huku chupa ya mvinyo aina ya Côtes de Provence rosé, ilitumiwa kutibu uzito kupita kiasi.
Kiwango kikubwa cha kolesteroli ilikuwa ni glasi mbili tu za Bergerac.
Kwa ugonjwa wa malengelenge, wagonjwa wangeombwa kuoga kwa mvinyo wa Muscat de Frontignan.
Je vipi katika tatizo la ashiki?
Glasi sita za mvinyo aina ya Saint-Amour ilikuwa tiba tosha na pia divai hiyo hiyo ilisemekana kwamba inatibu magonjwa kadhaa ya wanawake.
Ingawa tiba ya kutumia mvinyo ilisitishwa miongo kadhaa iliyopita, bado eneo la hifadhi ya mvinyo ni muhimu sana katika historia ya utengenezaji divai Ufaransa kwa kuendeleza kuonesha baadhi ya mvinyo wa kale huku eneo hilo likiendelea kuingizia hospitali kipato.
Zaidi ya karne 20, hospitali hiyo iliuza mashamba ya mizabibu kufadhili miradi kadhaa ya hospitali ambayo ilihitaji angalizo la haraka.
Lakini hifadhi hiyo ililazimika kuachana na pipa lake kubwa la mwaloni la kukoleza divai baada ua Ufaransa kubadilisha sheria mwaka 1991.
Sheria hiyo ilikuwa inalenga kuzuia unywaji wa pombe.
Chanzo cha picha, Garden Photo World/Alamy
Hata hivyo mtangulizi wa Baldinger, Philippe Junger, alikuwa mtetezi mkuu wa hifadhi hiyo ya divai kwa kuunda shirika la kilimo ambalo limekuwa mtetezi wake na kushawishi wabunge umuhimu wa kuacha eneo hilo wazi kama njia moja ya kuendeleza urithi wa eneo.
Leo hii hifadhi hiyo inatengeneza chupa 140,000 za mvinyo wa Gewürztraminer, Klevener de Heiligenstein, Sylvaner na Riesling kwa mwaka kwa kutumia mizabibu iliyopandwa na washirika mbalimbali 26.
Mivinyo hiyo huwa ndani ya mapipa ya mwaloni ya kukoleza divai kwa miezi 6 hadi 10 kabla ya kufungashwa kwenye chupa na kuuzwa kwa umma.
Kuna baadhi ya mvinyo kwenye hifadhi ambayo haiuzwi. Mfano ni mvinyo wa kale uliobadilika rangi kwa sababu ya kutu unaofanana na damu iliyokauka ambao ulitengenezwa mwaka 1472.
Msimamizi wa hifadhi ya eneo la divai Baldinger, anasema mvinyo huu umeonjwa mara tatu tu: Mwaka 1576, mwaka 1718 wakati hospitali inajengwa tena baada ya kutokea kwa janga la moto na mwaka 1944 wakati wa Vita Kuu ya Pili ya Dunia, hifadhi hiyo ikiwa chini ya udhibiti wa Wanazi.
Ni wazi kwamba watu hawaruhusiwi hata kukaribia sana mvinyo huo zaidi ya msimamizi ambaye aliusongelea na kusemea:
""Unanukia vizuri,"". ""Pengine mtu anaweza kuuonja kidogo tu""
Chanzo cha picha, Andia/Alamy
Msimamizi Baldinger alitingisha kichwa chake na kusema kiwango cha pH cha mvinyo huo ni 2.28 - ishara kwamba una asidi sana kiasi cha kuweza kusababishisa matatizo ya tumbo.
Sio kwamba mvinyo wote kwenye mapipa ulitengenezwa mwaka 1472.
""Huwa tunaongeza mvinyo kila wakati unapoisha,"" Baldinger amesema. ""Mara nne kwa mwaka, kati ya lita 4 hadi 6 huongezwa kwa mvinyo halisi wa lita 400. Tulichagua mvinyo wa Riesling au wa Sylvander ambao umekuwa kwenye hifadhi kwa miaka mingi.""
""Mizabibu ya kwanza halisi iliyotumika kutengeneza divai hiyo kwa bahati mbaya haijulikani,"" Baldiner amesema. ""Kumekuwa na mabadiliko mengi katika kipindi cha miaka mingi tu, pamoja na kuchanganywa kwa mizabibu mingine shambani wakati wa ukuzaji.""
Lakini maneno hayo, hayangemzuia mwanahabari wa BBC kuonja mvinyo huo wa asili hata kama ingemaanisha kumsababishia matatizo ya tumbo na isitisho si kuna mvinyo ambao unasemekana kutibu tatizo kama hilo?
Hata hivyo kulikuwa na mivinyo mingine mingi kama vile wa Gewürztraminer ambao hadi mwaka 1990, glasi mbili tu zilisemekana kutumiwa kutibu maambukizi.
Na wakati wa kuondoka ulipowadia, mwanahabari wa BBC alijinunulia mvinyo aina ya Alsatian 'ambao ni tiba' kama zawadi kwa familia yake."
Virusi vya corona: wezi wavunja duka na kuiba whiskey baada ya pombe kupigwa marufuku afrika kusini - bbc news swahili,"Siku mbili baada ya Afrika Kusini kurejesha marufuku ya kununua pombe kupambana na kusambaa kwa virusi vya corona, wezi walivunja kwenye duka moja la vilevi mjini Cape town.
''Kimsingi wamechukua Whisky zote , Mark Kallend, mmiliki wa duka la vinywaji vya kilevi Liquor Bothasig, aliambia News 24 kuhusu tukio hilo mapema asubuhi siku ya Jumanne.
''Waling'oa lango la kuingilia kwa kutumia gari lao…wakafunga kamba kulizunguka kisha wakaling'oa. Kisha walirusha jiwe zito dirishani,'' alisema.
''Chupa za mvinyo na brandy hazikuguswa'', aliongeza.
Bwana Kallend amesema tukio hilo limeonesha jinsi watu walivyo katika hali ya kukata tama.
Katika hotuba yake siku ya Jumapili Rais Cyril Ramaphosa alisema kupigwa marufuku kwa pombe - hatua ya pili mwaka huu kutapunguza mzigo kwa mfumo wa afya nchini humo.
Zaidi ya 40% ya watu 40,000 wenye matatizo ya kiakili yaliyorekodiwa nchini humo katika kipindi cha juma moja yanahusiana na matumizi ya vilevi, jambo ambalo mfumo wa afya hauwezi kugharamia kwa sasa.
Linapokuja suala la virusi vya corona, Afrika Kusini ni nchi iliyoathirika zaidi barani Afrika ikiwa na wagonjwa zaidi ya 275,000.
Vifo vilivyotokana na Covid-19 pia vimeongezeka na kuwa zaidi ya 4,000 na serikali inakisia kuwa idadi inaweza kufikia 50,000 mwishoni mwa mwaka."
Virusi vya corona: muziki watumika kuonyesha matumaini na upendo - bbc news swahili,"Nesi mmoja raia wa Chile ambaye ni muuguzi wa wagonjwa wa corona ameamua kutumia muda wake wa ziada kuwapigia ala za muziki wagonjwa ambao ni mahututi  kwa kutumia violin.
Nesi huyo huwa anawaburudisha mara mbili kwa wiki, majira ya saa 12 jioni.
Damaris Silva anapiga muziki maarufu wa Latin ili kuonyesha upendo na matumaini.""Ninafanya hivi  kutoka moyoni"" anasema."
Virusi vya corona: dawa bandia zashehena afrika magharibi - bbc news swahili,"Chanzo cha picha, Getty Images
Uuzaji wa dawa bandia ni biashara inayoendelea kushamiri Afrika Magharibi, huku taasisi za sheria zikijitahidi kukabiliana na magenge ya uhalifu ya kigeni yenye kuhusishwa na biashara hiyo, ameandika Emma Hooper.
Ni nadra sana nchini Nigeria kuwa na mazungumzo kuhusu tatizo la dawa bandia bila kutaja janga lililosababishwa na dawa ya watoto ya kunywa ya 'My Pikin.'
Mwaka 2009, watoto 84 waliuawa kwa dawa iliyosemekana kutibu matatizo ya meno iliyokuwa imechanganywa na diethylene glycol, kiyeyusho kinachotengenezwa viwandani na hupatikana ndani ya kimiminika au maji maji yanayotumiwa kupunguza mgando.
Wafanyakazi wawili wa kampuni hiyo waliotengeneza dawa hiyo ya kunywa walipatikana na hatia.
'Dawa mbaya'
Bado utengenezaji au uuzaji dawa bandia unaendelea sana Nigeria.
""Suala hilo ni miongoni mwa yaliyokuwa gumzo,"" Dkt Alero Roberts amesema, na kuongeza: ""Tumekuwa na matatizo kadhaa.""
Dkt. Roberts, mhariri mwandamizi katika chuo cha hospitali cha Lago, ana bahati kwasababu hospitali hiyo ina mfumo mzuri wa uagizaji dawa na haina tatizo la dawa bandia, ingawa wanakutana na wagonjwa ambao wametumia dawa bandia.
Chanzo cha picha, Getty Images
Ana hofia kwamba usambaaji wa dawa bandia huenda ukaongezeka nchini Nigeria kwasababu ya athari ya ugonjwa wa Covid-19.
""Aidha, kuna uwezekano mkubwa wa upungufu wa dawa za saratani, ,"" Dkt. Roberts amesema.
Maduka ya kuuza dawa hospitalini yakiwa na upugufu, wagonjwa watanunua dawa kwengineko hata kutoka maduka ambayo hayajaidhinishwa na mamlaka.
Na hawaitaji kwenda mbali, nje tu ya dirisha la hospitali yake, Dkt Roberts anaona wauzaji wa vitu viwili 'dawa na majeneza'.
Wachuuzi wa dawa ni jambo la kawaida Afrika Magharibi - ambapo nchi nyingi eneo hilo, uuzaji wa dawa ni kibiashara zaidi kuliko taaluma.
Ukosefu wa usimamizi wa mamlaka ni moja ya sababu eneo hilo lina shuhudia uhalifu mwingi katika biashara ya uuzaji wa dawa bandia. Na Afrika Magharibi hii ni biashara kubwa.
Siku za hivi karibuni, wahalifu wamefanya Idara ya Haki Miliki katika kitengo cha huduma kwa wateja kinachosimamiwa na Mohammed Babandede, kuwa na shughuli nyingi wakati ambapo janga la corona limetengeneza mwanya wa biashara ya dawa bandia kuongezeka.
""Inaogopesha sana,"" anasema, na kuongeza kwamba kwa kipindi cha wiki moja, zaidi ya dawa milioni 30 bandia zimekamatwa.
Anaelezea kwamba mamlaka nchini India imetoa kikosi chao cha ujasusi kwa meli iliyokuwa inaelekea bandari ya kisiwa cha Tin Can mjini Lagos, mji mkuu wa manunuzi.
Shehena hiyo ilijumuisha dawa nyingi tu bandia za dexamethasone - dawa inayoaminika kutibu dalili kali za ugonjwa wa Covid-19.
Wiki hiyo hiyo, idara hiyo ilikamta dawa bandia za tramadol, 920,000 katika bandari ya Lagos ambazo baadhi yao zilikuwa zimetoka India mji wa Mumbai.
Kuna uwezekano mkubwa dawa hizo zilikuwa zinapelekwa katika masoko ya kaskazini wa Nigeria ambako matumizi mabaya ya dawa ni jambo la kawaida.
Bwana Mohammed amesema kwamba kukamatwa kwa washukiwa halikuwa jambo rahisi kwasababu mara nyingi shehena hizo huwa zimesafirishwa kwa anwani bandia zilikotoka na zinakoelekea - hiyo inamaanisha kwamba mamlaka haiwezi kutambua chanzo chake.
Nchini Nigeria ambapo watu wamekatwa, mara nyingi mitandao hiyo huwa na nguvu kiasi kwamba ni nadra sana wahusika kushitakiwa - mawakili wazuri ndio wanaosimamia kesi hizo wakitafuta washukiwa kuachiliwa kwa dhamana au wakitafuta namna kesi hizo zinavyoweza kuahirishwa kwa miaka mingi.
Adebayo Alonge anafahamu fika jinsi makundi haya yalivyo hatari. Yeye wenyewe akiwa mwathiriwa wa dawa bandia, Bwana Alonge alinunua dawa ya salbutamol mwaka 2003 kutoka duka la kuuza dawa huko Ibadan kusini magharibi.
Chanzo cha picha, AFP
Dawa hizo zilikuwa zimebandikwa vibandiko vyenye majina bandia na zilikuwa zimechanganya na dawa aina ya diazepam inayotumika kwa matumizi kadhaa kama vile kupoteza fahamu kabla ya mgonjwa kufanyiwa oparesheni, ambayo ilimsababishia yeye kupoteza fahamu kabisa kwa wiki tatu.
Kile alichopitia kilimfanya kuanzisha kampuni ya RxAll, ambayo inatumia teknolojia kubaini ubora wa dawa aliyopendekezewa mgonjwa.
Mwaka jana alianza kupokea vitisho vya kuuawa kwa kazi yake anayofanya.
""Hatutaacha kufanya tunachofanya - nilishawahi kufa tayari, na hivyo basi siogopi kufa tena,"" alisema.
Katika maghala madogo madogo yaliyopo sehemu mbalimbali za miji ya nchi za Afrika Magharibi, kuna watu waliojificha humo ambao biashara yao ni kufungasha tena dawa.
Pia huenda ikawa miongoni mwa shuhuli zao ni kubadilisha tarehe sahihi ya bidhaa kuharibika au kutengeneza bidhaa kuanzia mwanzo licha ya kwamba mhusika hana taalamu stahiki.
Chanzo cha picha, Getty Images
Wakati mwingine, maghala hayo huvamiwa na mamlaka na bidhaa kuharibiwa lakini mitandao iliyopo ya makundi hayo na jinsi wanavyoendesha shughuli zao, inaaanisha haitachukua muda mrefu kuanza tena shughuli zao kwengineko.
Mbinu zinazotumiwa na wanahalifu zinazidi kuchanganya.
""Wanaendelea kuwa na busara katika ubunifu wao, ukizuia njia moja wanayotumia, bila shaka watatafuta njia mbadala. Hii ndio sababu hili limekuwa tatizo kubwa Afrika Magharibi na Nigeria kwa ujumla,"" jambo linalompa wasiwasi Bwana Mohammed.
Shirika la Umoja wa Mataifa linaloshughulikia Dawa za Kulevya na Uhalifu na Mashirika baina ya serikali Duniani limetenga idara maalum kusaidia majimbo ya eneo kukabiliana mitandao ya uhalifu.
Bob Van den Berghe, mtaalamu wa sheria ambaye ambaye yuko kwenye idara hiyo, amesema kwamba kilogramu 81 za dawa katika shehena lililoandikwa jina la 'makasha ya misaada ya kibinadamu' ilinaswa katika bandari ya Afrika Magharibi mapema mwaka huu.
Shehena hiyo ilikuwa inatoka Ufaransa lakini maafisa wamebaini dawa bandia katika makontena yanayotoka nchi mbalimbali ikiwemo Brazil na Uswizi, amesema.
Idara hiyo iliripoti kwamba kiwango kikubwa cha dawa zilizonaswa ilikuwa katika bandari za mji wa Lomé huko Togo na Cotonou huko Benin.
Kontena ambazo hupita uchunguzi wa bandarini kufunguliwa na kusambazwa kwa kiwango kidogo kidogo katika nchi za Burkina Faso, Ghana, Ivory Coast, na maeneo mengine ya mashariki mwa Nigeria, utafiti umeonesha.
Chanzo cha picha, Getty Images
""Tunaimarisha oparesheni yetu, tukiangazia zaidi maeneo ya mpakani kukabiliana na uhalifu huu,"" Bwana Van den Berghe amesema.
Huku vifo 116,000 vikikadiriwa kutokea kila mwaka ambavyo chanzo chake ni dawa bandia za ugonjwa wa malaria katika eneo la jangwa la Sahara pekee, oparesheni hizi  huenda ikawa suala la uhai au kifo.
Hata hivyo, wataalamu wanaonya kwamba ikiwa vita hivi dhidi ya dawa bandia ni vipate ushindi, juhudi zaidi zinastahili kufanywa kuhakikisha huduma bora ya afya inapatikana kwa wote.
""Bila shaka mapungufu ya mifumo ya afya kulikojitokeza baada ya kutokea kwa ugonjwa wa Covid-19, kutafanya serikali kuweka kipaumbele kuhakikisha kila raia anapata dawa salama na kwa gharama nafuu"", amesema Dkt Gernot Klantschnig, mhariri mwandamizi katika somo la Uhalifu wa Kimataifa chuo kikuu cha Bristol Uingereza."
Virusi vya corona: rais andry rajoelina wa madagascar atangaza vifo vya wabunge 2 huku wengine 25 wakiambukizwa corona - bbc news swahili,"Wabunge wawili nchini Madagascar wamefariki kutokana na virusi vya corona huku wabunge wengine 25 wakiambukizwa virusi hivyo tangu kisa cha kwanza kilipothibitishwa  katika kisiwa hicho mnamo mwezi Machi , kulingana na rais wa taifa hilo Andry Rajoelina.
Madagascar imeripoti wagonjwa 5,080 waliothibitishwa kuambukizwa tangu wakati huo na vifo 37 kulingana na takwimu za serikali.
Kulinganaa na chombo cha habari cha Reuters hali ya dharura ya kiafya imetangazwa nchini humo tangu mwezi Machi, na mamlaka iliweka amri ya kutotoka nje katika mji mkuu na viungani mwake ili kuzuia kusambaa kwa virusi hivyo.
''Naibu mmoja alifariki. Seneta mmoja pia alifariki. Baada ya kufanyiwa vipimo wabunge 11 walikutwa na corona.  Katika bunge la seneti watu 14 wakiwemo maafisa na mawakala wa viongozi hao walipatikana na virusi hivyo'', Rajoelina alisema wakati wa kipindi cha mazungumzo katika runinga siku ya jumapili.
Hakusema ni lini wabunge hao walifariki , na hakuwataja.
Rajoleina pia alisema kwamba yeye na familia yake wamekuwa wakinywa dawa ya mitishamba ya Covid Organics  inayodaiwa kutibu virusi hivyo ambayo ilizinduliwa mwezi Aprili, licha ya onyo  kutoka kwa shirika la Afya duniani kwamba haijaidhinishwa kutumika.
Ni kweli kwamba nimewasiliana na walioambukizwa . Nimeingia katika mahospitali yanayowatibu wagonjwa wa corona. Niko salama'', alisema.
Sina virusi vya corona hata kidogo. Sina dalili. Namshukuru Mungu. Nafuata maagizo niliojiwekea, lakini zaidi ya yote mimi na wapenzi wangu  mke wangu na watoto wangu, tunakunywa na kufuata maagizo ya dawa yetu ya mitishamba''"
Virusi vya corona: who yasema mataifa yanachukua mkondo hatari - bbc news swahili,"Chanzo cha picha, Getty Images
Janga la corona litakuwa ''baya na baya zaidi'' ikiwa serikali zitashindwa kuchukua hatua madhubuti, Shirika la afya duniani (WHO) limetahadharisha.
Mkuu wa shirika hilo Dkt Tedros Adhanom Ghebreyesus amesema ''nchi nyingi sana (zilikua) zikielekea kwenye njia isiyo sahihi.''
''Idadi ya watu walioambukizwa ilikuwa ikiongezeka kwenye maeneo ambayo masharti yalikuwa hayafuatwi'', aliongeza.
Amerika kwa sasa imekuwa kitovu cha janga.
Marekani imeshuhudia ongezeko la maambukizi wakati kukiwa na mvutano kati ya wataalamu wa afya na Rais Donald Trump.
Marekani, nchi iliyoathirika zaidi duniani, ina watu zaidi ya milioni 3.3 walioathirika na vifo zaidi ya 135,000 kwa mujibu wa Chuo cha Johns Hopkins.
Katika mkutano wa siku ya Jumatatu , Dkt Tedros amesema ''ujumbe mchanganyiko kutoka kwa  viongozi'' umekuwa ukishusha uaminifu wa Umma katika jitihada za kudhibiti janga la virusi vya corona.
''Virusi vinaendelea kuwa adui wa kwanza wa watu, lakini hatua za serikali nyingi na watu hazioneshi hilo,'' alisema.
Dkt Tedros amesema kuwa hatua kama vile ya kukaa mbali na mwingine, kunawa mikono na kuvaa barakoa katika mazingira yanayolazimu kufanya hivyo zilipaswa kuzingatiwa kwa kiasi kikubwa, akitahadharisha kuwa kutakuwa na ''hakuna kurejea kwenye maisha ya zamani siku za usoni''.
''Ikiwa vitu vya msingi havifuatwi, kuna njia moja janga hili litaelekea,'' dkt aliongeza: ''hali itakuwa mbaya na mbaya sana.''
Dkt Mike Ryan mkurugenzi wa dharura ndani ya WHO, amesema kuwa kulegeza masharti ya kutotoka nje katika nchi za Amerika na kufungua baadhi ya maeneo kumesababisha maambukizi kwa kiasi kikubwa''.
Amerika ya Kusini imethibitisha kuwa zaidi ya watu 145,000 wamepoteza maisha kutokana na virusi vya corona, ingawa idadi inaaminika kuwa zaidi kwa sababu ya upimaji usio thabiti.
Nusu ya idadi ya vifo hivyo ni kutoka Brazil, ambako Rais Jair Bolsonaro amekwenda kinyume na masharti ya kupambana na kusambaa kwa virusi.
Dkt Ryan amesema kufunga miji mikubwa kungekuwa na athari kubwa za kiuchumi, lakini marufuku ya kutotoka nje katika baadhi ya maeneo inaweza kuwa muhimu ili kudhibiti kusambaa kwa virusi.
Ametaka serikali kuweka mipango ''madhubuti'', akiongeza : ''Raia wanapaswa kuelewa, na inapaswa kuwa rahisi kufuata masharti yanayowekwa.''
''Tunapaswa kujifunza kuishi na virusi,'' alisema Dkt Ryan, akitahadharisha kuwa matarajio kuwa virusi vinaweza kuondoshwa, au chanjo  kuwa tayari, ndani ya miezi kadhaa ''hakuna uhalisia''.
Amesema kuwa haijajulikana bado kama kupona ugonjwa wa Covid-19 kutasababisha kuwa na kinga, au kama ni hivyo, ni kwa muda gani kinga hiyo itakuwepo mwilini.
Utafiti uliotolewa siku ya Jumatatu na wanasayansi katika Chuo cha kings jijini London umesema kuwa kinga dhidi ya virusi inaweza isiwe ya muda mrefu.
Wanasayansi katika chuo hicho walifanyia utafiti watu 98 ili kuelewa namna gani mwili hupambana na virusi , na kwa muda gani kinga hii huwepo ndani ya majuma kadhaa na miezi baada ya kupona ugonjwa wa Covid-19."
"Virusi vya corona: je, wanafunzi wapo salama dhidi ya corona? - bbc news swahili","Kufuatia kulegezwa kwa marufuku za kutotoka nje kuzuia maambukizi ya corona,  shule katika maeneo mbalimbali duniani zimeanza kufunguliwa.Lakini je, usalama wa watoto dhidi ya maambukizi upo?"
Saratani ya matiti: mwanamke zimbabwe apigania mashine itengenezwe ili asikatwe matiti - bbc news swahili,"Chanzo cha picha, Tendayi Gwata
Mwanamke wa miaka, 44, nchini Zimbabwe, Tendayi Gwata, inakabiliwa na tishio la kukatwa matiti baada ya matibabu yake ya saratani kukatizwa ghafla.
Hiyo ni baada ya mashine moja pekee ya tiba ya saratani ya njia ya miale ya 'radiotherapy' katika  mji mkuu wa Harare, kuharibika.
Bi. Gwata ambaye ni mtaalamu wa masuala ya mauzo tayari amepoteza nywele zake kichwani wakati akifanyiwa tiba ya chemotherapy.
Sasa ameambiwa huenda akakatwa matiti kwa sababu mashine imeharibika.
Sekta ya afya nchini Zimbabwe imeathiriwa pakubwa na kuzorota kwa uchumi ambako kumechangiwa na kuongezeka kwa mfumko wa bei kwa hadi aslimia 785 na uhaba wa fedha.
Mdororo wa kiuchumi umekuwa mbaya zaidi kutokana na mlipuko wa virusi vya corona.
Bi. Gwata amemsimulia hali yake mwandishi wa BBC Clare Spencer.
Mwezi Julai 2019 nilihisi maumivu kwenye titi langu nikaamua kwenda kumuona daktari mjini Harare ambapo nilifanyiwa uchunguzi wa kimatibabu.
Matokeo ya uchunguzi huo yalibaini naugua saratani ya matiti ambayo imesambaa hadi chini ya kwapa langu.
Chanzo cha picha, Tendayi Gwata
Nilisafiri nchini Afrika Kusini kwa matibabu yaliyojumuisha kuondolewa kwa uvimbe kwenye titi langu.
Niliporudi nyumbani Harare, nikaanza tiba ya radiotherapy ili kuzuia uvumbi usirejee tena.
Wakati tulipoenda kuulizia tiba hiyo, tulifahamishwa ni mashine moja tu ndio inafanya kazi kote mjini Harare na  inapatikana katika hospitali ya kibinafsi ya Oncocare.
Nilikuwa nimepiga hatua kubwa katika matibabu yangu - tayari nilikuwa nimefanyiwa tiba hiyo mara 21 kati ya 30 nilizohitaji kufanyiwa.
Nilikuwa njiani kuelekea kwa tiba yangu ya 22 wakati nilipopigiwa simu kufahamishwa nikatize safari kwa sababu mashine imeharibika.
Ilikuwa Aprili 21. Wiki ya kwanza ikapita. Mwezi ukapita. Na mpaka sasa sina hakika ni lini mashine hiyo itarekebishwa.

Youlie on a table
Machinedirects beams of radiation at the cancer
Youneed to stay as still as possible
Treatment usually lasts for only a few minutes
Itis completely painless
Youcan usually go home soon after it has finished
Daktari wangu sasa amenishauri nianze kutafakari uwezekano wa kufanyiwa upasuaji wa kukatwa ziwa langu.
Nilijizuia sana kutolia.
Nimejizatiti sana kuishi na hali yangu ya afya na kuchukulia ugonjwa huu kama changamoto za kawaida za maisha na kuwa na matumaini nikisema: ""Nitanusurika kifo kutokana na ugonjwa huu,"" inasikitisha juhudi zote hizi zinaishia mimi kufikia kiwango cha kukatwa titi kwa sababu hakuna mtu wa kutengezeza mashine ambayo ingeniepusha na oparesheni hiyo.
Kusema kweli nilijihisi kuangua kilio lakini ghadhabu yangu ilinielekeza katika mtandao wa kijamii wa Twitter ambako niliangazia hali inayonikabili na changamoto ninayopitia.
Mkala hii imebeba madhui yaliyotoka kwenye mitandao ya kijamii. Tunaomba ruhusa yako kabla kitu chochote hakija pakiwa, sababu wanaweza wakawa wanatumia Cookies na tekinolojia nyingine. Unaweza ukasoma sera sera ya kutumia cookies katika mitandao ya kijamii kabla ya kukubali. Kutazama maudhui haya chagua accept and continue
Mwisho wa Twitter ujumbe, 1
Haipatikani tena
Pia nilianza kujifunza mambo mengi kuhusu aina ya tiba ya saratani inayofahamika kama radiotherapy.
Lakini kila nilivyoendelea kusoma nilipatana na maelezo yalioangazia hatari ya kukosa aina hiyo ya tiba baada ya siku mbili.
Katika utafiti niliokuwa nafanya mitandaoni, sikupata matokeo ya uchunguzi wowote unaoangazia hatari ya kukosa radiotherapy kwa miezi miwili ama mitatu.
Hata ni vigumu kupata matokeo ya uchunguzi kama huo kwa sabau mashine ya tiba muhimu kama hii haiwezi kuachwa ikiwa na hitilafu kwa muda mrefu hivyo.
Chanzo cha picha, Tendayi Gwata
Nilipomsimulia mwandishi wa BBC masaibu yangu katika mahojiano ya kipekee nilipokea simu kutoka kwa watu kadhaa wakinuuliza: ""Tunaweza kukusaidiaje? Tukusaidi vipi?""
Niliwaelezea kuwa nimeshindwa kuwasiliana na mtu ambaye anaweza kunipatia majibu na ambaye pia anaweza kunielezea hatua itakayofuata.
Kwa hivyo, mmoja wa marafiki zangu tuliyesoma pamoja shule ya upili amenipa nambari ya simu ya mkuu wa bodi ya matibabu ambaye hatimaye aliniunganisha na Ernest Manyawo, Afisa Mkuu Mtendaji wa Hospitali kuu ya umma Harare, Parirenyatwa.
Hapo ndipo niligundua ukubwa wa tatizo hili. Aliniambia kwamba kuna watu 500 ambao kwa sasa wapo nyumbani kwa sababu mashine za tiba ya saratani zimeharibika.
Sio mimi pekee yangu. Na Sio watu wachache wanaokabiliwa na changamoto kama yangu bali ni mamia ya watu, kwa kweli hili ni jambo la kuhuzunisha sana. Ghadhabu yangu inatokea hapo.
Kutokana na hali niliopitia mimi binafsi nafahamu fika changamoto inayotokana na safari ya kutafuta tiba ya saratani kutafuta fedha ya kuanzia matibabu, upasuaji hadi kuchangisha fedha za kuendeleza matibabu.
Huu ni mzigo mkubwa kwa familia na inavuja moyo kwamba baada ya mahangaiko yote hayo mgonjwa anakosa matibabu kwasababu mashine imeharibika.

Canceris in a large area of breast or has spread   throughout
Breast is full of pre-cancerous cells
Usually requiresremoving most of breast tissue and skin, and nipple
Mwanzoni nilipokuwa natafuta sehemu ya kuendeleza tiba yangu baada ya kurejea nchini kutoka Afrika Kusini nilielekezwa, Parirenyatwa na wala sikupewa hospital nyingine mbadala.
Baadaye nilifahamishwa kuwa wana mashine tatu lakini zote zimeharibika tangu mwaka mwaka 2019 hazijafanya kazi.
Bw. Manyawo aliniambia kuwa wamepokea vifaa vya kutengeneza mashine hizo mwezi Februari.
Mashine hizi zinagharimu kati ya dola milioni moja sawa na (£795,000). Masharti ya kutoka kwa kampuni iliyonunuliwa ni kwamba watakaotengeneza ikiharibika ni wahandisi wao pekee.
Lakini wahandisi wako Afrika Kusini.
Bw. Manyawo hakunieleza kwa nini imewachukua miezi sita kupata vifaa vya kutengeneza mashine  na hiyo ndio sababu wahandisi hawakufika kuzitengeneza punde tu baada ya kuwasili.
Kisha Machi 23, kabla ya wahandisi kuwasili, Zimbabwe ikafunga mipaka yake katika juhudi za kudhibiti kuenea kwa maambukizi ya virusi vya corona.
Sasa nimefahamishwa kuwa wahandisi hao wamekatiwa tiketi lakini ndege inasubiri idhini ya Wizara ya Afya.
Chanzo cha picha, Getty Images
Kwa sasa tumesalia na kizungumkuti hicho. Nasononeka moyoni mwangu. Sipati usingizi. Naamka katikati ya usingizi usiku.
Lakini najaribu kupata lepe la usingizi kwa sababu ugonjwa wa saratani umenipa funzo moja maishani - kwamba nisiwe na hofu katika kila hatua ya safari ya tiba kwani ni safari ndefu.
Ama utatumia maisha yako yote kuwa na wasiwasi na hivyo sio vizuri kwa afya yako.
Pia unaweza kufahamu zaidi kuhusu tiba ya saratani wakati wa janga la corona:"
Zindzi mandela: mwana wa kike wa nelson mandela aaga dunia - bbc news swahili,"Chanzo cha picha, AFP PHOTO / NELSON MANDELA FOUNDATION
Zindzi Mandela, mwana wa rais wa zamani wa Afrika Kusini Nelson Mandela na Winnie Madikizela - Mandela, amefariki kulingana na chombo cha habari cha taifa hilo SABC.
Zindzi amefariki mjini Johannesburg  mapema Jumatatu akiwa na umri wa miaka 59.
Kifo chake kimethibitishwa na chanzo kimoja cha familia, kimesema chombo cha habari cha SABC.
Alikuwa balozi wa Afrika Kusini nchini Denmark. Amewaacha watoto wanne na mumewe.
Mwanamke huyo alikuwa mwanarakati wa kisiasa  na ni  miongoni mwa wale waliopigana dhidi ya uongozi wa ubaguzi wa rangi nchini humo.
Alianza kuhudumu kama balozi wa Denmark mwaka 2015.
Alikua mwana wa sita wa Nelson Mandela na wa pili kati yake na Winnie Madikizela Mandela.
Wakati alipokuwa na umri wa mwaka mmoja na miezi sita  babake, alifungwa jela. Mamake pia alifungwa mara kwa mara wakati huo.
Mwaka 1977 Madikizela Mandela alipelekwa katika eneo la Brandfort, katika jimbo  la Orange Free State na Zindzi aliandamana naye.
Baadaye alielekea nchini Swaziland  na alipokamilisha shule ya upili, alijiungana na Chuo kikuu cha Cape Town  kwa shahada ya sheria.
Yeye na dadake walianza kuwa wazungumzaji wa wazazi wao waliokuwa wakihudumia kifungo jela.
Chanzo cha picha, Getty Images
Mwaka 1985, aliofuzu . Zindzi  alichaguliwa kusoma taarifa ya babake ya kukataa kutoka jela baada ya aliyekuwa rais wa taifa hilo PW Botha  kumtaka kutoka jela bila masharti.
Wakati babake Nelson Mandela alipotoka jela 1990, mazungumzo yalianza  kati ya chama cha ANC  na utawala uliokuwepo kufutilia mbali mfumo wa ubaguzi wa rangi.
Huku Afya ya aliekuwa rais wa ANC ikizorota , Mandela alichaguliwa  kama raia mpya wa Chama cha ANC  na mgombea wa urais nchini Afrika kusini katika uchaguzi wa 1994.
Baada ya Mandela kuchaguliwa rais  na kumpatia talaka mkewe Winnie 1996, Zindzi alichaguliwa kuandamana na babake katika sherehe ya kumuapisha."
Virusi vya corona: florida imerekodi idadi kubwa ya maaambukizi ya covid-19 ndani ya saa 24 - bbc news swahili,"Chanzo cha picha, Getty Images
Jimbo la Florida limerekodi wagonjwa wapya 15,299 ndani ya saa 24-ikiwa ni robo ya idadi yote ya maambukizi ya kila siku nchini Marekani.
Jimbo hilo, lenye 7% pekee ya watu wote nchini Marekani, limepita rekodi iliyokuwa ikishikiliwa na California.
Florida, ambayo ilianza kuondoa masharti yaliowekwa ili kudhibiti maambukizi ya corona mwezi Mei, imeonekana kuwa hatarini kwa sababu ya shughuli za utalii na idadi ya wazee.
Florida pia imerekodi vifo 45 zaidi. Jimbo hilo linaweza kuwa katika nafasi ya nne duniani kwa idadi kubwa ya wagonjwa wapya  kama ingekuwa nchi, kwa mujibu wa uchambuzi wa Reuters.
Zaidi ya hospitali 40 jimboni Florida zimesema kuwa vitengo vyao vya huduma kwa wagonjwa mahututi vimejaa.
Chanzo cha picha, EPA
Idadi hii mpya ilitolewa siku moja baada ya kufunguliwa kwa eneo la kitalii la Walt Disney World huko Orlando, jimboni Florida, huku kukiwa na masharti ya kuhakikisha usalama wa kuvaa barakoa na matumizi ya vitakasa mikono.
Idadi ya maambukizi jimboni humo imeendelea kupanda ingawa Gavana Ron DeSantis wa chama cha Republican ameamuru kufungwa tena kwa vilabu vya pombe mwezi uliopita.
Mshauri wa juu wa Ikulu ya Marekani wa kikosikazi kinachoratibu mapambano dhidi ya virusi vya corona, Dkt Anthony Fauci, alikosoa kitendo cha kulegezwa kwa masharti ya kutotoka nje katika jimbo hilo, akisema kuwa data za maambukizi haziendani na hatua hiyo.
Bwana DeSantis pia amekataa suala la uvaaji barakoa kuwa la lazima.
Suala la barakoa limekuwa la kisiasa nchini Marekani, huku upinzani ukisema kuwa ni kuingilia uhuru wa mtu mmoja mmoja.
Kumekuwa na maandamano dhidi ya amri ya uvaaji barakoa na hatua nyingine za kupambana na Covid-19 katika majimbo kadhaa.
Lakini siku ya Jumamosi, Rais Donald Trump alionekana akiwa amevaa barakoa hadharani  kwa mara ya kwanza baada ya awali akionesha mashaka kuhusu umuhimu wa matumizi yake.
Alikuwa akitembelea hospitali ya kijeshi ya Walter Reed nje ya jiji la Washington, ambapo alikutana na wanajeshi waliojeruhiwa na wafanyakazi wa huduma za afya."
Virusi vya corona: mapambano ya kuthibitisha uwepo wa covid-19 - bbc news swahili,"Kesi za virusi vya corona zikiwa zinaongezeka barani Afrika lakini baadhi ya nchi, watu hawaani kama janga hili la corona lipo kweli."
Burundi: jinsi charlotte na gabin walivyooana hospitalini - bbc news swahili,"Ukiulizwa  uelezee ni mambo gani ambayo hufanyika hospitalini, bila shaka harusi haitakua miongoni mwa mambo utakayoyataja, ila mambo yalikua tofauti kwa wapenzi  hawa wa Burundi.
Charlotte Mukantwari na Gabin Ndayizigiye ni wakazi wa wilaya ya Kirundo Kaskazini mwa Burundi, kwao hakuna jambo ambalo lingewazuia kufunga pingu za maisha hata kama ni hospitalini.
Baada ya bwana harusi mtarajiwa  Gabin kupata ajali mwanzoni mwa wiki  iliyopita ambapo walikua wamepanga harusi yao ifanyike, alijiuliza mengi.
""Baada ya kupata ajali… niliwaza  kwamba: 'Ni shetani ambaye hataki nioe?' Nilikuwa nafahamu fika kwamba siku ya tarehe  nne mwezi wa saba  ni siku yangu muhimu maishani,..tuliindaa pamoja nae, lazima harusi ifanyike""., aliiambia BBC.
""Tusingeoana ningehisi kama Mungu amenitupa"".
Kwa upande wake bibi harusi pia anasema kuwa asingeweza kuahirisha harusi.
""Kwa jinsi nimpendavyo, kusema ukweli nilisema hata kama kuna tatizo la ajali limetokea nilihisi hakuna kitu kinachoweza kuahirisha harusi yetu "".
Wakati wa ndoa yao ya hospitalini Charlotte aliapa kumpenda mume wake Gabin daima, awe mgonjwa au mwenye afya …na wakati wa shida na raha.
Gabin nae aliapa  kuishi nae wakati wa shida na raha, awe mwenye afya au awe mgonjwa.

Gabin aliiambia BBC kuwa yeye na mpenzi wake Charlotte wamekua wapenzi kwa muda mrefu na kwamba walikua wameahidi kuishi kama mume na mke hadi kifo kiwatenganishe.
Siku tatu kabla ya siku yao muhimu Gabin, aligongwa na gari na matokeo yake mguu wake ukavunjika.
""Nilipopata  fahamu nilijipata  nikiwa nimelala kwenye mfereji wa maji machafu, huku mguu wangu umevimba, waliokua wananiuguza waliogopa hata kumwambia   Charlotte yaliyonisibu…waliogopa kumwambia kuwa niliumia sana, lakini baadae wakamwambia, akaja kuniangalia hospitalini  mara moja"".
Chanzo cha picha, BBC
Charlotte anasema kuwa alikuwa akimpigia simu mara kwa mara kumjulia hali na kumuuliza iwapo amefika nyumbani, simu ilikua inaita lakini Gabin hakuijibu.
Alipopata taarifa alijiunga na wauguzi na kumuuguza mpenzi wake, aliiambia BBC.
Gabin anasema alikuwa anadhani kwamba harusi yao huenda isifanyike, lakini alishangazwa sana na maneno ya Charlotte aliyomwambia akiwa katika kitanda cha hospitali.
"" Charlotte alikuwa ananitazama kitandani, anautazama mguu wangu uliovunjika , lakini aliendelea kunipa moyo na kuniambia …''hivi tukibahatika Mungu akakupa nafuu mpango wetu wa harusi si unaweza kuendelea ?""
Aliniuliza tu hivyo tukiwa peke yetu wawili ikanishangaza sana, wakati wasichana wengine anaweza kuona umepata ulemavu hivyo anaona hapaswi hata kuwa kando yako!"",  anasema Gabin.
Chanzo cha picha, BBC
Baadae  Gabin aliwasilisha pendekezo hilo kwa padre mkuu wa parokia (Paroko) yao ya Kirundo, akamuelezea kuhusu ajali aliyopata  pamoja na nia yake ya kuoana na mpenzi wake Charlotte.
Padre alikubali ombi lake na akamwambia kuwa sheria za Kanisa Katoliki zinaruhusu …wanaweza kuoana hospitalini.
Basi uongozi wa hospitali uliandaa chumba  ambacho wawili hao walifunga pingu zao za maisha, wakawaandalia na kiti cha wagonjwa cha  magurudumu ili kumuwezesha kuondoka kitandani katika wodi alikokuwa amelazwa.
Gabin anasema ilikuwa ni kama ndoto kwake na kwa watu walio waliokua palke hospitali kushuhudia harusi yake ikifanyika katika mazingira ya hospitali.
Chanzo cha picha, BBC
Ingawa padre alikuwa amewaficha muda halisi wa kuwafungisha ndoa, ili kuepusha umati wa watu kuhudhuria harusi hiyo ya kipekee, hilo halikuzuwia umati wa watu kufika hospitalini kushuhudia harusi yao.
""...Sikukuu yetu ikafana, wakatupa baraka, tukavalishana pete, tukarudi tena wodini kwangu, nikaendelea kulazwa "".
Charlotte anasema siku Bwana yake Gabin atakapopona watamshukuru  Mungu sana, lakini akasema hawatafanya tena harusi nyingine kwasababu hawawezi kufanya harusi mara mbili.
Lakini Bwana yake Gabin, anapanga kufanya sherehe ya kifamilia siku watakapopata mtoto na kumfanyia sherehe ya ubatizo.
Anasema: ""... Tutakumbushana yote, iwe sherehe kubwa ya kupendeza na familia zote tukiwa pamoja wenye afya""."
Amiba: tahadhari yatolewa marekani baada ya kubainika kwa ugonjwa usio wa kawaida - bbc news swahili,"Chanzo cha picha, Science Photo Library
Ugonjwa wa amiba unaoathiri ubongo umethibitishwa huko Florida, kwa mujibu wa maafisa wa afya wa jimbo hilo la Marekani.
Idara ya Afya Florida imesema kwamba mtu mmoja huko kaunti ya Hillsborough amepata maambukizi ya ugonjwa wa 'Naegleria fowleri' kwa kiingereza.
Maambukizi hayo ya amiba yanapoingia kwenye ubongo kupitia maji machafu yanayoingia kwa njia ya pua kawaida husababisha kifo.
Idara ya Afya haikusema maambukizi hayo yamepatikana wapi au hali ya mgonjwa.
Pia ugonjwa huu wa maambukizi ya kimelea ya amiba hauwezi kusambazwa kutoka kwa mtu mmoja hadi mwingine.
Maambukizi yamebainika katika majimbo ya kusini mwa Marekani na ni nadra sana kujitokeza huko Florida ambapo maambukizi 37 pekee ndio ambayo yamewahi kuripotiwa tangu 1962.
Maafisa wa Afya waliwataka wenyeji kuepuka kugusisha pua kwenye maji yanayotoka mferejini moja kwa moja au kupitia vyanzo vyingine.
Vyanzo hivyo ni pamoja na maji ya mtoni, kwenye ziwa, mifereji na vidimbwi ambapo maambukizi yana hatari zaidi ya kutokea msimu wa joto, Julai, Agosti na Septemba.
Chanzo cha picha, Getty Images
Waliopata maambukizi ya ugonjwa huu wa amiba wa 'Naegleria fowleri 'wana dalili za homa, kuhisi kuzinguzungu na kuhisi kutapika pamoja na shingo kukakamaa na kuumwa kichwa.
Wengi wao hufa ndani ya wiki mo
Wizaya ya Afya imetaka watu wenye dalili kama hizo kufika kwenye kituo cha afya mapema iwezekanavyo kwa sababu ugonjwa huo unaonekana kudhohofisha mtu haraka.
""Ugonjwa huu ni nadra na mikakati ya kuuzuia kutasaidia watu kuwa salama msimu wa joto,"" wizara ya afya imesema.
Maambukizi ya ugonjwa wa Naegleria fowleri ni nadra sana Marekani kulingana na Kituo cha Kudhibiti Magonjwa na Kuzuia Maambukizi Marekani (CDC).
Lakini kati ya 2009 na 2018, maambukizi 34 yaliripotiwa nchini humo huku kati ya idadi hiyo, watu 30 inasemekana waliambukizwa kupitia maji.
Pia unaweza kutazama:"
Virusi vya corona: hatimaye trump avaa barakoa - bbc news swahili,"Chanzo cha picha, Reuters
Rais wa Marekani  Donald Trump amevaa barakoa kwa mara ya kwanza hadharani tangu lilipoanza janga la virusi vya corona.`
Rais huyo amevaa barakoa alipotembelea hospitali ya kijeshi ya Walter Reed iliyopo nje ya jiji la Washington, ambako alikutana na wanajeshi waliojeruhiwa na wahudumu wa afya.
""Sijawahi kamwe kupinga uvaaji wa barakoa, lakini ninaamini kuwa zina mahali na muda wake,"" alisema alipokuwa akiondoka  katika ikulu ya White House.
Awali alisema kuwa hawezi kuvaa barakoa  na akamkejeli hasimu wake wa chama cha Democrat Joe Biden kwa kufanya hivyo.
Lakini Jumamosi alisema kuwa : ""Ninafikiri pale unapokua hospitali, hasa katika hali fulani, ambapo unaongea na wanajeshi na watu, ambao wakati fulani wametoka kwenye meza za upasuaji, nafikiri ni kitu kizuri kuvaa barakoa .""
Akizungumza na kituo cha habari za biashara cha - Fox Business Network wiki iliyopita Bwana Trump alisema : ""Ninaunga mkono barakoa.""
Aliongeza kuwa  ""ni kama ninapenda ""  anavyofanana akiwa ameivaa, akijifananisha na aliyovaa  Lone Ranger,  shujaa wa kufikirika ambaye pamoja na rafiki yake mzawa wa Marekani, Toronto, walipigana na wahalifu katika Marekani ya zamani ya Magharibi.
Lakini wakati vituo vya Marekani vya udhibiti wa magonjwa  (CDC) mwezi Aprili vilipopendekeza kuwa watu wavae barakoa au vitambaa vinavyofunika midomo na pua wawapo katika maeneo ya umma ili kusaidia kuzuwia kusambaa kwa virusi, Bwana Trump aliwaambia waandishi wa habari kuwa hatafuata agizo hilo.
""Sidhani nitakua nikifanya hilo"" alisema wakati huo. "" Kuvaa barakoa huku nikiwasalimia marais, mawaziri wakuu, madikteta, wafalme na mamalkia -sioni hili likifanyika.""
Baadhi ya taarifa za vyombo vya habari zimesema kuwa washirika wake wamekua wakimuomba mara kwa mara rais Trump avae barakoa awapo hadharani.
Chanzo cha picha, EPA
Marekani imeshuhudia maambukizi mapya ya watu  66,528  katika kipindi cha saa 24 zilizopita, rekodi ya siku moja, na jumla ya takriban vifo  135,000 tangu janga la virusi vya corona lilipoanza, kulingana na data za Chuo Kikuu cha Johns Hopkins.
Louisiana ni jimbo la hivi karibuni lililoagiza watu wavae barakoa  katika maeneo ya umma.
Gavana kutoka chama cha Democratic John Bel Edwards pia ameagiza kufungwa kwa baa kote  Louisiana, na kuweka sheria kalio kuhusu uendeshwaji wa migahawa ya chakula, ambayo haitaweza kuwahudumia wateja ndani yake. Hatua hizozitaanza kutekelezwa kuanzia Jumatatu.
Wabunge wa Republican  wanatarajiwa kupinga hatua hiyo.
""Kama hupendi kuvaa barakoa, basi haupendi unapoivaa,"" Gavana Edwards alisema. ""Kama unataka kunikasirikia kuihusu, basi  nikasirikie.""
Jimbo jirani la Texas limerekodi ongezeko jingine la maambukizi ya virusi vya corona , likirekodi watu 10,500 wapya wenye maambukizi vya virusi hivyo Jumamosi pekee.
Gavana wa jimbo la  South Carolina  ametoa amri ya marufuku ya mauzo ya pombe baada ya saa tano za usiku katika baa na migahawa ya chakula kujaribu kuzuwia kusambaa kwa virusi.
Mahakama katika jimbo la Indiana imesitisha hukumu ya vifo dhidi ya wafungwa waliopatikana na hatia ya mauaji kwasababu jamaa zao walisema kuwa wana wasiwasi wa kusafiri wakati huu wa janga  kushuhudia ndugu zao wakifa.
Daniel Lee  alikua amepangiwa kuuawa Jumatatu katika tukio ambalo lingekua ni la kwanza la hukumu ya mauaji baada ya miaka 17."
Virusi vya corona: ujumbe wa gwajima kuhusu covid-19 na 5g wafutwa na facebook - bbc news swahili,"Chanzo cha picha, BBC Sport
Kampuni ya Facebook inayomiliki mtandao wa Instagram imeufuta ujumbe wa video uliokuwa umepakiwa na mhubiri Mtanzania Josephat Gwajima kuhusu virusi vya corona.
Kwenye ujumbe huo kwenye Instagram na IGTV, askofu Gwajima alikuwa amedai kwamba janga la virusi vya corona lina uhusiano na juhudi za kusambaza teknolojia ya kisasa ya mawasiliano ya 5G.
Alikuwa ameishauri Tanzania isiikumbatie teknolojia hiyo.
Facebook imesema ujumbe huo wa Gwajima umefutwa kwa kuwa unakiuka kanuni na masharti ya mtandaoni ya kampuni ya hiyo.
""Huwa tunazifuta taarifa za uzushi ambazo zimewaza kusababisha madhara moja kwa moja, ikiwa ni pamoja na ujumbe unaodai kwamba 5G inasababisha janga la virusi vya corona, na tunachunguza taarifa za aina hii,"" msemaji wa Facebook aliiambia BBC.
""Duniani, tumefuta mamia ya maelfu ya ujumbe wenye taarifa za uzushi kuhusu Covid-19 na tumekuwa tunawaelekeza zaidi ya watu 2 bilioni kwa habari na maelezo ya Shirika la Afya Duniani (WHO) na mamlaka nyingine za afya kupitia kituo chetu cha habari za Covid-19.""
Kwenye video yake hiyo kwenye Instagram na IGTV aliyoipakia mapema mwezi Mei, Gwajima ambaye ana mamia ya wafuasi katika mitandao ya kijamii, alikuwa amedai kwamba mlipuko wa virusi vya corona ambao chanzo chake ni Wuhan nchini China, ulianzisha oparesheni ya mtandao wa 5G na kusema kwamba cha kulaumiwa ni miale hatari kutoka kwa milingoti.
Alidai kwamba nchi zote ambazo ziliathirika vibaya ni zile zinazotumia teknolojia ya mawasialiano ya 5G.
""Wote walioathirika vibaya wana teknolojia ya 5G, hapa [Tanzania] hatuna. Ushauri wangu ni kuwa Tanzania isianzishe mawasiliano ya 5G kwa sasa  hivi,"" anasema.
Wazo la kwamba teknolojia ya mtandao wa 5G huenda ikawa na athari za kiafya sio geni.
Lakini uvumi unaoendelezwa kuhusu uhusiano kati ya teknolojia ya 5G na virusi vya corona ni jambo ambalo limekuwa likiendelea hasa wakati nchi nyingi zinaendeleza kanuni ya kusalia ndani.
Ingawa anaamini kwamba juhudi za kueneza teknolojia ya 5G zinahusiana na mlipuko wa sasa, Gwajima bado anaamini kwamba ni kweli ugonjwa wa corona upo.
Amewashauri wafuasi wake kufuata kanuni za afya zilizowekwa kama njia ya kukabiliana na ugonjwa huo ikiwemo, kunawa mikono kwa maji na sabuni, kutumia vitakasa mikono na pia kutogusana au kusalimiana kwa mkono.
""Ikiwa tutakataa kukubali hii corona inayosambazwa kwa teknolojia ya mtandao wa 5G, basi kuna watu watakaotuletea corona yenyewe,"" amesema.
Madai ya uhusiano kati ya vurusi vya corona na teknolojia ya 5G yamesemekana kutokuwa na ukweli wowote lakini hilo bado halijasitisha usambaaji ya dhana hiyo.
Shirika la Afya Duniani-WHO, lilisema kwamba virusi vya corona haviwezi kusambaa kupitia mawimbi ya redio au mitandao ya simu.
Na nchini China mji wa Wuhan ulikuwa unapokea huduma kutoka kwa mtandao wa 5G kuanzia Aprili 2018 kabla hata ugonjwa wa virusi vya corona uliobainika mwaka jana.
Pia unaweza kutazama:
Aidha, dhana zinazodai kuwa teknolojia ya 5G ilisaidia kusambaza kwa virusi vya corona zimelaaniwa na wanasayansi.
Video imekua ikisambazwa kwenye mitandao ya kijamii ikionesha minara ya mawasiliano ya simu za mkononi ikiungua katika miji ya Birmingham na Merseyside - sambamba na madai hayo.
Video hiyo imekua ikishirikisha watu kupitia mitandao ya Facebook, YouTube na Instagram - zikiwemo kurasa rasmi zenye maelfu ya wafuasi.
Lakini wanasayansi wanasema kuwa wazo la uhusiano kati ya Covid-19 na 5G ni ""upuuzi mtupu"" na lisilowezekana kibaiolojia.
Nadharia hizi zimetajwa kama ""taarifa mbaya zaidi feki"" na Mkurugenzi wa tiba katika taasisi ya huduma za afya nchini Uingereza Bwana Stephen Powis.
Wengi wanaoshirikisha ujumbe huu wanasambaza taarifa potofu zinazodai kuwa teknolojia ya 5G - ambayo inatumiwa katika mitandao ya simu za mkononi na hutegemea taarifa zinazosambazwa na mawimbi ya radio - inahusika kwa namna fulani na virusi vya corona.
Nadharia hizi zinaonekana kujitokeza kwa mara ya kwanza kupitia jumbe za Facebook mwishoni mwa mwezi wa Januari, wakati mbapo kisa cha kwanza cha virusi hivyo kilipotokea nchini Marekani.
Madai hayo yanaonekana kwa kiasi kikubwa kuwa ya aina mbili:
Dhana moja ni kwamba 5G inaweza kuzuia utendaji wa mfumo wa kinga, na hivyo kuwafanya watu kupata virusi kwa urahisi.
Madai mengine yanasema virusi vinaweza kwa namna fulani kuambukizwa kupitia matumizi ya teknolojia ya 5G.
Madai haya yote ni ""upuuzi mtupu ,"" anasema Dkt Simon Clarke, profesa wa masuala ya seli za microbiolojia katika Chuo Kikuu cha Reading.
Chanzo cha picha, Getty Images
""Wazo kwamba 5G hupunguza mfumo wa kinga ya mwili si suala hata la kuchunguzwa,"" anasema Dkt Clarke.
""Mfumo wako wa kinga ya mwili unaweza kupunguzwa na vitu mbalimbali ikiwemo mwili kuchoka siku nzima, au kwa kutokula lishe bora.
Mabadiliko hayo si makubwa lakini yanaweza kukufanya uwe katika hali ya kupatwa na virusi.""
Huku mawimbi thabiti ya radio yakiwa na uwezo wa kusababisha joto, 5G si imara vya kutosha kuweza kuwatia joto watu  kiasi cha kuleta madhara.
""Mawimbi ya Radio yanaweza kuvuruga saikolojia unapopatwa na joto, ikimaanisha kuwa mfumo wako wa kinga ya mwili hauwezi kufanya kazi ipasavyo. Lakini viwango vya nishati kutoka kwa mawimbi ya radio ya 5G ni vidogo sana na haviko imara kiasi cha kusababisha athari kwenye mfumo wa kinga ya mwili. Hakuna uchunguzi uliokwishafanyika juu ya hili .""
Chanzo cha picha, Getty Images
Mawimbi ya radio yanayotumiwa katika 5G  na teknolojia nyingine za simu za mkononi hutumia masafa ya chini ya kiwango cha sumaku ya umeme.
Nishati yake ni ya chini kuliko hata kiwango cha nishati ya mwanga wa taa , haina nguvu kiasi cha kuharibu seli za mwili-kinyume na mionzi yenye masafa ya juu ambayo inajumuisha miale ya jua na mionzi ya kimatibabu (medical x-rays)
Haiwezekani kwa 5G kueneza virusi vya corona, Adam Finn, profesa wa matibabu ya watoto  katika Chuo kikuu cha Bristol, anaongeza.
""Janga la sasa la coronavirus lilisababishwa na virusi vinavyoambukizwa kutoka kwa mtu mmoja aliyeathiriwa kwa mtu mwingine.
Tunafahamu hili ni kweli. Hata tuna virusi vinavyokuzwa katika maabara zetu, vilivyochukuliwa kutoka kwa mtu aliyekua anaugua.
Virusi na mawimbi ya nishati ya umeme inayotengeneza mawasiliano ya mitandao ya intaneti na simu za mkononi hufanya kazi tofauti. Tofauti yake ni sawa na ya chaki na jibini,"" anasema.
Ni muhimu pia kutambua kuwa nadharia nyingine zinazosambazwa kwamba - virusi vya corona inasambazwa katika miji ya Uingereza ambako teknolojia ya 5G haijatumiwa, na katika nchi kama Iran ambazo bado hazijaanza kutumia teknolojia hiyo."
Virusi vya corona: je virusi vya corona vinasambaa kwa kasi ya kiwango gani afrika? - bbc news swahili,"Chanzo cha picha, Getty Images
Afrika kwa sasa inashuhudia ongezeko la haraka la wagonjwa walioambukizwa virusi vya corona, na vifo pia vinaongezeka, kwa mujibu wa Shirika la Afya Duniani (WHO).
Tumetathmini hali ilivyo barani na kuangalia ni mataifa gani ambapo hali inazua wasiwasi zaidi.
Corona inaenea kwa kasi kiasi gani?
WHO ilisema mapema mwezi Juni kwamba ugonjwa huu ulikuwa unaongeza kasi ya kusambaa Afrika, ingawa kwa kuangalia idadi halisi, bara hili bado linachangia idadi ndogo sana ya wagonjwa wote wa corona duniani.
Lakini idadi inaongezeka. Ingawa ilichukua siku 100 kwa Afrika kufikisha visa 100,000 vya maambukizi, ilichukua siku 18 pekee kwa idadi hiyo kuongezeka mara dufu na kuwa 200,000. Idadi hiyo iliongezeka tena mara dufu na kufikia wagonjwa 400,000 katika siku 20 na sasa idadi inakaribia nusu milioni.
Ongezeko la visa vya maambukizi Afrika sasa linaanza kuonekana kama ilivyotokea katika maeneo mengine duniani yaliyoathiriwa pakubwa na virusi vya corona.
Na mataifa mengi Afrika sasa yanashuhudia kusambaa kwa virusi hivi kwenye jamii, kwa mujibu wa WHO.
Hii hutokea wakati ambapo mtu anaambukizwa Covid-19 bila kutangamana na mtu aliyefahamika kuwa na virusi vya corona iwe ni kutoka nje ya nchi au ndani ya nchi. Hali hii huifanya vigumu kufuatilia kusambaa kwa virusi.
WHO wanasema mataifa 30 katika kanda yao ya Afrika (ambayo haijumuishi Misri, Sudan, Somalia, Djibouti, Libya, Tunisia na Morocco) zinashuhudia kuenea kwa virusi kwenye jamii.
Ni mataifa gani yaliyoathirika zaidi?
Mataifa mawili yanayoongoza kwa visa vya wagonjwa ni Afrika Kusini na Misri. Mataifa hayo mawili yalichangia zaidi ya asilimia 60 ya visa vipya vya maambukizi vilivyoripotiwa barani Afrika mwishoni mwa mwezi Juni.
Afrika Kusini ndiyo inayoongoza kwa kuwa na wagonjwa zaidi, nayo Misri ndiyo yenye idadi ya juu zaidi ya vifo vilivyotokana na corona.

Afrika Kusini ilichukua moja ya hatua kali zaidi Afrika za kuwazuia watu kusafiri na kutangamana ili kuzuia kusambaa vya virusi mwezi Machi.
Lakini visa vimekuwa vikiongezeka pakubwa baada ya masharti kulegezwa Mei na Juni.
Mkoa wa Cape Magharibi, ambapo jiji la Cape Town hupatikana, limechangia karibu nusu ya visa vyote vya maambukizi nchini humo na zaidi ya nusu ya jumla ya vifo.
Lakini visa vinaongezeka sana mkoa wa Gauteng ambapo jiji la Johannesburg hupatikana.
Nchini Misri pia, visa vimekuwa vikiongezeka tangu katikati ya mwezi Mei, ambapo visa vilifikia kilele mwishoni mwa Juni kabla ya kuacha kuongezeka sana.
Upo wasiwasi pia kuhusu kinachotokea nchini Nigeria, taifa lenye idadi kubwa zaidi ya watu barani Afrika. Taifa hilo lilikuwa la pili kwa ongezeko la vifo vilivyotokana na Covid-19 baada ya Afrika Kusini katika ripoti ya WHO iliyotolewa 1 Julai.
Please upgrade your browser to see the full interactive
Source: Johns Hopkins University, national public health agencies
Figures last updated
                    
                        5 July 2022, 08:59 BST
Angalizo: Ramani, jedwali na mchoro unaobadilika wenyewe kwenye makala hii vyote vinatumia takwimu kutoka chanzo tofauti kuhusu Ufaransa tofauti na zilizotumiwa na Chuo Kikuu cha Johns Hopkins University, jambo ambalo linachangia idadi ya jumla ya visa kuwa chini kidogo. Takwimu za Marekani pia hazijajumuisha Puerto Rico, Guam au visiwa vya Virgin vya Marekani.
Mauritania magharibi mwa Afrika pia imeshuhudia ongezeko kubwa la visa, na taifa hilo limekuwa miongoni mwa mataifa yanayoandikisha ongezeko kubwa zaidi wiki za karibuni.
Ni vyema kusisitiza kwamba yapo baadhi ya maeneo barani Afrika ambapo visa vya wagonjwa havijakuwa vingi sana, kwa mfano Afrika Mashariki.
Ripoti ya karibuni zaidi ya WHO kuhusu kanda ya Afrika inasema mataifa 10 yalichangia zaidi ya 80% ya visa vyote vilivyoripotiwa barani Afrika
Ni watu wangapi wanafariki Afrika?
Kwa jumla, kiwango cha vifo vinavyotokana na corona barani Afrika kimekuwa cha chini ukilinganisha na kiwango cha vifo cha wastani duniani. Hii ni licha ya kwamba mataifa mengi Afrika yana mifumo duni ya afya.
*Deaths per 100,000 people
Please update your browser to see full interactive
This information is regularly updated but may not reflect the latest totals for each country.
** The past data for new cases is a three day rolling average. Due to revisions in the number of cases, an average cannot be calculated for this date.
Source: Johns Hopkins University and national public health agencies
Figures last updated: 5 July 2022, 08:59 BST
WHO inasema hili linaweza kuwa limechangiwa na hali kwamba watu wengi Afrika wana umri mdogo. Zaidi ya asilimia 60 ya watu Afrika wana chini ya miaka 25.
Lakini yapo mataifa matano ambayo yana viwango vya vifo vinavyokaribiana au vilivyo juu ya kiwango cha kadiri cha vifo vinavyotokana na corona duniani ambacho kwa sasa ni 5%:
Githinji Gitahi, mkuu wa Amref Health Africa, shirika lisilo la kiserikali linalohusika na masuala ya afya barani, anasema viwango hivyo vya juu huenda vikawa viashiria vya viwango vya juu vya maambukizi, lakini pia vinaweza kutokana na viwango vya chini vya upimaji.
Ukifanya vipimo vichache, ndivyo utakavyowagundua watu wachache walioambukizwa, na kwa hivyo viwango vya vifo vinaonekana kuwa vya juu.
WHO inasema pia kwamba matumizi ya wahudumu wa afya kwenye jamii kuripoti visa vya Covid-19 yanaweza kuwa yamechangia kiwango cha juu cha vifo kinachoripotiwa kwa mfano nchini Chad.
Viwango vya upimaji vikoje Afrika?
Mataifa kumi yamechangia asilimia 80% ya vipimo vyote vya corona ambavyo vimefanywa barani Afrika - Afrika Kusini, Morocco, Ghana, Misri, Ethiopia, Uganda, Mauritius, Kenya, Nigeria na Rwanda.
Kuna tofauti kubwa sana katika idadi ya vipimo vinavyofanywa. Afrika Kusini kwa jumla imefanya vipimo vingi zaidi lakini Nigeria ukilinganishwa na idadi yake kubwa ya watu haijafanya vipimo vingi, kwa mujibu wa Our World in Data, shirika lenye makao yake Uingereza ambalo limekuwa likikusanya taarifa kuhusu Covid-19.
Kufikia 1 Julai, Afrika Kusini ilikuwa ikifanya vipimo 27 kwa kila watu 1,000, ukilinganisha na 77 Uingereza na 97 Marekani.
Lakini ikumbukwe kwamba katika baadhi ya mataifa ya Afrika ni vigumu kujua nini hasa kinaendelea kutokana na kutotolewa kwa takwimu au takwimu kutokamilika.
""Ni lazima tutilie shaka kiasi takwimu [za maambukizi] zinazotolewa,"" anasema Chiedo Nwankwor, mhadhiri wa masuala ya Afrika katika Chuo Kikuu cha Johns Hopkins nchini Marekani.
Nchini Tanzania, Rais Magufuli ametilia shaka usahihi wa matokeo ya vipimo vilivyofanywa na maabara ya taifa, na tangu mwishoni mwa Aprili, maafisa wa serikali wamekuwa wakitoa takwimu zisizo kamilifu kuhusu maambukizi, vifuo na vipimo vya corona.
Equatorial Guinea nayo ilikuwa na mzozo na WHO baada ya kumtuhumu mwakilishi wa shirika hilo kuwa alikuwa akichakachua takwimu za Covid-19. WHO ilikanusha tuhuma hizo.
Hata hivyo, taifa hilo limeanza kutangaza takwimu zake tena kwa mujibu wa Kituo cha Kudhibiti na Kukinga dhidi ya Magongwa Afrika (Africa CDC).
Na jimbo la Kano, kaskazini mwa Nigeria, karibu vifo 1,000 viliripotiwa mwishoni mwa Aprili, lakini serikali bado haijathibitisha idadi hasa ya vifo hivyo vilivyotokana na Covid-19."
'kwanini nilitumia bidhaa za kujichubua' - bbc news swahili,"Chanzo cha picha, Karishma Leckraz/Anusha/Sabrina Manku
Karishma Leckraz alianza kutumia bidhaa za kumfanya kuwa mweupe akiwa na umri wa miaka 13 baada ya kuarifiwa kwamba atakuwa mzuri zaidi ngozi yake ikiwa nyeupe.
""Nliambiawa kwamba nina umbo zuri - lakini niabu kwasababu ni mweusi sana,"" msichana huyo wa miaka 27 amezungumza na Radio 1 Newsbeat.
Alifundishwa kutumia bidhaa za kubadilisha rangi ya ngozi na wazazi wake walitaka awe na ngozi nyeupe.
""Mizizi ya utamaduni wetu umejikita kwa dhana kuwa ukiwa mweupe wewe ni mzuri,"" Karishma anasema, ""Wewe ni mzuri sana.""
Ni utamaduni wa Asia ya Kusini, ambapo ngozi nyeupe inachukuliwa kuwa bora.
Lakini katika wiki za hivi karibuni, kutokana na majadiliano yaliyoanza baada ya kifo cha George Floyd, kampuni ya Unilver imesema itaacha kutumia neno 'fair' kwa bidhaa za krimu ya uso inazotengeneza zile zinazofanya mtu kuwa mweupe nchini India na kubadilisha nembo yao hadi 'Glow and Lovely'
Chanzo cha picha, Karishma Leckraz
'Usikae juani kwa mud amrefu'
Kama Karishma, Sabrina Manku aliambiwa na familia yake kwamba yeye ni mweusi sana.
""Nikiwa msichana mdogo, 'Ilikuwa ni usikae kwenye jua kwa muda mrefu.' Wangetuambia kwamba hilo litakufanya kuwa mweusi.""
Huko Punjabi wanasema hivyo, na hiyo ndio sababu hilo linaweza kumuumiza sana mtu moyo, msichana huyo mwenye umri wa 23 amesema.
Sabrina alikuwa na miaka 10 tu mara ya kwanza alipooneshwa krimu za kujichubua alizozitumia kwa miaka minane.
Chanzo cha picha, Sabrina Manku
Lakini sio tu maneno ya familia yanayoweza kumfanya mtu kuanza kujichubua.
Kwa Anusha, ambaye hakutaka kutoa majina yake kamili, ni miaka ya ujana wake shuleni ambayo ilimfanya kuwa na hisia mbaya sana kuhusu ngozi yake.
""Nilijiona nikianza kujilinganisha na watu ambao walikuwa weupe.""
""Wasichana maarufu wangechukuliwa na watu tofauti sio kwa jambo jingine zaidi tu ya rangi ya ngozi yao nyeupe.""
Karishma aliacha kupiga picha na rafiki zake akiwa kijana.
""Sikutaka nionekane kwenye picha jinsi nilivyo mweusi,"" anasema.
Sabrina anazungumzia sinema za Bollywood - tasnia ya filamu India - ilivyokuwa na ushawishi mkubwa katika maamuzi yake ya kutumia krimu za kujibadilisha rangi.
""Niliangalia waigizaji nyota na kufuata mitindo yao, chochote ambacho wamezindua.""
Nyota wa Bollywood wamekosolewa kwa kutangaza bidhaa ambazo zinaendeleza kujichubua.
""Inakufanya tu uhisi wewe ngozi yako ni nyeusi na kutumia bidhaa fulani kutafanya ubadilike kwasababu waigizaji nyota wanakuambia kwamba utaona mabadiliko.""
Baadhi ya matangazo ya biashara ikiwemo yale ya wanaume kuvutiwa na wanawake weupe baada ya kuanza kutumia bidhaa ya kujichubua wakati awali walikuwa wanaonekana wao ni weusi pia kunachangia.
Chanzo cha picha, Sabrina Manku
Na hilo, haliishi kwa matangazo ya biashara pekee.
""Nimebaini kwenye filamu, kuw ana ngozi nyeupe kunachukuliwa kuwa mzuri zaidi. Nilitaka kuonekana kama wale ninao waona kwenye televisheni,"" Sabrina anaongeza.
Karishma na Sabrina hawatumii tena bidhaa zao kwasababu ya athari yake kwa ngozi zao lakini pia kwasababu siku hizi wanajiamini zaidi.
Hali ni tofauti kwa Anusha.
Familia na shinikizo la jamii kuhusu suala la kuwa mweupe kulimfanya kuanza kutumia bidhaa za kumbadilisha rangi ili awe mweupe lakini sasa hivi hali imekuwa tofauti.
""Sio kila mmoja anayenunua bidhaa ya kumbadilisha rangi anataka awe mweupe milele. Kwangu mimi, ngozi yangu inaonekana kung'aa inapokuwa imekolea.
Anusha sasa hivi anatumia bidhaa za urembo za 'mask' ambazo zinabadilisha ngozi yake iwe nyeupe.
Chanzo cha picha, Anusha
Anakubali kwamba kama hangefahamu mambo ya kujichubua akiwa mdogo basi sasa hivi. asingekuwa anatumia bidhaa hizo.
Pia unaweza kutazama:"
Virusi vya corona: utafiti wabaini wakenya karibu milioni 2.6 wameugua covid-19 - bbc news swahili,"Chanzo cha picha, KEMRI
Karibu Wakenya milioni 2.6 tayari wana virusi vya corona, wanasayansi wameeleza baada ya kupima damu iliyotolewa kwa ajili ya protini inayotumika kwenye mfumo kinga.
Protini hiyo (antibody) hutengenezwa na mwili kwa ajili ya kushambulia virusi na bakteria, na uwepo wake kwenye damu unaashiria kuwa mtu huyo hakuwahi kuwa na maambukizi- hata kama mtu huyo hakuwahi kuonesha dalili.
Watafiti kutoka Taasisi ya utafiti wa tiba nchini Kenya wameunga mkono mfuko wa kuchangia damu uliofanyika nchi nzima kati ya mwezi Aprili tarehe 30 na tarehe 16 Juni.
''Kupimwa kwa antibodies kumeonesha kuwa Wakenya wengi tayari wamepata maambukizi  kuliko ilivyokuwa ikibainika katika shughuli za upimaji nchini humo.,'' Ilieleza taasisi ya Kemri mapema wiki hii ikinukuliwa nan a gazeti la the Star nchini Kenya.
Chanzo cha picha, KEMRI
Kemri inakadiria kuwa karibu watu 550,000 jijini Nairobi na karibu 100,000 mjini Mombasa, tayari wameugua virusi hivyo na kupona na pengine kupata kinga.
Imeelezwa kuwa baadhi inawezekana waliathirika mapema mwezi Machi kwa kuwa protini hizo zinazopambana na virusi zinaweza kuwa kwenye damu kwa miezi kadhaa.
Idadi hiyo inaonesha kuwa Wakenya wameshuhudia idadi kubwa ya watu waliopata maambukizi halikadhalika vifo, taasisi hiyo ya utafiti ikikisia kuwa takriban watu 6,000 watakuwa wamepoteza maisha kutokana na ugonjwa wa Covid-19 nchi nzima, kutokana na idadi ya sasa ya vifo nchini humo kwa ujumla.
Kwa mujibu wa gazeti la The Standard media, sehemu ya ripoti ya taasisi ya Kemri ilisomeka kuwa katika mji kama Nairobi kwa mfano, idadi ya watu waliothibitishwa kuambukizwa wakati utafiti ulipokuwa ukifanyika ni 2,732 ikilinganishwa na idadi ya 550,000 wanaokisiwa kuwa na maambukizi na mjini Mombasa watu 1,368 lakini watu 100,000 wanakisiwa kuwa na maambukizi kutokana na utafiti huo.
''Namna nzuri ya kupima kujua walioambukizwa miongoni mwa raia wa Kenya ni kutembelea maeneo mbalimbali ya makazi kwa ajili ya kukusanya na kupima sampuli za damu''. ''Lakini hili halijaweza kufanikiwa kwasababu ya masharti yaliyopo kutokana na hali ilivyo hivi sasa,'' Ripoti hiyo ilieleza.
Lakini Mkurugenzi wa masomo ya sayansi na teknolojia katika Chuo  kikuu cha Nairobi Dkt Ayah amesema kuwa idadi ya sampuli ni ndogo sana kwa majibu yake kutumika kwa raia wote kutathimini mwenendo wa maambukizi ya Covid-19."
Virusi vya corona korea kaskazini: kim jong-un adai nchi yake imepata 'mafanikio ya kung'ara' - bbc news swahili,"Chanzo cha picha, Getty Images
Kiongozi wa Korea Kaskazini Kim Jong-un  ameisifu nchi yake kwa kile alichokitaja kuwa imepata  ""mafanikio ya kung'ara"" katika kukabiliana  Covid-19, kwa mujibu wa shirika la habari la taifa hilo - KCNA.
Akizungumza katika mkutano wa  kamati kuu ya watunga sera wa Chama tawala cha kikomunisti -politburo, Bwana Kim alisema kuwa nchi hiyo  ""ilizuia kusambaa kwa virusi  hatari na kuimarisha hali "".
Korea Kaskazini ilifunga mipaka yake na kuwaweka maelfu ya watu katika karantini miezi iliyopita wakati virusi viliposambaa duniani.
Ilidai kuwa haikua na virusi vya corona, ingawa wachambuzi wanasema huenda isiwe sahihi.
Bwana Kim anasemekana  kuwa ""alitathimini kwa kina miezi sita ya kukabiliana na janga"" katika mkutano wa politburo siku ya Alhamisi. Alisema kuwa mafanikio katika kushughulikia virusi  "" yalifikiwa  kutokana na uongozi unaoona mbali wa Kamati Kuu ya Chama"".
Lakini alisisitiza umuhimu wa kuimarisha '' tahadhari ya hali ya juu bila ... kulegeza  mapambano dhidi ya janga "",  akiongeza kuwa virusi bado vipo katika mataifa jirani.
""Alirejelea onyo kwamba kulegezwa kwa hatua za kupambana na janga la corona kutasababisha mzozo usiofikirika na ambao hauwezi kutatuliwa ,"" ripoti ya KCNA ilisema Ijumaa.
Uchambuzi wa  Laura Kicker
Mwandishi  wa Seoul
Je virusi vya corona vilisambaa  Korea Kaskazini?... Hakuna mtu yeyote anayejua hilo. Nchi imefungwa tangu Januari 30. Ni watu wachache sana walioweza kutoka ndani ya nchi.
Shirikisho la kimataifa la msalaba mwekundu lina wahudumu wa kujitolea katika eneo la mpakani wanaotoa huduma ya hatua za kuzuia maambukizi ya virusi na kumekuwa na ripoti kadhaa ambazo hazijathibitishwa za watu wenye virusi ndani ya nchi hiyo.
Lakini taarifa nyingi kuhusu maisha katika mji mkuu zilizotolewa katika wiki za hivi karibuni zinaonekana kuonesha kuwa maisha yanaendelea kama kawaida
Kwa hali yoyote ile,  Pyongyang inataka kuonekana kuwa kweli imemaliza  ugonjwa wa Covid-19.
Ndani ya nchi huu ni ujumbe thabiti kwamba hatua kali ambazo Bwana Kim Jong-un alichukua kukabiliana na virusi zimefanikiwa
Huku maeneo mengine ya dunia yakiendelea kuathiriwa na virusi , Bwana Kim anataka watu wake wajue kuwa  amewaokoa na janga hilo.
Lakini hilo limekuja na gharama. Ushuru wote wa mpaka umepunguzwa. Hiyo ina maana kwamba kuingiza bidhaa muhimu katika taifa hilo limekua ni jambo lisilowezekana.
Duru za kidiplomasia zimeniambia kuwa kuna marundo ya vifaa vya kujikinga na maambukizi -PPE  na za matibabu, zikiwemo chanjo ambazo zimekwama katika mpaka ambazo hazikuweza kupita.
Kulikuwa na taarifa kadhaa za watu kununua bidhaa za kimataifa kwa pupa katika maduka makubwa ya mjini Pyongyang.  Maduka yaliachwa wazi kutokana na masharti yaliyowekwa kuhusu uzalishaji wa bidhaa.
Pia ni muhimu kutambua kuwa ni watu 12 pekee walioweza kufanikiwa kutoroka nchi hiyo na kuingia Korea Kusini kati ya mwezi Aprili na  Juni mwaka huu - Ikiwa ni idadi ya chini zaidi  kuwahi kurekodiwa.
Watu wa Korea Kaskazini huenda hawaumizwi na virusi vya corona, lakini sasa wametengwa na  maeneo megine ya dunia.
Barakoa ni za lazima Korea Kaskazini.
Mwishoni mwa mwezi Januari, Korea Kaskazini ilichukua hatua za haraka dhidi ya virusi  kwa kufunga mipaka yake na baadaye kuwaweka katika karantini mamia ya wageni katika mji mkuu, Pyongyang.
Pia iliwatenga maelfu ya raia wake na kufunga shule.
Chanzo cha picha, Getty Images
Korea Kaskazini sasa imefungua shule, lakini imeendelea kutekeleza marufuku ya mikusanyiko ya Umma na imeweka amri ya watu kuvaa barakoa katika maeneo ya Umma, ilisema ripoti ya Reuters ya tarehe 1 Julai ikimnukuu afisa wa Shirika  la Afya duniani.
WHO pia iliripoti kuwa nchi hiyo imewapima virusi watu 922  ambao wote hawakupatikana na virusi.
Korea Kaskazini, ambayo inapakana na China, kwa muda mrefu imekuwa ikisema kuwa hakuna mtu hata mmoja aliyewahi kupata maambukizi ya virusi vya corona nchini humo.
Hatahivyo, Oliver Hotham, mhariri mkuu wa mtandao wa habari  wa taarifa za kitaalamu NK News, aliiambia BBC mapema mwaka huu kwamba hilo huenda lisiwe kweli.
""Huenda isiwe hivyo kabisa kwamba hakuna maambukizi ya corona kwasababu inapakana na China na Korea Kusini . [Hasa na China], ikizingatiwa biashara za mpakani zinazoendelea... Kusema ukweli sioni ni vipi walivyoweza kuizuia,"" alisema.
''Lakini,kusema kweli walichukua tahadhari mapema, kwahiyo inawezekana wamezuia mlipuko kamili  ."""
Tiba ya corona: mgonjwa wa 91' aliyezua hofu katika taifa zima la vietnam - bbc news swahili,"Chanzo cha picha, Hospital Cho Ray
''Iwapo angekuwa katika eneo lolote jingine , angekuwa amefariki. Wangezima mashine ya kumsaidia kuishi  baada ya siku 30'', anasema Stephen Cameron akiwa katika kitanda chake cha hospitali.
Raia huyo wa Uskochi mwenye umri wa miaka 43  aliishi siku 68 akiwa anasaidiwa na mashine ya kupumua .
Huu ndio muda mrefu zaidi ambao haujawahi kutumiwa na mgonjwa mwingine yeyote  nchini Uingereza katika hali hiyo.
Lakini hakuwa amelazwa katika wodi ya hospitali ya Motherwell , nyumbani kwao bali katika chumba cha wagonjwa mahututi cha Ho Chi Minh, nchini Vietnam bila marafiki ama watu wake wa familia yake.
Cameron ambaye alikuwa ndie mgonjwa wa mwisho katika chumba cha wagonjwa mahututi nchini Vietnam ni mgonjwa ambaye ameugua sana nchini humo  wakati wa mlipuko wa virusi vya corona.
Taifa la Vietnam lenye wageni milioni 95, lilikuwa na wagonjwa wachache waliothibitishwa kuwa na corona , huku chini ya 10 wakilazwa katika chumba cha wagonjwa mahututi na hakuna kifo  chochote kilichotangazwa.
Ugonjwa wa Cameron haukuwa wa kawaida nchini Vietnam hatua ambayo ilisababisha hali yake kuripotiwa kila dakika katika magazeti ya kitaifa  pamoja na televisheni.
Chanzo cha picha, Gobierno de Vietnam
Alisalia na asilimia 10 pekee ya kuweza kupona.
Makumi ya wataalam wa vyumba vya wagonjwa mahututi nchini Vietnam walifanya mikutano ya video ya mara kwa mara ili kujadiliana kuhusu hali ya Cameron.
""Kutokana na idadi ndogo ya wagonjwa katika vyumba vya wagonjwa mahututi, ilimaanisha kwamba kila mgonjwa aliye katika hali mahututi aliwavutia madaktari wa hali ya juu nchini '', anaelezea  Dkt. Kidong Park, mwakilishi wa Shirika la afya duniani WHO  nchini Vietnam.
Kwa muda wa miezi miwili na nusu Bwana Cameron alikuwa amelazwa akiwa hana fahamu, na alitegemea mashine ya oksijeni inayotumika kusaidia mtu aliye katika hali mahututi kuwa hai.
Mashine hiyo ilikuwa ikichukua damu kutoka kwa mwili wake kuichanganya na oksijeni  kabla ya kuirudisha mwilini mwake.
""Nina bahati  kwa kuwa tatizo langu sasa ni kushindwa kusukuma miguu yangu , lakini ninafanyiwa tiba ya viungo katika miguu yangu mara mbili kwa siku'', alisema Cameron.
""Wakati mmoja, wizara ya masuala ya kigeni ilimwambia rafiki yangu Craig kwamba  nilikuwa na asilimia 10 kupona , hivyobasi akajianda kwa lolote lile.
Aliifahamisha  idara niliokuwa nikifanyia kazi  na kuanza kufanya kile ambacho mtu angefanya  iwapo mtu angerudi nyumbani akiwa ndani ya jeneza.
Tangu alipopata fahamu , alianza mawasiliano ya simu na marafiki nyumbani kwake huko nchini Uskochi ambao hawakufikiria kwamba angerudi akiwa hai .""
Madaktari walilazimika kukabiliana na magonjwa kadhaa tofauti wakati Cameron alipokuwa amepoteza fahamu: Alikuwa na mgando wa damu,  figo zake zilikuwa zimeathirika - ikimaanisha kwamba zilihitaji kusafishwa.
Chanzo cha picha, Gobierno de Vietnam
""Ilipotangazwa katika vyombo vya habari kwamba alihitaji upandikizaji wa pafu moja , wengi walijitolea  akiwemo ajuza mmoja mwenye umri wa miaka 70 ambaye alipigana katika vita vya Vietnam'', anatabasamu.
''Lakini iwapo ingekuwa upandikizaji wa mapafu mawili hilo lisingekuwa na mwisho mwema kwake.""
Lakini licha ya kupata usaidi mkubwa kutoka kwa raia wa Vietnam huku mamia ya maelfu ya madola yakitumika kumtibu Stephen Cameron, habari za yeye kupatikana na virusi vya corona hazikupokelewa vyema.
Cameron alianza kuugua wiki chache  baada ya kuwasili nchini Vietnam mapema mwezi Februari.
Kama marubani wengine wengi kutoka mataifa ya magharibi, alielekea bara Asia kusomea kazi yake ili kujiongezea mshahara.
Lakini siku mbili kabla ya kupeleka ndege yake ya kwanza katika kampuni ya ndege ya Vietnam, na siku ya mkesha wa safari hiyo baa nyingi na mikahawa ya burudani vilifungwa  katika eneo la Ho Chi Minh, ili kuzuia maambukizi ya corona, hivyobasi alikwenda kukutana na rafikiye katika baa moja iliyopo mtaa jirani  wa mji huo.
Wakati huo, Vietnam ilikuwa na chini ya wagonjwa 50 wa  corona,  lakini kulingana na Guy Thwaites, mkurugenzi wa kitengo cha utafiti  katika chuo kikuu cha Oxford  kilichopo  katika mji wa Ho Chi Minh na mshauri wa serikali kuhusu magonjwa ya maambukizi, anasema kwamba raia tayari walikuwa na hofu kuhusu virusi hivyo.
Ilikuwa wikendi kabla ya kuadhimisha siku ya St Patrick , hivyobasi baa ya Buddha ilikuwa imejaa, huku wateja wakiwa wamevalia nguo za Ireland wakati Cameron alipowasili  muda mfupi baada ya saa nne usiku.
""Sinywi pombe, mara nyingi nilikuwa peke yangu katika kona moja ya baa hiyo, nikacheza michezo michache ya Billiards na kwenda nyumbani muda wa saa tisa na robo alfajiri'' , anakumbuka.
Hatahivyo alivyoanza kuhisi joto mwilini siku iliofuatia baada ya safari yake ya ndege, watu 12 walipatikana na maambukizi baada ya kufanyiwa vipimo.
Baa ya Buddha Group kama ilivyotangazwa katika vyombo vya habari ilisababisha mlipuko mkubwa wa corona kusini mwa taifa hilo, huku watu 20 wakidaiwa kuambukizwa.
Chanzo cha picha, Police handout
Na wengine katika mitandao ya kijamii walisema kwamba ni makosa ya Cameron ambaye amekuwa akizuru mji huo.
Ijapokuwa hakuna ushahidi kwamba yeye ndio chanzo cha maambukizi hayo, mfanyabishara maarufu , Luong Hoai Nam alimtaja Cameron ''kama bomu lililokuwa likisubiri muda wake kulipuka''.
Aliwataka raia wa kigeni wanaovunja sheria kurudishwa makwao, hatua ilioungwa mkono na wafuasi wake katika mitandao ya kijamii.
""Kulikuwa na sababu ya kuniwekea lawama ya mlipuko huo, kwasababu nilikuwa nimetoka Bangkok wiki moja kabla  kutatua suala la visa yangu'', alisema Cameron ambaye anadai aliambukizwa katika baa hiyo ya Buddha na kwamba hakuwa chanzo cha mlipuko huo.
''Nilikua mtu wa kwanza kutoa sauti yangu na kusema, tazama,  sihisi vyema . Ilikuwa wazi kwamba watanilaumu''.
Mnamo tarehe 18 mwezi Machi , Cameron  alilazwa hospitalini baada ya kugunduliwa na virusi vya corona , na mamlaka zikaamua kuifunga baa  na kumtenga kila mtu  aliyeishi katika jengo hilo. Kwa jumla takriban watu 4000 waliohusishwa na baa hiyo walipimwa corona.
""Hatahivyo hali ya mgonjwa wa 91 ilidhoofika kwa haraka'' , anakumbuka  Luong Ngoc Khue, ambaye ni miongoni mwa jopo la maafisa wa afya katika wizara ya afya nchini Vietnam na mshauri wa tiba ya Cameron.
Utendakzi wa viungo vya vya mwili kama vile mapafu , figo , ini na damu yake ulipungua.
Huku hali yake ikizidi kudhoofika , Cameron anakumbuka kuomba kuwekewa mashine ya kumsaidia kupumua .
''Nilikuwa nimechoka kwasababu sikuweza kulala'', .Na baadaye alikuwa katika koma kwa wiki kadhaa , huku madaktari wakichoshwa na matibabu yake .
Wakati huohuo wagonjwa wachache waliokuwa wamelazwa katika chumba cha wagonjwa mahututi nchini Vietnam walipona  na kwenda nyumbani.
Kisa chake kilipata umaarufu.  Viongozi wa kisiasa  walimuahidi kufanya chochote katika uwezo wao  kumuwezesha kuishi huku hospitali aliokuwa amelazwa ikichukua gharama za matibabu yake.
""Kuna pongezi nyingi ambazo Vietnam inaweza kupata kutokana na kupona kwangu ,"" anasema Cameron , ""na anasisitiza kuhusu vita vyake vya Covid -19 ambapo kuna wagonjwa wachache tu nchini humo.
Khue anasisitiza kwamba kila mtu, wageni na raia wa Vietnam  walipata matibabu ya kiwango cha juu. ''Tunatilia mkazo  kuwatibu wagonjwa kwa kiwango cha juu, kupitia vifaa bora  na nguvu kazi, bila kujali uraia'', anasema.
Alijigamba akisema kwamba takriban wagonjwa 49 kati ya 50 wa kigeni walipona na kuruhusiwa kuondoka hospitalini.
Wakati Stephen Cameron alipowekewa mashine ya kumsaidia kupumua  mapema mwezi Aprili, kulikuwa na wagonjwa zaidi ya milioni moja duniani.
Wakati madaktari walipomuamsha  tarehe 12 mwezi Juni , kulikuwa na zaidi ya wagonjwa milioni 7.  Lakini Vietnam ilifanikiwa kuzuia mlipuko huo mbaya zaidi .  Hakujakuwa na kisa chochote cha maambukizi ya wenyewe kwa wenyewe  tangu tarehe 6 Aprili.
""Sikufikiria itachukua takriban wiki 10 kwa mimi kuamka''.
Katika kitanda chake kilichokuwa katika chumba cha kibinafsi  katika hospitali ya Cho Ray  katika eneo jingine la mji wa Ho Chi, ambako nilihamishwa baada ya kugunduliwa sina corona , Cameron anahisi changamoto za kushindwa kutembea na kuugua kwa miezi kadhaa.
Amepoteza takriban kilo 20  na misuli yake imedhoofika  hali ya kwamba analazimika kulazimisha mguu wake kutembea kwa nchi chache.Pia amechoka  sana.
Chanzo cha picha, Gobierno de Vietnam
""Nimeathirika vibaya kiakili. Kwa sasa , kile ninachokitaka  kufanya ni kwenda nyumbani. Kile ninachokikosa ni mazingira yasio na kelele na joto.  Kuna kelele hapa zinazosababishwa na bodaboda  na bila kusahau msimu  wa joto''.
Katika kipindi cha wiki chache zilizopita , sio tu madaktari wachache na manesi waliokaa kandokando ya kitanda chake , lakini pia wanadiplomasia wakuu, maafisa wa serikali  wanasiasa akiwemo balozi wa Uingereza  na mwenyekiti wa hospitali ya Ho Chi .
Anataka kurudi nyumbani kwao Uskochi. Matibabu yake yamekuwa ya gharama ya juu . Mashine ya kumsaidia kuishi hugharimu  kati $ 5,000 na  $ 10,000 kwa siku, na aliitegemea kwa wiki nane na nusu.
Mara ya kwanza hospitali hiyo ya kukabiliana na magonjwa ya kitropiki  ililipa gharama ya matibabu yake. Hivyobasi wakadhania kwamba ubalozi wa Uingereza utaingilia. Bima ya kazi yake baadaye ikasimamia gharama hiyo. Lakini gharama  ya matibabu yake katika hospitali ya Cho Ray bado haijalipwa.
''Ni kitu ambacho kinakera sana. Mara ya kwanza nilituma barua pepe kwa bima yangu ya afya na wakasema, ndio tutalipa. Sasa jibu ni kutatua tatizo hili hivi karibuni na hakuna kinachofanyika''.
Kwa sasa amehifadhiwa kiti katika kampuni ya ndege ya Vietnam kuelekea Uingereza  arehe 12 mwezi Julai.
Wakati ambapo ndege zinaendelea kuwasafirisha raia wa Vietnam kutoka Ulaya, Cameron haelewi  kwanini hawezi kurudi nyumbani mapema kwa kuwa aliambiwa amepona na anaweza kusafiri kwa ndege wiki moja iliopita.
Kwa kuwa yeye ni mtu maarufu nchini Vietnam kila kitu kinadhibitiwa na serikali, anasema.
Tatizo la yeye kurudi kwao ni kwamba kupona kimiujiza kwa mgonjwa huyo wa 91 sio tu hadithi  ya rubani wa Uskochi  ambaye alipona virusi vya corona.
Ni hadhithi ya jinsi taifa linaloendelea la kusini mwa bara Asia lilizongwa na misukosuko katika historia yake lilivyofanikiwa kudhibiti corona."
Virusi vya corona: je ni habari gani hizi zinazotoa matumaini kuhusu tiba ya corona? - bbc news swahili,"Chanzo cha picha, Getty Images
Ni miezi mitatu tangu shirika la afya duniani WHO kutangaza kwamba kusambaa kwa virusi vya Covid-19 kumesababisha janga.
Ilikuwa tarehe 11 mwezi Machi na tangu wakati huo tafiti chungu nzima zimezinduliwa kuhusu tiba ya ugonjwa huo.
Ukweli ni kwamba tayari hatua kubwa zimeafikiwa katika utafutaji wa tiba ya maradhi hayo.
Maabara zilizopo katika mataifa tofauti duniani zimeanza kuchunguza takriban tiba 150.
Baadhi yake tayari zilikua zikiuzwa katika maduka ya dawa na sasa zinafanyiwa vipimo iwapo zinaweza kutibu ugonjwa huo.
WHO imekuwa ikizifanyia majaribio dawa zinazoleta matumaini kwa mgonjwa.
Chanzo cha picha, Getty
Hatua tatu zinazochunguzwa:
Dexamethasone, dawa ya kwanza ambayo imeonekana kuokoa maisha ya watu walio na Covid-19 imebainika kuwa hatua kubwa katika vita dhidi ya corona.
Vipimo vya mapema vimeonesha kwamba dawa hiyo ya bei nafuu  hupunguza hatari ya kifo kwa thuluthi moja miongoni mwa wagonjwa ambao wanahitaji mashine za kuwasaidia kupumua  na moja kwa tano miongoni mwa wagonjwa ambao wanalazimika kutumia oksijeni.
Maambukizi ya virusi vya corona husababisha uvimbe  mwilini wakati kinga inapojaribu kukabiliana navyo.
Hali hiyo inaweza kusababisha mfumo wa kinga mwilini ulio dhabiti  na ni utendaji huo ambao unaweza kusababisha madhara makubwa kwa mgonjwa.
Dawa ya Dexamethasone hukabiliana na tatizo hilo.
Chanzo cha picha, Getty
Majaribio ya dawa ya remdesivir, inayotumika kutibu virusi vya ukimwi, pia yameonesha matumaini .
Dawa hiyo ilitengenezwa kwa lengo la kutibu Ebola. Majaribio yaliofanywa nchini Marekani miongoni mwa zaidi ya watu 1,000 duniani  yamebaini kwamba  remdesvir ilipunguza muda wa dalili kujitokeza kutoka siku 15 hadi siku 11.
Katika utafiti huo, baadhi ya wagonjwa walipewa tiba hiyo huku wengine wakipokea dawa kama hiyo lakini bandia.
Ni mojawapo ya dawa nne  katika majaribo hayo ya WHO na mtengenezaji wake Gilead pia anafanya majaribio.
Hatahivyo huku remdesvir ikiwa inaweza kusaidia mtu kupona na hata kuzuia watu kutibiwa katika chumba cha wagonjwa mahututi, tafiti kufikia sasa hazijatoa ishara zozote kwamba inaweza kutibu virusi vya corona.
Dawa za kukabiliana na virusi vya HIV zinadaiwa kuwa na uwezo mkubwa katika awamu za kwanza za ugonjwa na kuzuia utendakazi wa dawa hizo wakati ugonjwa huo upo katika awamu za mwisho.
Chanzo cha picha, Getty
Japokuwa mengi yamesemwa kuihusu, kuna ushahidi mchache kwamba baadhi ya dawa za HIV kama vile Lopinavir na ritonavir, huenda zikawa na uwezo wa kutibu virusi vya corona.
Matokeo yake yanaonesha kwamba zinaweza kufanyakazi katika maabara lakini majaribio dhidi ya wanadamu yamekuwa na matokeo mabaya.
Mchanganyiko huo haukuimarisha hali ya mtu kuweza kupona, kupunguza idadi ya vifo ama hata kupunguza viwango vya virusi hivyo  miongoni mwa wagonjwa wa corona walio katika hali mbaya.
Hatahivyo tangu majaribio hayo yafanyiwe wagonjwa walio katika hali mahututi { robo ya wagonjwa hao walifariki}  Huenda maambukizi yalikuwa katika awamu ambayo dawa hizo zilishindwa kuyadhibiti.
Chanzo cha picha, Getty
Dawa  za malaria ni miongoni mwa dawa zinazofanyiwa majaribio na shirika la Afya duniani .
Chloroquine na , hydroxychloroquine  zinaweza kuwa na nguvu za kukabiliana na virusi  mbali na kutuliza mfumo wa kinga mwilini.
Baadhi ya watu wanaamini kwamba dawa hizo zinaweza kufanya kazi kama tiba mbadala ya corona , kutokana na madai yaliotolewa na rais wa Marekani Donald Trump , lakini kuna ushahidi mchache kuhusu uwezo wake.
Hydroxychloroquine pia hutumika kama tiba ya kutibu baridi yabisi  kwasababu inasaidia kudhibiti kinga.
Majaribio ya mapema yaliofanyika katika maabara yameonesha zinaweza kukabiliana na virusi hivyo lakini kuna wasiwasi mwingi kuhusu matumizi yake dhidi ya ugonjwa huo.
Chanzo cha picha, Getty
Matokeo ya utafiti mwengine kutoka katika majaribio hayo ya Recovery yanayofanywa na Uingereza umebaini  kwamba hydroxychloroquine haifanyi kazi kama tiba ya Covid-19  hivyobasi  imeondolewa katika utafiti huo.
WHO awali ilikuwa imefutilia mbali majribio dhidi ya dawa hiyo baada ya utafiti mkubwa katika jarida la Lancet kubaini kwamba matumizi ya dawa hiyo yanaweza kusababisha matatizo ya moyo  na hata kuongeza uwezekano wa mtu kufariki.
WHO inasema kwamba hakuna maelezo sahihi ya ushahidi kuhusu uwezo wake.
Watu wanaopona maambukizi hupata antibodies  katika damu yao, kufautia makabiliano dhidi ya virusi hivyo.
Wazo ni kuchukua eneo la damu lililo na antibodies  na kumpatia mgonjwa.
Chanzo cha picha, Getty
Marekani tayari imefanikiwa kuwatibu wagonjwa 500 na kile kinachojulikana kama plasma  na mataifa mengine pia yameanza kutumia njia hiyo.
Ni mapema mno kujua ni lini tutapata tiba itakayotibu corona.
Hatahivyo katika kipindi cha miezi ijayo ni muhimu kuanza kupata matokeo ya majaribio hayo.
Ni mapema sana kujua iwapo tutapata chanjo ambayo itazuia maambukizi badala ya kuyatibu.
Hii ni kwasababu madaktari wanafanyia utafiti dawa ambazo tayari zimetengenezwa na zinajulikana kuwa salama kwa matumizi ya binadamu, huku utafiti wa kutafuta chanjo ukianza kuanzia mwanzo.
Chanzo cha picha, Getty
Dawa nyengine mpya za kutibu corona zinafanyiwa majaribio katika maabara, lakini haziko tayari kujaribiwa katika wanadamu.
Mojawapo ya sababu za wazi ni kwamba itaokoa maisha, lakini pia inaweza kuruhusu kuondolewa kwa amri za kutotoka nje iliowekwa katika mataifa mengi.
Uwepo wa tiba madhubuti  utafanya virusi vya corona kutokuwa na athari mbaya.
Iwapo watu katika hospitali watazuiwa kufikia wakati ambapo watahitaji mashine za kupumua, kutakuwa na hatari chache za ukosefu wa vyumba vya wagonjwa mahututi kwa kuwa kutakuwa na udhibiti wa idadi ya watu watakaotumia vyumba hivyo."
Virusi vya corona: mikakati ya rais ndayishimiye ya kukabiliana na covid-19 - bbc news swahili,"Chanzo cha picha, Getty Images
Mamlaka nchini Burundi imetangaza kutumia njia za aina yake kukabiliana na mlipuko wa virusi vya corona na kuachana na namna ambavyo taifa hilo lilivyokuwa linakabiliana na janga hilo wakati wa utawala uliopita.
Katika hotuba yake mara baada ya kuapishwa urais, Bwana Evariste Ndayishimiye alitangaza hatua zifuatazo za kupambana na corona  ikiwa ni pamoja na hatua maalum  kuhusu matumizi ya sabuni.
Mabadiliko hayo yamekuja mara tu rais mpya Bwana Ndayishimiye alipoingia madarakani, licha ya kwamba wakati wa kampeni za urais wake picha mikusanyiko ya maelfu ya watu waliokusanyika katika  mikutano ya kampeni za kisiasa ziliibua wasi wasi mkubwa wa kuongezeka kwa maambukizi ya virusi vya corona kabla ya taifa hilo kufanya uchaguzi tarehe 20 Mei mwaka huu.
Mikutano mikubwa ilishuhudiwa katika nchi hiyo ambapo tume ya taifa ya uchaguzi nchini humo ilitoa sabuni na ndoo kwa wagombea wa uchaguzi ilivitumiwe na wafuasi wao kunawa mikono wakati wa kampeni , wakati mmoja pia kemikali za kuua vimelea pia zilitumika.
Chanzo cha picha, Getty Images
Lakini ""idadi ya watu waliohudhuria mikutano hiyo ilikuwa kubwa mno kiasi cha kutotoshwa na maji na vitakasa mikono vilivyokuwepo "",  mmoja waliohudhuria mkutano wa kampeni katika mkoa wa Kirundo aliiambia  BBC.
Mikutano mikubwa ya Kampeni za uchaguzi yaibua hofu ya maambukizi ya virusi vya corona.
Katika mitandao ya kijamii baadhi ya watu walielezea hofu zao huku wakiishutumu serikali kwa kuhatarisha maisha ya watu:
Serikali ya Burundi ilifunga mipaka yake ili kuzuwia kusambaa kwa virusi, na kuruhusu shehena za malori ya mizigo tu kuingizwa nchini kutoka mataifa jirani.
Ndani ya nchi, watu wameshauriwa kutosalimiana kwa mikono na kunawa mikono mara kwa mara, na maisha yanaendelea kama kawaida.
Serikali ilisisitiza kuwa  kuwa bado hakuna tisho la kuifanya iahirishe uchaguzi mkuu.
Alipotazama picha za mikutano ya kisiasa nchini , Dkt Olivier Manzi mtaalamu wa mamgonjwa ya maambukizi aliiambia  BBC kuwa hayo ni maeneo yanayoweza kuwa kitovu cha maambukizi ya virusi vya corona.
Dkt. Manzi ambaye anafanya kazi katika Shirika la Afya Duniani (WHO), ameiambia BBC kuwa mikusanyiko hiyo ni maeneo yanayosambaza kwa kasi virusi vya corona.
""Kwa mfano nchini Senegal, kulikua na visa vichache mwanzoni lakini baada ya mikusanyiko mikubwa ambayo ilitokea idadi ya visa ilipanda haraka, hii pia imeshuhudiwa katika baadhi ya mataifa mengine "" - anasema Daktari Manzi.
Serikali ya Nkurunziza iliamua kuwatimua wafanyakazi wa Shirika la afya duniani(WHO)  kutoka Burundi, wakati  ulimwengu ukikabiliana na janga la Covid-19.
Taarifa kuhusu visa vya  maambukizi ya virusi vya corona zimekua nadra sana kutolewa na serikali ya Burundi.
Iwapo mikakati inayowekwa sasa na utawala wa Bwana Ndayishimiye itasaidia kuzuwia maambukizi, ni  jambo la kusubiri."
Virus vya corona: joe biden hatafanya mkutano wa kampeni kwa sababu ya virus vya corona - bbc news swahili,"Chanzo cha picha, Getty Images
Mgombea urais nchini Marekani kupitia chama cha Democrat, Bwana Joe Biden amesema kuwa hatafanya kampeni za uchaguzi wa rais wakati huu wa mlipuko wa virusi vya corona.
""Hii ni kampeni ya yake ambayo haijazoeleka, nafikiri katika historia ya siku hizi,"" Bwana Biden alisema katika mkutano na waandishi wa habari huko Delaware.
Mpinzani wake,rais Donald Trump,ameshuhudia watu wachache wakijitokeza katika mikutano yake ya hadhara huko Tulsa, Oklahoma, Mwezi Juni na kampeni zake zimetangaza kutokuwepo kwa mikutano mingine ya hadhara.
Kura za maoni zinaonesha kuwa Bwana Biden akiongoza karibu mara mbili dhidi ya mpinzani wake bwana Trump wakati uchaguzi wa Novemba, 3 ukikaribia.
Jumanne, Bwana Biden aliwaambia waandishi wa habari: ""Sitaenda kufuata utaratibu uliowekwa na sio kwa ajili yangu tu bali kwa taifa kwa ujumla - hivyo ninamaanisha kuwa hakutakuwa na mikutano ya hadhara . ""Sitafanya mikutano ya hadhara.""
Makamu wa Rais wa zamani wa Marekani chini ya Barack Obama pia alisema hajafanya vipimo bado vya virusi vya corona ambavyo vimeua watu karibu 130,000 nchini Marekani.
Akizungumzia kuhusu mlipuko Bwana Biden amejipatia nafasi kidogo ya kukutana na Umma, kufanya mahojiano kutoka studio za makeshift TV ambayo iko katika nyumba yake, kumepelekea kampeni za Trump kumpa jina la  ""Biden anayejificha"".
Siku ya Jumanne, Bwana Biden ana nia ya rais ambaye anaweza kukabiliana na majanga ya mlipuko.
""Mwezi baada ya mwezi, kama viongozi wa nchi nyingine wamechukua hatua thabiti kukabiliana na virusi vya corona, Donald Trump ametuangusha,"" Bwana Biden alisema kabla ya rais Trump alipoanza kumkebehi ,kuwa ni rais wa wakati wa vita"".
""Inaonekana wakati wetu wa vita na rais anajisalimisha,kwa kupeperusha bendera nyeupe na kuacha mapambano,"" Bwana Biden alisema.
Tangazo la Democrats limekuja wakati mtafiti mkuu wa magonjwa Dkt Anthony Fauci alipoliambia punge la seneti la Marekani kuwa ''hatashangazwa '' kama kuwa ongezeko la maambukizi nchini humo itafikia 100,000 kwa siku.
''Ni wazi hatujaweza kudhibiti sasa,'' Dkt Fauci alisema, akitahadharisha kuwa raia wengi wa Marekani hawavai barakoa na hawafuati kanuni ya kutochangamana.
Siku ya Jumanne idadi ya watu walioambukizwa ilifika zaidi ya 40,000 kwa siku moja ikiwa ni mara ya one katika kipindi cha siku tano zilizopita
Tangazo la Democrats limekuja wakati mtafiti mkuu wa magonjwa Dkt Anthony Fauci alipoliambia bunge la seneti la Marekani kuwa ''hatashangazwa '' kama ongezeko la maambukizi nchini humo litafikia watu 100,000 kwa siku."
Virusi vya corona: majaribio ya dawa hydroxychloroquine kuanza tena baada ya kusitishwa - bbc news swahili,"Chanzo cha picha, Getty Images
Majaribio ya dawa yenye utata ya malaria iliyomezwa na rais wa Marekani  Donald Trump kujaribu kuzuia kupatwa na virusi vya corona yanatarajiwa kufufuliwa tena.
Wasimamizi wa viwango nchini Uingereza wanasema hydroxychloroquine na dawa sawa na hiyo ya chloroquine inaweza kutolewa kwa wahudumu wa afya katika uchunguzi wa kimatibabu  kupima dhana hiyo.
Shughuli ya kufanya majaribio ya hydroxychloroquine  inayofahamika  kwa lugha ya kitaalamu kama COPCOV ilikua imesitishwa kwa muda kutokana na tahadhari za madhara yake zilizoelezewa na watafiti wengine ambao hoja zao kwa sasa zimebainika kuwa hazina vigezo.
Ilibainisha kuwa dawa hiyo haikuwa na faida na inaongeza hatari ya kusababisha mapigo ya moyo yasiyo ya kawaida na kifo.
Taarifa hiyo ilisababisha  Shirika la afya duniani -WHO kusitisha majaribio yake ya  kutibu virusi vya corona kwa hydroxychloroquine ambayo kwa kawaida hutibu malaria.
Hofu ilielezewa kuhusu data na halafu baadhi ya waandishi wa utafiti kuhusu dawa hiyo walisema kuwa hawana uhakika na maelezo yao wenyewe waliyoyaandika katika jarida la  masuala ya tiba la Lancet huku kampuni ya huduma za afya ya Surgisphere  ambayo ilihusika katika kazi ya utafiti huo wakikataa kuruhusu tathmini binafsi kuhusu dawa hiyo ifanyike.
Jarida la kitabibu la  The New England lilipata waraka mwingine ambao ulikua na data kutoka kwa Surgisphere.
Dawa nafuu na inayopatikana kwa urahisi imekua ikitumika kupambana na malaria kwa miaka.
Ingawa tafiti zinaonesha kuwa hydroxychloroquine sio ya kunusuru maisha kwa watu ambao tayari wanaugua virusi vya corona , watafiti wako makini kuendelea kufanya utafiti kama kweli inaweza kuzuia maambukizi au la.
Majaribio ya COPCOV yatawezesha dawa za chloroquine, hydroxychloroquine au placebo kutolewa kwa zaidi ya wahudumu wa afya  40,000  kutoka mataifa ya Ulaya, Afrika, Asia na Amerika Kusini.
Mmoja wa watafiti wakuu , Prof Sir Nicholas White kutoka Chuo kikuu cha  Oxford, alisema: ""Hydroxychloroquine inaweza bado kuzuia maambukizi, na hii inahitaji kubainika wakati wa tafiti mbalimbali ambazo zinahitaji kudhibitiwa .""
Mtafiti mwenza Prof Martin Llewelyn,  kutoka shule ya tiba za Brighton na Sussex Medical, anasema : ""Ingawa viwango vya virusi vya corona ni vya chini kwa sasa  nchini Uingereza,
wahudumu wa afya bado wanaathiriwa na wimbi la pili la maambukizi linatarajiwa kwa kiwango kikubwa katika msimu wa majira ya baridi.
""Katika juhudi za kutafuta dawa inayoweza kuwalinda wahudumu muhimu wakati wa majira ya baridi, hydroxychloroquine inatumainiwa zaidi.''
Wakati huohuo, dawa za kupunguza makali ya virusi vya ukimwi lopinavir na ritonavir zimebainika kuwa hazina faida katika kuwazuia wagonjwa wa corona kulazwa hospitalini."
Virusi vya corona: je shule za tanzania zimeweka mikakati gani baada ya kufunguliwa? - bbc news swahili,Wanafunzi nchini Tanzania wameanza masomo baada ya kusitishwa kwa muda wa zaidi ya miezi mitatu kufuatia janga la Covid-19. Lakini je Shule zimejipanga vipi kudhibiti maambukizi?. BBC imetembelea  shule moja ya awali iliyopo jijini Dar es salaam.
"Virusi vya corona: dkt anthony fauci atahadharisha kuwa marekani itakuwa na wagonjwa 100,000 kwa siku - bbc news swahili","Mtafiti mkuu wa magonjwa Dkt Anthony Fauci ameliambia bunge la seneti nchini Marekani kuwa ''hatashangazwa'' ikiwa maambukizi mapya  yatafikia 100,000 kwa siku.
''Ni wazi hatujaudhibiti kwa sasa,'' alikiri, akitoa tahadhari kuwa haitoshi kwa Wamarekani kuvaa barakoa na kutochangamana
Katika hotuba yake, alisema kuwa karibu nusu ya watu wote wapya walioambukizwa wanatoka katika majimbo manne.
Awali, Gavana wa New York alisema karibu nusu ya Wamarekani wote lazima wajiweke karantini ikiwa watatembelea jimbo hilo.
Siku ya Jumanne, idadi ya watu walioambukizwa iliongezeka kwa zaidi ya 40,000 kwa siku moja  kwa mara ya nne katika kipindi cha siku tano.
Ongezeko- ambalo limekuwa kubwa katika majimbo ya Kusini na Magharibi limelazimu majimbo karibu 16 kusitisha na kutazama upya mipango yao ya kuyafungulia majimbo hayo, kwa mujibu wa shirika la habari la CNN.
Florida, Arizona,Texas na California ni majimbo manne yaliyotolewa mfano na Dkt Fauci kuwa majimbo yaliyoathiriwa zaidi na virusi vya corona kwa sasa.
Kwa baadhi hatua mpya zimekuja katika kipindi cha mwezi mmoja baada ya kufungua tena shughuli za kiuchumi
Chanzo cha picha, Getty Images
Pia siku ya Jumanne , Gavana wa New York Andrew Cuomo iliongeza idadi ya Wamarekani ambao wanatakiwa kujiweka karantini  kwa siku 14 ikiwa watatembelea jimbo hilo. Kwa sasa kuna majimbo 16 kwenye orodha.
Majimbo mapya yaliyo kwenye orodha ni pamoja na California, Georgia, Iowa,Idaho, Lousiana, Mississippi, Nevada na Tennessee.
Yanaungana na Alabama, Arkansas, Arizona, Florida, North Carolina, South Carolina, Texas na Utah.
Yote kwa pamoja, yanagusa 48% ya wakazi wote wa Marekani kwa mujibu wa wataalamu.
Fauci amesema nini?
Akizungumza mbele ya kamati ya bunge la seneti katika jitihada za kufungua tena shule na biashara, Mkurugenzi wa taasisi ya kitaifa ya uzio na magonjwa ya kuambukiza alikosoa majimbo hayo kwa ''kupuuza'' taratibu zinazohitajika kufuatwa wakati wa mchakato wa kufungua tena shughuli, na matokeo yake maambukizi yataongezeka.
''Siwezi kukisia , lakini hali itakuwa ya kutamausha, ninaweza kuwahakikishia hilo,'' alimwambia seneta Elizabeth Warren.
''Kwasababu ikiwa una mlipuko wa ugonjwa katika sehemu moja ya nchi hata kama maeneo mengine ya nchi yanafanya vyema, pia wanakuwa hatarini.''''Hatuwezi kuzingatia tu maeneo ambayo yana maambukizi ya hali ya juu. Inaweka nchi nzima katika hatari,'' aliongeza.
Dkt Fauci ameitaka serkali ya Marekani kuzalisha barakoa na kuzisambaza bure kwa Wamarekani wote, na kukemea baadhi ya watu ambao hawazingatii kanuni za kutochangamana.
Robert Redfield, Mkurugenzi wa Kituo cha kudhibiti na kuzuia magonjwa  (CDC) ambaye pia alitoa maelezo yake siku ya Jumanne, aliwaambia wabunge kuwa majimbo 12 yameshuhudia idadi ya wagonjwa wanaolazwa hospitali ikiongezeka na jimbo la Arizona limerekodi ongezeko la idadi ya watu wanaofariki.
Kabla ya kumsikiliza Dkt Fauci, Seneta wa chama cha Republican Lamar Alexander, anayeongoza kamati hiyo, alitoa wito kwa Rais Donald Trump kuvaa barakoa- kitendo ambacho hakifanyi anapokuwa kwenye shughuli zinazokusanya Umma.
''Inasikitisha hatua rahisi ya kuokoa maisha imekuwa sehemu ya mjadala wa kisiasa,'' alisema mshirika wa Trump.
''Kama unamuunga mkono Trump huvai barakoa, kama haumuungi mkono unavaa,'' aliendelea, akisema kuwa ''rais huvaa barakoa mara chache''.
''Rais ana watu wengi wanaompenda ambao wanafuata mfano wake,'' alisema.
'Tuna maambukizi makubwa sana ya virusi'
Siku ya Jumatatu, Dkt Anne Schuchat, Naibu Mkurugeni wa CDC alitahadharisha kuwa Marekani haichukui hatua kama nchi nyingine ambazo zimeonesha kupiga hatua kudhibiti virusi vya corona, na imeruhusu kusambaa sana kwa virusi na kwa kasi kubwa.
''Si kama hali ilivyo New Zealand au Singapore au Korea ambako mtu mmoja anapoambukizwa hutambulika na kufanya ufuatiliaji wa watu aliochangamana nao na watu wanatengwa na watu walioambukizwa huwekwa karantini na wanaweza kudhibiti hali hii,'' alisema Dkt Schuchat katika mahojiano na jarida la shirika la kitabibu la Marekani.
''Tuna maambukizi mengi sana ya virusi nchini na kwa hili sasa , linavunja moyo sana.''
Chanzo cha picha, Getty Images
New Zealand ilitangaza kuwa haina maambukizi tarehe 8 mwezi Juni, na tangu wakati huo ilikuwa ikishughulika na watu wachache walioambukizwa ambao ni wasafiri waliokuwa wameingia nchini humo kutoka nje.
Korea Kusini imeajiri wataalamu wa kufuatilia watu waliochangamana na watu waliopata maambukizi , na tangu tarehe 1 mwezi Aprili nchi hiyo imerekodi maambukizi ya watu chini ya 100 kwa siku. Mlipuko nchi Singapore uliongezeka katikati ya Aprili baada ya watu wapya 1,400 kuripotiwa kupata maambukizi kwa siku moja.
Marekani imerekodi maambukizi ya watu 2,682,897 mpaka siku ya Jumanne, kwa mujibu wa Chuo cha John Hop"
Virusi vya corona: raia wa mataifa 'salama' 14 ndio watakaoruhusiwa kuingia eu - bbc news swahili,"Chanzo cha picha, Reuters
Umoja wa ulaya (EU) umetaja majina ya nchi 14 ambazo wananchi wake wanadaiwa kuwa salama kuruhusiwa kuingia katika nchi zake kuanzia Julai, mosi , licha ya mlipuko uliopo lakini Marekani, Brazil na China hazipo katika orodha hiyo.
Mataifa yaliyotajwa ni pamoja na Australia, Canada, Japan, Morocco na South Korea.
Muungano wa Ulaya  upo tayari kuiongeza China katika orodha kama tu serikali yake China itatoa ruhusa sawa kwa wasafiri wa umoja wa ulaya, mwanadiplomasia anasema.
Makatazo katika mipaka ya Umoja wa ulaya imeondolewa kwa wasafiri ambao ni raia wa Umoja wa ulaya kusafiri ndani ya ukanda wao.
Sheria zilizowekwa dhidi ya wasafiri wa Uingereza ziko tofauti na makubaliano ya Brexit.
Wananchi wa Uingereza wanachukuliwa sawa na raia wa Muungano wa Ulaya  mpaka mwisho wa kipindi cha mpito Desemba, 31.
Katika orodha ya sasa, maeneo salama ambayo yanaweza kuongezwa ni nchi za  Algeria, Australia, Canada, Georgia, Japan, Montenegro, Morocco, New Zealand, Rwanda, Serbia, South Korea, Thailand, Tunisia na Uruguay.
Kwa sasa Uingereza inafanya majadiliano na mataifa kadhaa ambayo ni wanachama wa Umoja wa ulaya, kuona namna ambavyo virusi vya corona vinaweza kutozuia kabisa mapumziko ya wakati wa msimu wa watalii unaowaajiri mamilioni ya watu.
Jumanne majira ya mchana, Umoja wa Ulaya itarasimisha nchi gani inapaswa kuhukumiwa kuwa salama au hapana .
Mataifa mengi ya Umoja wa ulaya - yapata  55% ya mataifa ya Umoja wa mataifa, ambayo ni sawa na  65% ya idadi ya watu wa Umoja wa ulaya ambao wako kwenye orodha.
Kuna mgawanyiko kati yao kama vile Uhispania - inataka kukuza utalii lakini inataka kujionyesha salama licha ya ugonjwa wa corona kuathiri nchi hiyo kwa ukubwa na nchi nyingine ni Ugiriki,na Ureno, ambazo zote zinategemea utalii lakini wanaogopa virusi.
Unaweza kudhani kuwa itakuwa sawa moja kwa moja, kuamua mataifa gani ambayo hayapo kwenye Umoja wa Ulaya kutambuliwa kuwa salama.
Lakini inaonekana  kuwa mchakato ambao hautakuwa wa  haki , unaweza kusababisha migogoro , kuchanganya masuala ya kisiasa na uchumi pamoja na afya ya umma.
Mataifa kama Ujerumani na Uhispania, wameathirika pakubwa na Covid-19,na zinataka kuonekana salama.
Wanataka kuwepo kwa orodha fupi ya mataifa ambayo yana maambukizi kwa kiwango kidogo, afya nzuri na data za uhakika za afya.
Ingawa Ugiriki na Ureno walikuwa na mawazo mengine.
Wana hofu ya kuongeza muda wa marufuku ya kutotoka nje, kuanguka kwa uchumi wake wa utalii na hawana hofu sana ya kuenea kwa maambukizi ya mlipuko, ilimradi tu wawepo kwenye orodha.
Na kwa upande wa Ufaransa,  inasisitiza biashara katika mji wake.
Kama mataifa ambayo sio nchi wanachama wa Umoja wa ulaya wanazuiwa kuingia katika ukanda huo basi inabidi wasionekane katika orodha, Paris ilihoji.
Na mwisho kabisa, wanadiplomasia wnaona suala hilo la ajabu kwa Umoja wa ulaya kujumuisha baadhi ya nchi na nyingine kuzitenga.
Wageni kutoka Canada, Japan na China wanaweza kuruhusiwa kuingia kuanzia Julai, Mosi - kama China itaruhusu wageni wa Muungano wa Ulaya kuingia nchi kwake lakini sio kwa wageni kutoka Marekani.
Baada ya siku kadhaa za kujadiliana, orodha ya mwisho  imeweza kujaribu kuonyesha ushiririkiano.
Orodha hii ya mwanzo inatarajiwa kuwa na uwezekano wa kufanyiwa maboresho kila wakati .
Ripoti ya wiki iliyopita ilisema mataifa wanachama wanachujwa katika orodha mbili tofauti.
Mtandao wa kisiasa umesema kuwa maambukizi kidogo chini ya 16 ya visa vya Covid-19 kwa watu 100,000 na wengine kesi 20, ambayo itajumuisha Canada na Uturuki.
Marekani imesema kuwa inabidi orodha hiyo wafanyie marekebisho kila baada ya wiki mbili ili Marekani pia iwepo katika orodha hapo baadae.
Mapema mwezi huu, tume ya ulaya iko katika mkakati wa kufungua mipaka kwa mataifa ambayo sin chi wanachama wa Umoja wa Ulaya magharibi mwa Balkans, nia ilikuwa kufungua kuanzia Julai, mosi.
Hata hibvyo , nchi mwanachama wa Umoja wa Ulaya  Croatia imetangaza kuwa siku ya Jumatano wasafiri kutoka  Serbia, Kosovo, Bosnia  North Macedonia watakaa karantini kwa siku  14-ili kujitenga wenyewe kwa sababu ya ongezeko la maambukizi."
Virusi vya corona: who yatahadharisha kuwa hali ya maambukizi itakua mbaya zaidi siku za usoni - bbc news swahili,"Hali bado inaweza kuwa mbaya zaidi wakati huu wa janga la Covid-19, Shirika la afya duniani (WHO) limetahadharisha, miezi sita ikiwa imepita tangu mlipuko wa ugonjwa huo kutokea.
Mkuu wa shirika hilo, Tedros Adhanom Ghebreyesus amesema virusi vinaweza kuathiri watu wengi zaidi ikiwa serikali hazikuanza kutekeleza sera sahihi.
Ujumbe wake ulibaki kuwa  ''Pima, fuatilia, tenga na weka karantini'', alisema.
Zaidi ya watu milioni 10 wamethibitishwa kuwa na maambukizi duniani tangu virusi hivyo vilipojitokeza nchini China mwishoni mwa mwaka jana.
Idadi ya wagonjwa  waliopoteza maisha sasa ni zaidi ya 500,000
Nusu ya idadi ya watu walioambukizwa duniani imekuwa Marekani na Ulaya, lakini idadi inaongezeka kwa kasi Amerika.
Virusi hivyo pia vinaathiri Kusini mwa Asia na Afrika, ambako hakutarajiwi ongezeko la juu mpaka mwishoni mwa mwezi Julai.
Dkt Tedros akitoa hotuba yake siku ya Jumatatu alisema: ''Sote tunataka hali hii kuisha. Sote tunataka kuendelea na maisha yetu. Lakini ukweli ulio mchungu ni kuwa bado hali hii haijafikia kuisha hata kidogo''
'' ingawa nchi nyingi zimepiga hatua, bado ugonjwa huu unashika kasi duniani.''
''Kukiwa na wagonjwa milioni 10 sasa na vifo vya watu nusu milioni, mpaka pale matatizo yaliyogundulika  yatakajulikana na WHO, ukosefu wa umoja wa kitaifa na kidunia na dunia iliyogawanyika hali inayosaidia kusambaa kwa virusi…bado hali itakuja kuwa mbaya zaidi,'' alisema.
''Samahani kwa kusema hivyo, lakini kwa mazingira ya namna na hali hii, tunahofu hali kuwa mbaya .''
Amezitaka serikali kufuata mifano ya Ujerumani, Korea Kusini na Japan, ambazo zimekuwa zikichukua hatua kudhibiti maambukizi kwa kutumia sera ikiwemo vipimo na ufuatiliaji.
Chanzo cha picha, Getty Images
Nchi gani zimeathirika zaidi?
Marekani imeripoti kuwa na watu milioni 2.5 walioathirika na vifo karibu 126,000 vilivyotokana na Covid-19 mpaka sasa- zaidi ya taifa jingine lolote.
Majimbo ya nchini Marekani katika wiki za hivi karibuni- hasa kusini  yameripoti ongezeko la maambukizi mapya.
Ongezeko hilo limefanya maafisa wa Texas, Florida na majimbo mengine kuweka mazuio makali tena kwenye biashara.
Nchi ya pili iliyo na kiasi kikubwa cha maambukizi ni Brazil, iiwa na watu walioambukizwa milioni 1.3 na vifo zaidi ya watu 57,000.
Siku ya Jumatatu hali ya dharura ilitangazwa katika mji mkuu Brisilia, kutokana na ongezeko la maambukizi.
Kama ilivyo kwa magavana wengi wa Brazil na meya, mamlaka za serikali za maeneo, mjini Brasilia masharti ya kutochangamana yalipunguzwa makali mwanzoni mwa mwezi huu na kuruhusu kufunguliwa kwa maduka, nchini Uingereza - nchi yenye idadi kubwa ya vifo eneo la Magharibi mwa Ulaya- Meya wa Leicester  alisema vilabu vya pombe na migahawa vinaweza kuendelea kufungwa kwa wiki mbili zaidi kutokana na ongezeko la watu walioambukizwa.
Chanzo cha picha, Reuters
Masharti katika eneo lote la England yanatarajiwa kulegezwa ifikapo mwishoni mwa juma , huku vilabu vya pombe, migahawa, maeneo ya kutengeneza nywele na hoteli vikifunguliwa."
Mafua 'yanayoweza kuwa janga' yaibainika uchina - bbc news swahili,"Chanzo cha picha, Getty Images
Ugonjwa mpya wa mafua ambao unauwezekano wa kuwa janga umetambuliwa nchini China na wanasayansi.
Mlipuko huo umejitokeza hivi karibuni na upo miongoni mwa nguruwe lakini hata binadamu wanaweza kuambukizwa, wameeleza wanasayansi.
Watafiti wana wasiwasi kuwa hali inaweza kubadilika na kuweza kusambaa kiurahisi kutoka kwa mtu mmoja kwenda kwa mtu mwingine na kusababisha mlipuko wa ugonjwa duniani.
Wanasema tatizo hili si kwamba litatokea kwa haraka, lakini  kuna uwezekano mkubwa wa maambukizi kuambukiza binadamu na hivyo kuna uhitaji wa ufuatiliaji wa karibu.
Kwa sababu ni ugonjwa mpya, watu watakuwa hawana kinga ya virusi hivyo au iko kidogo.
Wanasayansi wameandika katika jarila la ' Proceedings of the National Academy of Sciences' kuwa hatua za kukabiliana na virusi hivi vya nguruwe ni kufuatilia kwa karibu wafanyakazi wanaofanya kazi katika viwanda vya nguruwe na utekelezaji ufanyike kwa haraka.
Tisho la mlipuko
Aina mpya mbaya ya mafua ni miongoni mwa magonjwa hatari sana ambayo wataalamu wanayafuatilia, hata dunia inapambana kuutokomeza mlipuko uliopo sasa wa virusi vya corona.
Janga la mwisho la mlipuko wa mafua ya ngurue, dunia kukabiliana nalo ni mwaka  2009, ambapo mafua hayo ya nguruwe yalianzia  Mexico - kulikuwa hakuna vifo vingi kama wasiwasi uliokuepo kwa sababu watu wengi walikuwa na kinga ya kukabiliana na ugonjwa huo na labda kwa sababu mafua hayo yalikuwa yanafanana na virusi vya mafua mengine ambavyo viliibuka miaka ya nyuma.
Virusi hivyo ambavyo viliitwa  A/H1N1pdm09, kwa sasa  kuna chanjo ya mwaka mzima ambayo inawapa uhakiki watu kuwa na ulinzi kamili.
Virusi vipya vya mafua vimebainika nchini China vinafanana na virusi vya mafua ya nguruwe vilivyoibuka mwaka 2009 lakini vikiwa na mabadiliko kidogo.
Virusi vinatafutwa kwa sasa huko vya popo wa Thai - wanasayansi wakichukua sampuli ya wanyama hao ili kupata chanzo cha virusi vya corona.
Mpaka sasa, hakuna tishio kubwa lakini  Profesa Kin-Chow Chang na wenzie ambao wamekuwa wanafanya utaffiti huo , wanasema ni kitu ambacho inabidi kukifuatilia kwa ukaribu.
Virusi ambavyo watafiti wanaviita  G4 EA H1N1, vinaweza kukua na kuambukiza wanadamu kwa mfumo wa hewa.
Wamepata ushahidi wa maambukizi ya hivi karibuni ambapo maambukizi yalianzia kwa watu wanaofanya kazi katika viwanda vya nguruwe nchini wa China.
Kinga ya mafua iliyopo sasa haionekani kutulinda  ingawa inaweza kufanya hivyo ikihitajika .
Prof Kin-Chow Chang, anayefanya kazi katika chuo kikuu cha Nottingham nchini Uingereza, ameiambia BBC: ""Kwa sasa tunapambana na virusi vya corona , lakini inabidi tuwe makini maana kuna tishio la virusi vipya..""
Ingawa virusi hivi vipya si tatizo ambalo litaanza kwa haraka , alisema: ""Tusilipuuzie.""
Prof James Wood, mkuu wa idara ya tiba ya wanyama chuo kikuu cha Cambridge, alisema ni kazi ""tatizo limekuja kama kutukumbusha "" kuwa tuko katika hatari ya kupata maambukizi kutoka kwa wanyama"
"Virusi vya corona: watu za zaidi ya 500,000 wamekufa kwa covid-19 duniani huku texas hali ikiwa ni ya kutisha - bbc news swahili","Chanzo cha picha, AFP
Zaidi ya watu 500,000 duniani kote wamepoteza maisha yao kutokana na mlipuko wa virusi vya corona, kwa mujibu wa  chuo kikuu cha Johns Hopkins University nchini Marekani.
Tangu mlipuko wa virusi hivyo nchini China mwishoni mwa mwaka jana, kumekuwa  na wagonjwa zaidi ya  milioni 10,  kulingana na Johns Hopkins.
Nusu ya maambukizi yote yalikua yametokea nchini  Marekani na Ulaya lakini sasa ugonjwa wa corona inaendelea kukua kwa kasi nchini Marekani.
Virusi hivyo vimeathiri Asia ya kusini na Afrika ambako kunatarajiwa kuwa na maambukizi mpaka mwishoni mwa Julai.
Mlipuko huo bado unaenea katika maeneo mengi ya dunia, kesi mpya zilizorekodiwa kwa siku sita zikiwa milioni moja.
Chanzo cha picha, Reuters
Marekani imeripotiwa kuwa na jumla ya maambukizi milioni 2.5  na vifo 125,000 vilivyotokana na  Covid-19 mpaka sasa na maambukizi zaidi katika nchi nyingine.
Majimbo ya Marekani ambayo yalikuwa yamefunguliwa wiki za karibuni  haswa upande wa kusini , yameripotiwa kuwa maaambukizi yameongezeka.
Ongezeko la maambukizi mapya limeonekana zaidi huko Texas, Florida na majimbo mengine ambapo imewabidi kuweka tena zuio la biashara kuendelea.
Takwimu zinaonyesha mataifa kadhaa kutoka bara la Asia na waafrika wanaweza kupata maambukizi zaidi  ya mataifa ya wazungu.
Nchi ambayo ni ya pili kuwa na  wagonjwa wengi Brazil, taifa hilo lina wagonjwa milioni 1.3  na vifo vinavyozidi 57,000.
Licha ya kuwepo kwa maambukizi mapya, jimbo la  Rio de Janeiro limesema kuwa litaruhusu michuano ya mpira wa miguu kuanza  kwa mashabiki kuhudhuri akuanzia Julai ,10  - kwa kiwango cha moja ya tatu ya uwezo wa uwanja wa mpira.
Chanzo cha picha, Reuters
Siku ya Jumapili China iliweka marufuku ya kutotoka karibu na mji wa Beijing ili kukabiliana na mlipuko.
Karibu watu nusu milioni hawataruhusiwa kusafiri kutoka na kuingia  katika Anxin ambayo iko karibu na jimbo la  Hebei.
Nchini Uingereza , ikiwa na idadi kubwa ya vifo vilivyotokana na corona katika upande wa kaskazini, itaweka marufuku tena kufuatia maambukizi mapya katika mji wa  Leicester.
Wakati huohuo kuenea kwa maambukizi vya virusi vya corona yamegeuka kuwa hatari zaidi Marekani katika jimbo la Texas, Govana Greg Abbott alitoa angalizo.
Chanzo cha picha, Getty Images
""Zaidi ya wiki kadhaa zilizopita , idadi ya maambukizi mapya ni kati ya 2,000, mpaka 5,000,"" bwana Abbott alisema siku ya Jumapili.
Majimbo kadhaa kusini na kaskazini yamerikodiwa kuwa maambukizi mengi mara tu marufuku ya kutoka nje ilipopunguzwa makali.
Idadi ya maambukizi kwa sasa inafika milioni 2.5.
Zaidi ya wagonjwa  125,000 wa corona wamethibitishwa kufariki duniani kote na zaidi katika mataifa mengine."
Walaghai watumia hofu iliopo ya corona kutengeneza dawa bandia - bbc news swahili,Hofu ya kutojua kitakachotokea kwasababu ya janga la corona imetetoa fursa muruwa kwa walanguzi kutengeneza dawa zao ghushi. Kulingana na Shirika la Afya Dunia (WHO) hadi kufikia sasa hakuna dawa wala chanjo ya ya corona lakini hilo bado halijakuwa sababu ya watu kutojitangaza kwamba wamepata dawa. BBC Africa Eye na mwandishi wa habari za uchunguzi Ghana Anas Aremeyaw Anas wamekuwa wakichunguza mauzo ya dawa bandia inayodaiwa kutibu virusi vya corona na kile mamlaka inachofanya kusitisha ulaghai huu.
Amy ana wiki mbili tu kupata mtu atakayempa uboho wa kufanana na yeye - bbc news swahili,"Chanzo cha picha, Bartlett family
Amy Bartlett, 14, kutoka West Bridgford, karibu na Nottingham, alikuwa anakaribia kumaliza matibabu alipoarifiwa kwamba ugonjwa wa saratani anaotibiwa umerejea tena upya na anahitajika kufanyiwa upandikizaji.
Marie Bartlett, mama yake msichana amesema hilo lilimvunja moyo kabisa asijue kitakachomtokea binti yake.
Hospitali ya taifa imesema ni vigumu sana kuendesha zoezi la kupata mtu ambaye uboho wake unafafa na mgonjwa kipindi hiki kwasababu ya virusi vya corona na kufanya iwe vigumu hata zaidi kumpata mwenye uboho sawa na wake.
Amy alibainika kuwa na ugonjwa wa lukemia akiwa na umri wa miaka 12 alipoanza kulalamika kupata maumivu makali kiunoni na kwenye mbavu.
Hali yake ilifanya atambuliwe kama aliye katika hatari zaidi na kuanza kupata matibabu ya hali juu ya tiba ya kemikali inayopewa watoto wenye ugonjwa huo, Hospitali ya chuo kikuu cha Nottingham, imesema.
Chanzo cha picha, Bartlett family
Kupitia matibabu aliyokuwa anapata, alianza kuwa na matatizo ya figo, dawa za muda mrefu zikasababisha ugonjwa wa kisukari na kuanza kuwa na mzio kutoka na matibabu aliyokuwa anapokea.
Matibabu hayo yalitakiwa kumalizika Julai 4 lakini wiki mbili ziizopita familia iliarifiwa kwamba ugonjwa wa Amy umerejea tena.
Bi Bartlett amesema: ""Ilinivunja moyo kabisa na kuwa na wakati mgumu kumuelezea na kumshawishi vilevile kuwa ingawa amepata matibabu hayo huenda mchakato huo ukaanza tena.""
Baba yake msichana, Leigh, ameongeza: ""Anajitahidi kuwa na mtazamo chanya, ni msichana shupavu, lakini sio rahisi hasa ukifikiria kwamba ni mtu wako wa karibu.""
Amy ameanza tena kupata matibabu lakini bado hajafanikiwa kupata mtu mwenye uboho kama wake anayeweza kumsaidia ili afanyiwe upandikizaji.
Chanzo cha picha, Bartlett family
Pia unaweza kusoma:
Kaka yake Marcus amepimwa lakini uboho wake haufanini na wa dada yake.
""Tuna wiki mbili hadi tatu tu za kumpata mwenye uboho unaofanana na wa Amy, kwahiyo kufikia sasa muda ni kitu cha msingi sana kwetu,"" Bi. Bartlett amesema.
Hospitali ya Chuo Kikuu cha Nottingham imesema kwamba mchakato wa kutafuta mtu kama kawaida hauwezi kufanyika kwasababu ya corona ingawa wanaotaka kujitolea bado wanaweza kujisajili."
Virusi vya corona: dereva bajaji wanaotoa mafunzo ya corona nchini tanzania - bbc news swahili,"Janga la Corona limesababisha mashirika mengi kuja na njia za ubunifu kufikisha ujumbe wa kulijinda na Corona kwa wananchi.
Shirika la kujitolea la VSO limekua likitoa mafunzo kwa madereva bajaji mkoni Mtwara kusini mwa Tanzania katika kusaidia kufikisha ujumbe wa kujilindana Corona kwa wakazi wa eneo hilo.
Juma Swaleh ni mmoja wa madereva hao."
Virusi vya corona: maji ya chumvi kufanyiwa utafiti wa tiba ya virusi - bbc news swahili,"Chanzo cha picha, Getty Images
Majaribio ya utumiaji wa maji ya chumvi kama tiba ya virusi vya corona yatafanyika na watafiti huko Edinburgh.
Utafiti wa awali ulionesha kwamba dawa za kutengenezwa nyumbani zinaweza kusaidia kupuguza makali ya dalili za virusi vya corona kama ilivyo kwa homa.
Utafiti huo ulionesha kwamba watu wanaosukutua na kusafisha pua zao kwa maji ya chumvi kikohozi kinapugua, kubana kwa mbavu kunapungua huku wagonjwa wakionekana kupona kwa haraka.
Wanasayansi wa chuo Kikuu cha Edinburgh watachunguza ikiwa dawa hiyo pia inaweza kusaidia watu waliopata maambukizi ya virusi vya corona.
Utafiti huo kwa sasa hivi unasajili watu wenye dalili za ugonjwa wa Covid-19 ambao wamethibitishwa kupata maambukizi.
Utafiti wa awali ulisajili watu wazima ambao wamebainishwa kuwa na maambukizi katika mfumo wa juu wa upumuaji kwa siku mbili kulikochukuliwa kama homa.
Waligawanywa kwenye makundi mawili huku kundi la kwanza likitakiwa kusukutua na kusafisha njia ya pua kwa maji ya chumvi wakati wanahisi kufanya hivyo.
Kundi jingine likawa linatibu homa hiyo kwa njia ya kawaida.
Washiriki wote waliweka kumbukumbu ya dalili zao kwa wiki mbili. Pia walipimwa kuangaliwa kiwango cha virusi hivyo vya homa ndani ya pua zao.
Watafiti hao wanasema waliokuwa wakisafisha njia ya pua na kusukutua kwa maji ya chumvi, homa yao ilikuwa ya muda mfupi, na kupunguza uwezekano wa kusambaa hadi kwa familia zao, wakapona haraka huku wakiwa na uwezekano wa chini wa kutumia dawa zinazouzwa kwa maduka ya dawa.
Profesa Aziz Sheikh, mkurugenzi wa chuo kikuu cha Usher, amesema: ""Sasa hivi tunaingia kwenye ya utumiaji wa maji ya chumvi kwa waliothibitishwa kupata maambukizi ya ugonjwa wa Covid-19, na ni matumaini yetu kwamba yataonesha matokeo chanya ya kupunguza athari za usambaaji wa maambukizi.
""Kinachohitajika ni chumvi, maji na kuelewa mchakato wa jinsi mchanganyiko huo unavyotengenezwa. Unastahili kufanya kazi, ikiwa utaonesha ufanisi, itakuwa njia rahisi, isio na gharama na yenye kutekelezeka sehemu yoyote ile.""
Utafiti huo umefadhiliwa na Breathe - kituo cha utafiti wa afya ya njia ya upumuaji."
Virusi vya corona: sababu za kuwepo kwa mlipuko wa virusi kwenye viwanda vya nyama - bbc news swahili,"Chanzo cha picha, Toennies
Mamia ya wafanyakazi wamepatikana na virusi vya corona katika makapuni ya kutengeneza nyama na machinjioni.
Makampuni hayo ni pamoja na mengine yenye wafanyakazi 150 ambao wameambukizwa virusi vya corona.
Kumekuwa na milipuko mikubwa Ujerumani, Ufaransa, Uhispania na Marekani.
Bev Clarkson kutoka chama cha wafanyakazi, anasema: ""Chama hiki kimekuwa kikionya kila wakati kwamba kuna uwezekano mkubwa wa kutokea kwa mlipuko wa virusi vya corona Uingereza hasa katika makampuni ya kutengeneza nyama"".
Kwanini wafanyakazi wa makampuni ya nyama wanapata virusi vya corona?
Watu wanapata virusi vya corona kutokana na matone ya mate yanayoruka kutoka mdomoni ambayo yanaweza kusababisha kukohoa, kuchemua au hata aliyeambukizwa akasambaza virusi hivyo.
Maambukizi hayo huenda yakatokea baada ya kukaribiana na aliyeambukizwa au kugusa sehemu iliyopata maambukizi.
""Hususan, viwandani, maeneo ya ndani ambayo huwa ni baridi sana na yenye unyevunyevu, yana mazingira yanayopendwa na virusi vya corona na hupelekea virusi hivyo kukaa kwa muda mrefu na kusambaa,"" kulingana na Lawrence Young, Profesa wa masuala ya molekyuli chuo kikuu cha Warwick.
""Virusi vinavyosambazwa kwa matone yanayoruka kutoka kwa watu walioambukizwa huenda vikaendelea kusambaa kwa muda mrefu.""
Jambo jingine la kuzingatiwa katika maeneo ya kazi yenye majokofu, ni mashine zinazonguruma kwa sauti ya juu, ambapo wafanyakazi wanahitajika kuzungumza kwa sauti ya juu na hilo pia huenda likaongeza usambaaji wa matone ya mate ya watu waliopata maambukizi.
Chanzo cha picha, Getty Images
Vipi kuhusu mazingira ya kufanyia kazi?
Ni muhimu sana kwa wafanyakazi kuwa umbali wa mita 2 baina yao wakati wanafanya kazi katika viwanda vyenye shughuli nyingi na pia ukosefu wa jua kunaweza kusaidia virusi kuendelea kuwa hai kwa muda mrefu zaidi.
""Wakati watu wanakaribiana wakiwa wanafanya kazi kwasababu bila shaka hii ni kazi ngumu, huku wakiwa wanahema kwa nguvu, kuna uwezekano mkubwa wa kusambaa kwa virusi kutoka kwa mtu mmoja aliyeambukizwa hadi kwa wengi walio karibu nae,"" amesema Tara Smith, Profesa wa masuala ya kuambukizwa chuo kikuu cha Kent, Ohio.
Hata hivyo hakuna ushahidi unaoonesha kwamba bidhaa za nyama zinaweza kuwa chanzo cha maambukizi ya ugonjwa wa Covid-19 viwandani.
Shirika la kudumisha viwango vya chakula limesema kuna uwezekano mdogo wa kupata virusi vya corona kutoka kwa vyakula kwasababu ugonjwa huo hausambazwi kwa njia hiyo.
Chanzo cha picha, Toennies
Sio tu hali ilivyo ndani ya viwanda ambayo inaweza kuongeza hatari ya kupata maambukizi ya virusi vya corona.
""Baadhi ya viwanda hivi vina makazi karibu na wakati mwengine chumba kimoja ni makazi kwa wafanyakazi kadhaa. Pia inawezekana wafanyakazi wanasafirishwa kwa basi hadi maeneo ya kufanyakazi, na watakuwa pamoja kwa siku nzima,"" amesema Michael Head, mtafiti mwandamizi wa masuala ya afya katika chuo cha Southampton.
Chama cha wafanyakazi kinasema kwamba ingawa kinawakilisha wengi katika makampuni ya kutengeneza nyama, mara nyingi wafanyakazi wa viwanda hivyo ni raia wa kigeni ambao huenda hawana likizo mtu anapokuwa mgonjwa, hivyobasi kuna uwezekano akakosa pesa zinazomwezesha kujikimu wakati anajitenga nyumbani baada ya kuugua.
Chama hicho kinasema mara nyingi huwa hawazungumzi Kiingereza kama lugha yao rasmi na wana wasiwasi wa kupoteza ajira zao, na hilo linawafanya kunyamaza hata wanapokuwa wagonjwa.
Kipi kinafanywa kulinda wafanyakazi?
Serikali imetoa mwongozo wa kuwa na mazingira salama ya kufanya kazi katika makampuni ya kutengeneza vyakula ikiwemo kutokaribiana kwa angalau umbali wa mita mbili.
Lakini pia kuna miongozo ya usafi viwandani wa mara kwa mara tofauti na hali ya kawaida, kutenga wafanyakazi wanaoonesha dalili na uwepo wa muda wa kuanza na kupumzika vilevile.
Pia kuna mapendekezo ya uvaaji wa mavazi ya kujikinga na virusi - na wafanyakazi wa makampuni ya kuuza nyama huvaa nguo hizo ingawa mara nyingi hawana barakoa.
Dkt. Yvonne Doyle, mkurugenzi wa wizara ya afya, amethibitisha kuwa wamearifiwa milipuko ya corona katika viwanda kadhaa vingine vikiwa ni vya kutengeneza nyama.
""Milipuko inapotokea, tunafanya kazi kwa karibu na Wizara ya Afya kupima na kufuatilia waliopata maambukizi pamoja na kuhakikisha tunapata waliokaribiana nao, ndani na nje ya kampuni.""
Nchini Ujerumani, serikali imepiga marufuku wafanyakazi kutoka nje - badala yake wanaoruhusiwa ni wafanyakazi walioajiriwa na kampuni pekee.
Aidha, ripoti kutoka Kituo cha Kudhibiti Magonjwa Marekani kimependekeza kupunguza kiwango cha uzalishaji, kuweka vizuizi vya kutenganisha watu, ni lazima kwa kila mmoja kuvaa mavazi ya kumkinga uso na kuhakikisha kwamba hakuna atakayekosa kulipwa kwasababu ya kujitenga."
Virusi vya corona: kuna tahadhari kwamba maelfu ya watu huenda wakapata matatizo ya mapafu - bbc news swahili,"Chanzo cha picha, ANTHONY MCHUGH
Maelfu ya watu watahitajika kurejea hospitali baada ya janga la ugonjwa wa Covid-19 kuangaliwa ikiwa mapafu yao yameathirika, madaktari wamezungumza na BBC.
Wataalamu wana wasiwasi kuwa kiasi kikubwa cha watu huenda wakapata matatizo ya kufura kwa mapafu.
Tatizo hili halina tiba na dalili zake ni pomoja na matatizo ya kupumua, kukohoa na uchovu.
Uingereza imesema inafungua vituo ambavyo watu wanaweza kupata ushauri wa wataalamu baada ya kuruhusiwa kwenda nyumbani.
Dereva wa taxi aliyestaafu, Anthony McHugh, 68, alilazwa hospitali Machi 6, akiwa na dalili za virusi vya corona.  Hali yake iliendelea kuwa mbaya na kuhamishwa katika chumba cha wagonjwa mahututi ambapo aliwekwa mashine ya kusaidia kupumua kwa siku 13.
""Nilikuwa naishiwa na pumzi, kisha nikakimbizwa chumba cha wagonjwa mahututi zaidi ya hapo hakuna ninachoweza kukumbuka,"" anasema.
'Ni mwenye bahati kuwa hai'
Bwana McHugh, kutoka hospitali ya Hertfordshire, alikuwa hospitali kwa wiki nne na wiki zingine mbili akawa kwenye eneo lililotengwa ambapo wagonjwa wanaweza kuendelea kupata usaidizi wakiwa wanapata nafuu.
Alirejea nyumbani katikati ya Aprili lakini miezi miwili baadae bado alikuwa na matatizo ya kupumua.
""Ni kazi ndogo ndogo tu kama kupanda ngazi akiwa anaelekea chumbani na kumwagilia maua maji. Lakini mgongo wangu ukaanza kupinda hadi ikabidi niache,"" anasema.
Picha zilizopigwa alipokuwa hospitali zilionesha mfano wa ukungu uliotanda kwenye mapafu dalili ya ugonjwa wa virusi vya corona.
Mapafu ya Tony kabla na baada ya kuugua ugonjwa wa Covid-19.

Chanzo cha picha, ANTHONY MCHUGH
Katika visa kadhaa inasemekana kwamba virusi vya corona vinaweza vinakabilina na kinga ya mwili ambayo inaweza kusababisha mtu kuwa na kamasi, majimaji na seli zingine kujaza vifuko vya hewa. Hilo linapotokea, nimonia au homa ya mapafu inaweza kujitokeza na kufanya iwe vigumu mtu kupumua bila usaidizi.
Picha ya eksirei ya mapafu ya Bwana McHugh aliyopigwa wiki sita baada ya kuondoka hospitali ilionesha mistari miembamba meupe, ambayo inaweza kuchukuliwa kama dalili za awali za kufura kwa mapafu.
'Wasiwasi uliopo'
""Kwa hali kama hizi, kwa sasa hakuna tunachoweza kusema kwa uhakika,"" amesema Dkt. Sam Hare, mtaalamu wa picha za X-ray.
""Lakini kawaida kama utakuwa na virusi au maambukizi kwa wiki sita, matokeo ya eksirei yanatakiwa kuonesha kwamba mgonjwa ameshapona.""
Lakini kama wagonjwa wengine wa Covid-19 ambao wameruhusiwa kuondoka hospitalini, Bwana McHugh atahitajika kupigwa picha nyengine ya eksirei baada ya wiki 12 kuangaliwa ikiwa ukungu uliokuwa umejitokeza kwenye mapafu, umepungua.
Uvimbe kwenye mapafu ni nini?
Utafiti kuhusu kuathirika kwa mapafu kunakosababishwa na virusi vya corona bado uko hatua za awali.
Inadhaniwa kwamba wenye dalili za wastani za ugonjwa huo hawako katika hatari ya kupata maambukizi. Lakini wale walio hospitali hasa waliolazwa katika vyumba vya wagonjwa mahututi au waliopata maambukizi makali, wako katika hatari ya kuathirika.
Utafiti nchini China, uliochapishwa Machi, wagonjwa 66 kati ya 70 bado walikuwa wanaonesha kwamba mapafu yao yameathirika hata baada ya kuruhusiwa kutoka hospitali.
Wataalamu wa picha za eksirei wanasema, kulingana na matokeo ya wagonjwa wa awali, kuna wasiwasi kwamba huenda wagonjwa waliopata maambukizi makali wakawa na athari za muda mrefu.
""Kwa picha zilizopigwa wagonjwa baada ya wiki sita, hadi kufikia sasa naweza kusema asilimia 20 hadi 30 ya wagonjwa ambao wamekuwa hospitali zinaonesha dalili za awali za mapafu kuathirika,"" amesema Dkt. Hare, aliyesaidia kwenye kuanda mwongozo wa namna ya kubaini wagonjwa wa Covid-19.
Utafiti wa kina za ugonjwa wa virusi vya corona uliotokea awali wa Sars na Mers, ulibaini kuwa asilimia 20 hadi 60 ya wagonjwa walikuwa na matatizo ya afya pamoja na kuvimba kwa mapafu.
Wakati ambapo dunia ilifanikiwa kukabili milipuko hiyo ya awali, virusi vinavyosababisha ugonjwa wa Covid-19 vimesambaa kote duniani huku hadi kufikia sasa maambukizi zaidi ya milioni 8 yakithibitishwa.
Zaidi ya wagonjwa 100,000 wamelazimika kupata matibabu hospitali kwasababu ya ugonjwa wa Covid-19 nchini Uingereza tangu kuanza kwa janga hilo Februari, kulingana na takwimu za wizara.
""Wasiwasi wangu na ugonjwa wa Covid-19 ni kwasababu idadi kubwa ya watu wamepata maambukizi,"" amesema Dkt. Hare.
""Nina wasiwasi na idadi kubwa ya watu ambao tutahitajika kuwapa matibabu, kwasababu wengi zaidi wamepata maambukizi ya virusi vya corona.""
Uvimbe kwenye mapafu ni ugonjwa ambao hauwezi kutibika kwasababu ukungu uliotanda kwenye mapafu hauondoki. Lakini dawa mpya zimeanza kupunguza kasi ya ugonjwa huo na hata kuusitisha kabisha iwapo utagundulika mapema.
""Tunahitajika kufahamu ukubwa wa tatizo na wakati muafaka wa kuingilia kati ili kuanza kutoa matibabu,"" amesema Profesa Gisli Jenkins, wa Taasisi ya Afya ya Taifa, anayefuatilia waliopona ugonjwa wa Covid-19 na kuruhusiwa kurejea nyumbani.
Profesa Jenkins, mwenye makao yake Nottingham, amesema: ""Wasiwasi wangu katika maisha yangu yote hatujawahi kuwa na watu wengi wenye matatizo ya mapafu kwa wakati mmoja.""
Chanzo cha picha, ANTHONY MCHUGH"
Berzosertib: dawa mpya ya saratani inayozuia uvimbe yawapatia matumaini wagonjwa - bbc news swahili,"Chanzo cha picha, TEK IMAGE/SCIENCE PHOTO LIBRARY
Dawa inayoweza kuzuia seli za saratani kujikarabati zenyewe imeonesha ishara za mapema za kufanya kazi.
Zaidi ya nusu ya wagonjwa 40 wa saratani waliopewa dawa ya Berzosertib iliwasaidia kuzuia uvimbe mwilini.
''Berzosertib ina uwezo zaidi inapopewa mgonjwa ambaye tayari anafanyiwa tiba ya kemikali {chemotherapy}'', ulisema utafiti huo unaoendeshwa na taasisi ya saratani ICR na Royal Marsden.
Majaribio yalilenga kupima dawa hiyo.
Dawa hiyo ni ya kwanza kufanyiwa majaribio ambayo huzuia protini inayosaidia katika ukarabati huo wa seli. Inapoathirika Protini hiyo huzuia saratani kukarabati seli zake.
Ni miongoni mwa tawi la tiba kwa jina 'precision', ambazo hulenga jeni maalum ama mabadiliko ya jeni.
Utafiti huo ulishirikisha wagonjwa walio na uvimbe wa muda mrefu ambao hakuna dawa imefanikiwa kuwatibu.
Hiki ndicho kilichojulikana kama awamu ya kwanza ya majaribio, ambayo yametengenezwa kupima usalama wa tiba.
Lakini ICR imesema kwamba watafiti walipata ishara za mapema kwamba berzosertib inaweza kuzuia uvimbe kukuwa.
Mmoja wa waanzilishi wa utafiti huo Profesa Chris Lord, ambaye ni mtaalam wa vimelea  katika taasisi ya ICR, alisema kwamba ishara hizi za mapema zilionesha matumaini ,akisema kwamba halikuwa suala la kawaida kwa vipimo vya awamu ya kwanza kuonesha matokeo.
Vipimo zaidi vitahitajika ili kuonesha uwezo wa dawa hiyo. Utafiti huu ulishirikisha idadi ndogo ya wagonjwa ....hivyobasi ni mapema mno kusema kwamba dawa ya Berzosertib imeonesha mafanikio katika kutibu saratani , alisema Dkt. Darius Widera katika chuo kikuu cha Reading.
""Uwezo mkubwa wa dawa ya Berzosertib inapotolewa kwa mchanganyiko wa tiba ya kemikali , hutoa sababu ya kuwa na matumaini kuhusu majibu ya tafiti zinazotarajiwa kufanyika mbeleni.""
Philip Malling, mgonjwa wa saratani mwenye umri wa miaka 62 alipatikana na saratani ya utumbo 2012 na alishirikishwa katika jaribio hilo baada ya miaka miwili ya tiba ya kemikali ambayo haikumpa matumaini yoyote.
''Niliambiwa kwamba hakuna kitu cha ziada tunachoweza kufanya'', alisema. Mwezi Apili 2014 niliambiwa kwamba huenda nikawa nimefariki kufikia krisimasi.
Hivi sasa amekuwa akipatiwa tiba ya Berzoserti  kwa miaka sita, uvimbe aliokuwa nao umepungua na hali yake kuimarika.
''Tiba hii ndio kila kitu kwangu'', bwana Malling aliambia BBC.
Chanzo cha picha, Royal Marsden NHS Trust
Another patient, whose ovarian cancer returned following a different course of treatment, saw her tumours shrink after combination treatment with the drug and chemotherapy.
Mgonjwa mwengine ambaye saratani yake ya shingo ya uzazi ilirudi kufuatia tiba tofauti za saratani  alipata usaidizi baada ya uvimbe aliokuwa nao kuisha baada ya mchanganyiko wa dawa hiyo na tiba ya kemikali.
Tiba ya kemikali hufanyakazi kwa kuharibu seli za jeni , hivyobasi kuitumia pamoja na tiba hiyo mpya inayozuia seli kujikarabati , inaonesha kutoa faida nyingi zaidi.
Na Berzosertib ina uwezo wa kulenga seli zilizopo katika uvimbe bila kuathiri seli  nyengine za kiafya, alisema Profesa Lord.
''Majaribio yetu ndio ya kwanza kujaribu usalama wa familia ya tiba inayokabiliana na saratani miongoni mwa wanadamu na ni matumaini kuona matokeo mazuri katika awamu za mapema'' , alisema Profesa Johann de Bono, mkuu wa kitengo cha utengenezaji wa dawa katika taasisi ya ICR iliopo Royal Marsden.
Katika siku za usoni, dawa hizi zinaweza kupiga jeki madhara ya tiba  kama vile ile ya kutumia kemikali , na kukabiliana na sugu inayoweza kupatikana katika tiba zinazolengwa, aliongezea.
Huku ikiwa utamaduni wa kukabiliana na saratani ni uorodheshaji wa aina ya uvimbe - saratani ya matiti, saratani ya mapafu na nyinginezo -  dawa hiyo inalenga uvimbe usiokuwa wa kawaida mwilini.
Uwezo wake umetumika, kwa mfano katika saratani ya tezi dume kuzuia athari ya homoni ya kiume  inayohusika katika kusababisha uvimbe.
Iwapo itatumika pekee, inaweza kupunguza uwezo wake zaidi ya tiba ya chemotherapy , ambayo huvamia na kuua seli  bila kuchagua.
Awamu ya pili ya kufanyia majaribio dawa hiyo tayari imeanza."
Virusi vya corona: utegili wa wanaume una kiwango kikubwa cha kinga ya mwili - bbc news swahili,"Chanzo cha picha, Getty Images
Wanaume ambao wamewahi kupata maambukizi ya virusi vya corona wanatakiwa kuchangia utegili wao (plasma) au majimaji yanayobaki kwenye damu baada ya kuondolewa kwa seli za damu ili uweze kutumika katika utafiti wa tiba ya ugonjwa wa Covid-19.
Utafiti unaonesha kuwa wanaume wako katika hatari ya kuwa wagonjwa zaidi na hivyo basi ndio wenye kiwango kikubwa cha kinga ya mwili kuliko wanawake.
Hii inamaanisha, plasma yaani utegili unaweza kuwa na umuhimu mkubwa kwenye kuokoa maisha ya walioambukizwa virusi vya corona.
Shirika la huduma za utoaji damu na viungo vya upandikizaji Uingereza limesema kuwa utegili unaweza kutumika kutibu wagonjwa wa corona walio hospitali ikiwa majaribio yanayoendelea yatafanikiwa.
Shirika hilo lilianza kuomba watu waliopona virusi vya corona kuchangia damu na utegili (plasma) kuanzia Aprili na kufikia katikati ya Mei, karibia watu 600 walikuwa wamechangia kwa kutoa utegili wao.
Wanaume waliochangia, asilimia 43 walikuwa na kiwango cha juu cha kinga ya mwili na kutumika katika majaribio, ikilinganishwa na asilimia 29 tu ya wanawake.
Kiwango cha juu cha kinga ya mwili mara nyingi kilikuwa ni kwa wagonjwa watu wazima, wagojwa wa Asia pamoja na wale ambao walishawahi kutibiwa ugonjwa wa virusi vya corona.
""Bado tungependa kusikia maoni ya yeyote ambaye alipata maambukizi ya virusi vya corona au kuwa na dalili za ugonjwa huo,"" Profesa David Roberts, kutoka shirika la uchangiaji damu na viungo Uingereza amesema.
""Watu wengi zaidi wanahitajika kuchangia utegili (plasma).
""Lakini hasa tungependa ikiwa wanaume wengi zaidi wangejitokeza.""
Sio kila mmoja anaweza kuchangia majimaji yake ya kwenye damu (plasma).
'Kuchagia hakuchukui muda'
Chanzo cha picha, Gareth Jones
Simon Callon, 51, kutoka hospitali ya Helens, Merseyside, alichangia utegili wake baada ya kuanza kuugua virusi vya corona kisha akampoteza baba yake, Noel, kwa ugonjwa wa Covid-19.
""Haikuchukua muda,"" anasema, ""na ni rahisi sana.""
Simon hakuwa anakohoa wakati ameambukizwa lakini alikuwa anaumwa na kichwa kweli na kutetemeka usiku kwa siku kadhaa.
Alifanikiwa kupimwa kwasababu mchumba wake anafanyakazi katika wizara ya afya.
Wiki kadhaa baadae, baba yake alianza kuugua na kulazwa hospitali huku kiwango chake cha oksijeni kikiwa chini lakini hakupona.
""Sitaki mwengine yeyote apitie alichopitia baba yangu,"" Simon anasema.
""Alikufa hospitali bila familia wala rafiki zaidi ya wauguzi waliokuwa wamemshika mkono.
""Watu 10 ndio walioruhusiwa kuhudhuria mazishi yake.
""Unapoweza kumsaidia mtu au kunusuru maisha ya mwengine, msaidie.""
Utegili (plasma) au majimaji ya damu ni nini?
Ni majimaji ya rangi ya njano ambayo huchangia karibia nusu ya idadi ya damu na yana seli nyekundu na nyeupe za damu na chembe za kugandisha damu (platelets) kote mwilini.
Baada ya mtu kuambikizwa virusi, utegili una kinga ya mwili inayotumika kukabiliana na maambukizi.
Kingamiwli yenye utegili inaundwa wakati mtu amepona maambukizi ya virusi vya corona, na kawaida huwa ni siku 28 baada ya kupona.
Kwanini ni muhimu?
Kinga mwili hii inaweza kupewa wagonjwa wa Covid-19 kwa kupitia mishipa kama ilivyo mtu anapotiwa damu kumsaidia kukabiliana na virusi vya corona na kuimarisha uwezo wa kupona.
Hospitali mbili Uingereza, kwasasa hivi zinafanya majaribio vile njia hii ya tiba inavyofanya kazi.
Aidha, majaribio mengine ya tiba kwa kutumia plasma yanaendelea nchini Marekani na kwengineko.
Je nani anayeweza kuchangia utegili huu unaohitajika kwa tiba ya corona?
Wale tu waliwahi kupata maambukizi au dalili za virusi vya corona na wamepona kabisa ili kutoa muda kwa kingamwili kujijenga.
Je hii ni sawa na kuchangia damu?
Ni tofauti.
Mchakato huu unachukua karibia dakika 45 na unatenganisha utegili (plasma) kutoka kwenye damu wakati unachangia.
Kawaida, mwili huzalisha utegili (plasma) nyengine kufidia zilizoondoka ndani ya saa 48."
Virusi vya corona: wimbi la pili la corona likoje na linaweza kutokea vipi? - bbc news swahili,"Chanzo cha picha, Getty Images
Virusi vya corona havitaisha hivi karibuni. Baadhi ya nchi bado zinashughulikia mlipuko mkubwa, lakini hata zile ambazo zimeweza kudhibiti virusi zinahofia ""wimbi la pili"".
Awamu ya pili ya Spanish flu karne iliyopita ilikua mbaya kuliko awamu ya kwanza.
Kwahivyo, ni lazima kutakuwa na wimbi jingine? na je wimbi la pili linaweza kuwa baya kiasi gani?
Unaweza kulifikiria  kama mawimbi ya baharini. Idadi ya maambukizi yanapanda na halafu yanashuka tena-kila mzunguko ni mmoja''wimbi'' la virusi vya corona.
Hakuna maelezo rasmi juu ya sababu yake.
""Si jambo la kisayansi, jinsi unavyofafanua  wimbi ,"" Dkt Mike Tildesley, kutoka Chuo kikuu cha  Warwick, aliiambia  BBC.
Chanzo cha picha, Getty Images
Baadhi wanaeleza kuwa kupanda kokote kwa wimbi la pili huwa ni kwa kiwango kikubwa zaidi ya wimbi la kwanza. Hii inatokea katika baadhi ya majimbo ya Marekani.
Kusema wimbi moja limeisha, viirusi vingekua vimeweza kudhibitiwa na maambukizi yangekua yamepungua kwa kiasi kikubwa.
Kwa wimbi la pili kuanza unahitaji ni pale kiwango cha maambukizi kinapopanda bila kukoma.New Zealand, ambayo ilikua na kisa cha kwanza cha maambukizi baada ya siku 24 bila virusi vya corona, na Beijing ambayo inakabiliwa na mlipuko baada ya kuwa na siku 50 za bila maambukizi ya virusi haziko katika nafasi  hii.
Jibu linategemea maamuzi yatakayofanywa ili kuvifanya virusi viishe.
""Ninadhani kusema ukweli kuna hali kubwa ya sintofahamu…lakini kusema kweli ni jambo linalonitia hiofu sana,'' anasema Dkt Tildseley.
Uwezekano uko wazi huko-virusi bado vipo Uingereza na si kwamba vimepungua uwezekano wa kuuaau vinaambukiza zaidi ya vilivyokua mwanzoni mwa 2020.
Ni karibu 5% ya watu wa Uingerezatu wanaodhaniwa kuwa wameambukizwa na hakuna hakikisho kwamba wote wana kinga ya mwili dhidi ya virusi.
""Ushahidi  ni kwamba wengi wa watu bado wamo hatarini, iwapo hatua za kudhibiti maambukizi zitaondolewa hali itakua kama ilivyokua mwezi Februari,anasema Dkt  Adam Kucharski kutoka taasisi ya  mafunzo ya usafi na tiba ya magonjwa ya maeneo ya joto- London School of Hygiene and Tropical Medicine.
""Ni karibu sawa na kuanzia mwanzo tena.""
Kuondoa amri ya kutotoka nje.
Amri za kutotoka nje imesababisha kuvurugika kwa shughuli nyingi kote duniani, watu wengi kukoasa ajira, imeathiri afya za watu wengi na kuwatoa watoto shuleni-lakini zimeweza kudhibiti virusi.
""Tatizo ni jinsi ya kudumisha udhibiti wa maambukizi huku ukibunguzwa uvurugwaji wa shughuli za kila siku za maisha  ,"" anasema Dkt  Kucharski.
Hakuna mtu mwenye uhakika  100% tunaweza kusonga kufikia.
Hiyo ndio maana hatua za kudhibiti maambukizi zinaondolewa kwa hatua na njia mpya za kudhibiti virusi vya corona zinaanzishwa, kama vile kutafuta watu waliokutana na wenye maambukizi ya awali- contact tracing au kufunika nyuso kwa barakoa.
""Nchini Uingereza nan chi jirani-maambukizi mapya yanaweza kutokea kama hatua za kudhibiti virusi zitaondolewa  na maambukizi yanaweza kufikia kiwango kisichoweza kudhibitiwa '', anasema Dkt.  Kucharski.
Hii tayari imeanza kushuhudiwa nchini Ujerumani ambako watu 650 wamepatikana na viriusi baada ya mlipuko  uliotokea katika kichinjio.
Chanzo cha picha, Getty Images
Sio tatizo kubwa kama maambukizi yanaweza kubainika haraka, kuanzishwa kwa amri ya kutotoka nje na kusitishwa kwa usambazaji wa virusi  vitafanyika.
Vinginevyo, vitachangia kuwepo kwa wimbi la pili la maambukizi.
Korea Kusini ambayo imekua  ikisifiwa sana kwa  namna ilivyoshughulikia virusi vya corona imelazimika kuweka tena baadhi ya vikwazo kutona na mtandao  kama huo wa wa maambukizi."
"Virusi vya corona: brazil ni nchi ya pili iliyopitisha vifo 50,000 - bbc news swahili","Chanzo cha picha, EPA
Brazil imekuwa nchi ya pili, baada ya Marekani, kuandikisha zaidi ya vifo 50,000 kutokana na virusi vya Corona.
Wizara ya Afya nchini humo inasema jana pekee, wagonjwa 641 walifariki, huku viwango vya maambukizi ya ugonjwa huo vikiongezeka hadi milioni moja kufikia wikendi.
Wataalamu wameonya kuwa kilele cha maambukizi nchini Brazil bado hakijafikiwa.
Shirika la Afya Duniani (WHO) limerekodi ongezeko kubwa zaidi la maambukizi ya ugonjwa huo kwa siku, huku Amerika kusini ikiwa na idadi ya juu zaidi ya maambukizi mapya.
Kati ya visa vipya 183,000 vya maambukizi yaliyoripotiwa katika kipindi cha saa 24, zaidi ya asilimia 60 ni kutokea Kaskazini na Kusini mwa America, shirika hilo lilisema.
Licha ya kuongezeko kwa mlipuko wa virusi, maelfu ya wafuasi wa rais wa Brazil Jair Bolsonaro wameshiriki maandamano sambamba na mahasimu wao siku ya Jumapili
Maandamano dhidi ya serikali yanashinikiza Bwana Bolsonaro aondolewe madarakani.
Wafuasi wake wanasema Bunge la Congress na mahakama ya juu zaidi inajaribu kudhibiti uwezo wake .
Chanzo cha picha, EPA
Rais  Bolsonaro amekosolewa vikali kutokana na jinsi anavyoshughulikia mlipuko wa  virusi vya corona nchini humo.
Amepinga hatua ya kuweka amri ya kutotoka nje na kutofautiana hadharani na ushauri wa wizara yake ya afya.
Siku ya Jumapili, wizara hiyo ilitangaza vifo zaidi ya 641 vilivyorekodiwa katika kipindi cha saa 24, na kufikisha 50,617.
Pia nchi hiyo ilithibitisha maambukizi mapya zaidi ya 17,000 katika kipindi sawia na hicho.
Ni Marekani pekee iliyo na idadi ya juu zaidi ya maambukizi, ikiwa na  jumla ya watu milioni 2.2 walioambukizwa huku watu 120,000 wakifariki.
Bw. Bolsonaro anadai kuwa athari za kiuchumi itakuwa mbaya zaidi kuliko maambukizi ya virusi vyenyewe, hoja ambayo inaungwa mkono na wengi. Lakini hatua yake imesababisha mawaziri wawili wa Afya kujiuzulu.
Chanzo cha picha, Reuters
Brazil kwa sasa ina jumla ya wagonjwa milioni moja wa corona huku watu 50,000 wakifariki  kutokana na ugonjwa huo.
Licha ya hayo rais hajatilia maanani haja ya kuchukua usukani katika kudhibiti maambukizi huku baadhi ya raia wake wakihisi kuwa hakuna uongozi dhabiti.
Wizara ya afya haina waziri baada ya mmoja kati ya wawili waliokuwepo kufutwa kazi na mwenginekujiuzulu mwenyewe chini ya mwezi mmoja.
Je ni nani atakaye tatua shida iliyopo Brazil - huku wengi wakiwa hawana matumaini na utawala wa Bosonaro?"
Mabadiliko ya virusi vya corona: kwanini virusi vya corona vina tabia ya magonjwa yanayosambazwa kupitia ngono - bbc news swahili,"Chanzo cha picha, Getty Images
Katika suala la virusi  kuna tofauti ndogo kati ya uharibifu na usambazaji wake .
Virusi hivyo vinaposambaa kwa kiwango cha juu humuua ama kumzuia mtu kuendelea na hali yake ya kawaida.
Kwa upande mwengine, iwapo vitafanya uharibifu mdogo havina uwezo wa kuzaana ili kuweza kusababisha maambukizi zaidi.
Lakini Virusi vya SARS-CoV-2, vinavyosababisha Covid-19 ni tofauti na nadharia hii.
Dalili zake mara nyingi hazionekani hadi pale mtu aliyembukizwa  anapokuwa akisambaza virusi hivyo kwa siku kadhaa.
Utafiti wa virusi vya  Covid-19 ulikadiria kwamba kiwango kikuu cha maambukizi ya virusi hivyo hutokea siku moja au mbili kabla ya mtu aliyeambukizwa kuanza kuonyesha dalili.
Kwa ufupi , utajihisi mgonjwa wakati virusi hivyo vimeafikia lengo lake la kusambaa.
Virusi vina tabia ya kuzaana na kuingia katika mtu mwengine na husambaa hadi kinga ya mwili ya mtu aliyeambukizwa itakapofanikiwa kukabiliana navyo
Chanzo cha picha, Getty Images
Uharibifu unaosababishwa na virusi huvizuia kusambaa zaidi. Hii ndio imekuwa tabia ya virusi vingine kama vile Marburg, Ebola na SARS.
Milipuko inayosababisha dalili kali ni rahisi kuikabili  kupitia masharti ya kiafya kwasababu walioambukizwa ni rahisi kuwatambua.
SARS-CoV-2  hatahivyo  vinaweza kushambulia jamii  kwasababu watu wengi walioambukizwa hawaoneshi dalili zozote.
Kutokana na uchambuizi huo, Covid-19 inafanana na ugonjwa uliosambazwa kupitia ngono.
Mtu alieambukizwa anaendelea kuishi bila dalili  huku akiendelea kusambaza maambukizi kwa wengine.
Virusi vya ukimwi na ugonjwa wa kaswende  kwa mfano ni magonjwa yasio na dalili kwa kipindi cha muda mrefu wa maambukizi.
Utafiti wa hivi karibuni uliofanyiwa SARS-CoV-2  unaonesha kwamba kati ya asilimia 40 na 45 ya wale walioambukizwa huwa hawana dalili.
Na walioambukizwa wanaweza kusambaza virusi hivyo kwa muda mrefu.
Chanzo cha picha, Getty Images
Covid-19 una tabia nyengine inayofanana na magonjwa mengi ya ngono.
Athari zake sio sawa kwa walioambukizwa  na tofauti hizo zinashangaza.
Kuna ushahidi kwamba uwezo wa kukabiliana na maambukizi upo tofauti miongoni mwa waathiriwa.
Chanzo cha picha, Reuters
Virusi vya SARS-CoV-2  - ama vimelea vingine - havibadili sababu yao ya kutaka kutumia miili yetu kama chombo cha kuvisafirisha na kusababisha maambukizi zaidi , lakini vimelea  vinaweza kubadilika  kwa njia ambayo inaweza kuonekana kana kwamba vinafanya mchezo na miili yetu.
Utafiti unaonesha kwamba vimelea vinaweza kusambaa zaidi kwa mtu mmoja na kutofanya hivyo kwa mtu mwengine  kutokana na hali ya mtu huyo kama vile umri, uwepo wa maambukizi mengine na kinga ya mtu.
Umri, kufikia sasa unaonekana kuwa sababu muhimu.
Watu walio na umri mkubwa huathirika pakubwa na maambukizi, huku vijana wakiathirika kidogo licha ya kwamba huenda wameathiriwa kwa njia sawa.
Hii ni kwasababu watu tofauti wana kinga tofauti.
Sababu nyengine ni kwamba tunazidi kuzeeka , kuna uwezekano wa kuanza kupata magonjwa mengine kama vile kunenepa kupitia kiasi , shinikizo la damu mwilini, sababu inayoweza kusababisha uharibifu kutoka kwa SARS-CoV-2.
Chanzo cha picha, Getty Images
Baadhi ya tafiti zinasema kwamba watu wenye umri mdogo mara nyingi hukosa kuonesha dalili za virusi hivyo.
Hatahivyo walio na dalili na wasio na dalili wote wanaweza kusababisha maambukizi ya virusi hivyo."
"Asteria mabirika, mama aliyeishi na aibu ya fistula kwa miaka 20 - bbc news swahili","Asteria Mabirika ni mama aliyeishi na aibu ya Fistula kwa zaidi ya miaka 20.
Alitegemea  waganga wa kienyeji watamtibu lakini  walimtumia vibaya kwa kumuoa  na baadae kumtaliki kwasababu ya kutoa harufu. Amekabiliwa na kutengwa na upweke kwasababu ya hali yake. Lakini hatimae alipata msaada kutoka  Amref Africa waliomtibu na wanawake wengine kutoka kijiji chake ."
Virusi vya corona: kusafisha choo 'kunaweza kurusha virusi vya maambukizi futi 3 hewani' - bbc news swahili,"Chanzo cha picha, Getty Images
Kusafisha au kusukuma maji ya choo cha ndani kunaweza kusababisha wingu ambalo linaweza kuvutwa kwa pua na kusambaza maambukizi, kama vile virusi vya corona, wanasema watafiti.
Wanasayansi wa China walibaini kuwa kuvuta maji yaani (kuflashi) choo kunaweza kusababisha mvuke unaoweza kupanda hadi nje ya bakuli la choo, na kufikia urefu wa mtu au hata zaidi.
Matone hayo yanaweza kuruka hadi umbali wa futi 3- au sentimita 91 -  kutoka usawa wa bahari, kwa mujibu wa vipimo vilivyochukuliwa na kompyuta iliyotumiwa na wanasayansi  kutoka Chuo kikuu cha  Yangzhou.
Kufunika choo wakati wa kusafisha kwa maji kunaweza kuepusha hili.
Kazi hii ya wanasayansi imechapishwa katika jarida la fizikia ya vimiminika yaani Physics of Fluids.
Chanzo cha picha, Getty Images
Virusi vya corona husambaa hewani kupitia matone ya maji maji kwa njia ya kikohozi na kupiga chafya, au vitu vyenye virusi hivyo.
Watu ambao wameambukizwa wanaweza pia kuwa na virusi hivyo katika choo chao, ingawa haijawa wazi iwapo hii inaweza kuwa ni njia nyingine ya kusambaza ugonjwa wa corona kutoka mtu mmoja hadi mwingine.
Chanzo cha picha, Getty Images
Wanasayansi kote duniani wanapima mifumo ya maji ya vyoo na maji machafu kubaini ni vipi baadhi ya watu waliweza kupata maambukizi ya virusi vya corona.
Virusi wengine wanaweza kusambazwa kutokana na uchafu wa vyoo.
Wakati maji yanapomwagwa ndani ya choo wakati wa kuflashi, msukumo wa maji husababisha matone ya maji  kupaa juu. Matone hayo ni madogo sana hupaa hewani  kwa zaidi ya dakika moja, kwa mujibu wa mwandishi wa utafiti Ji-Xiang Wang na wenzake kutoka Cho kikuu cha Yangzhou nchini China.
Dkt  Bryan Bzdek,  kutoka kituo cha utafiti cha Chuo kikuu cha Bristol nchini Uingereza anasema, hakuna ushahidi wa wazi kwamba virusi vya corona vinaweza kusambaa kwa njia hii, lakini ni jambo la muhimu kuchukua tahadhari.
""Walioandika utafiti wanasema kwamba, pale inapowezekana, tunapaswa kufunika kiti cha choo, kila tunapovuta maji ili kukisafisha, tusafishe vishikio vya kuvuta maji na kunawa mikono yetu baada ya kujisaidia.
""Huku utafiti huu ulishindwa kuonyesha kuwa hatua zikichukuliwa zinaweza kupunguza kusambaa kwa  virusi vya SARS-CoV-2 , virusi vingine vingi vinasambazwa kwa njia ya kinyesi kwa hiyo huu ni usafi unaofaa, hivyo basi ni vema ukaufuata  tu."""
"Asteria mabirika, mwanamke aliyeachika kutokana na ''kunuka mkojo'' - bbc news swahili","Chanzo cha picha, AMref health
Asteria alitengana na baadhi ya ndugu na familia kwasababu ya tatizo lake la Fistula ya uzazi na kuachika kwenye ndoa zaidi ya nne kutokana na ''kunuka mikojo''.
''Nilipata ugonjwa huu baada ya mimba yangu ya pili, mkunga aliyenizalisha hakuwa hata na mpira wa kujikinga mkononi, na mtoto aligoma kutoka, akalazimika kumvuta na kumtoa na mikono''
Asteria Mabirika kutoka moja ya kijiji mkoa wa Mwanza, anasema kuwa amelazimika kuishi na ugonjwa huu kwa muda mrefu kutokana na kukosa uelewa wa kujua kuwa anaweza kupona kwa kwenda kushughulikia tatizo lake kwenye kituo cha afya.
''Nilikaa siku chache baada ya kujifungua mtoto ambaye alifariki, kisha nikaanza kuona mkojo unatoka bila kujiuzuia, nikashangaa nini hiki? Mama na baba wakasema nipelekwe kwa mganga nikaaguliwe''
Kutokana na tatizo lake Asteria alikua akienda kwa waganga wa vijiji mbalimbali ili waweze kumsaidia, Mganga wa kwanza baada ya kushindwa kumtibu akaamua kumuoa, na kuishi nae.
''Alinioa baada ya kuona kuwa siponi, akanipatia ujauzito, nikazaa vizuri tu lakini baada ya muda akaanza kuwa anaondoka nyumbani kwa muda kisha anarudi, baadae akaniambia hawezi kuendelea na mimi kwakua nanuka na siponi'' anasema Asteria.
Alikutana na mganga mwingine ambae pia ilikua hivyo hivyo, kisha akakutana na wanaume wengine ambao pia walimuacha kwakua ananuka.
''Kuna mwingine alikuja nyumbani kwetu, akanioa na tukaishi nae hapa nyumbani kwa zaidi ya miaka minne, lakini baadae nae akaanza kuwa na wanawake wengine, na kuniambia kuwa siponi, nikamwambia nenda'' anasema Asteria.
Chanzo cha picha, AMref health
Asteria kabla ya kupata Fistula ya uzazi anasema kuwa alikua na biashara ya duka pamoja na hoteli akiuza chakula, lakini baada ya kupata ugonjwa huu, mambo yakabadilika.
''Nilikua na duka, nauza sabuni, sukari, na pia na hoteli napika pika, lakini baadae sasa wakaanza kusema kuwa nanuka, ikabibidi nifunge duka nikaacha sasa kufanya shughuli yoyote nikawa hapa nyumbani.'' anasema Asteria.
Baada ya kuona anatengwa kutokana na hali yake akaamua kufanya shughuli nyingine ambayo ni kuimba na kucheza kwenye mikusanyiko.
Asteria anasema baadhi ya watu kijijini kwao walikua wakifurahia jinsi anavyocheza na kuimba lakini wengine walikua wakitema mate na kusema ananuka.
''Wengine hawakua na shida wanajua jinsi nilivyohangaika na hii hali, hivyo walikua wakifurahi, lakini baadhi walikua hadi wanatema mate eti nanuka!''
Ugonjwa wa Fistula ya uzazi huwapata wanawake wengi wakati wa kujifungua hasa wale wanaozaa  wakiwa na umri mdogo pamoja na kukosa msaada stahiki wakati wa kujifungua.
Ugonjwa huu husababisha mwanamke ashindwe kujizuia haja ndogo ama kubwa.
Chanzo cha picha, AMref health
''Fistula ya uzazi inatokea pale mwanamke anapopata uchungu kwa muda mrefu au mtoto anapokwama kwenye nyonga za uzazi na kusababisha sehemu laini za nyonga kukandamizwa na hatimaye kukosa damu, na sehemu hizo zinakufa na kuacha tundu ambalo ndio fistula.'' anasema Daktari Venance Wilfred.
Aidha Dakatri Venance anaongeza pia kutokana na tundu sehemu ya kibofu na uke ama tundu lisilo la kawaida kati ya uke na sehemu ya haja kubwa husababisha mwanamke atoe mkojo au haja kubwa bila kujizuia .
Changamoto ambazo wanawake waliokeketwa hupitia
Kwa  Mujibu wa Hospitali ya CCBRT Nchini Tanzania wanawake zaidi ya elfu tatu hupata ugonjwa huu lakini wengi hawapati matibabu stahiki kutokana na uelewa kuwa mdogo.
Huduma za afya za kutibu ugonjwa huu ni bure katika baadhi ya hospitali nchini Tanzania ikiwemo CCBRT.
Lakini kukosa elimu kwa wanawake husababisha  matibabu kutokuwafikia wa wakatii,
Dr Florence temu, mkuregenzi wa shirika la AMref health Africa Tanzania, anasema kuwa kupitia mradi wao wamekua wakiwasaidia kisaikolojia wanawake hawa kutokana na kutengwa na jamii na unyanyapaa wanaokumbana nao.
''Wengi wa wanawake hawa baada ya kupata fistula ya uzazi, huwa wanakumbwa sana na unyanyapaa na kutengwa na familia zao, sisi tumeweza kuwafikia katika vijiji mbalimbali na kuwapa msaada wa kisaikolojia, lakini pia tumekua tukitoa mafunzo kwa watumishi wa afya wakiwemo Madkatari wanawasadia wanawake hawa.
Kwa mujibu wa shirika la afya duniani inakadiriwa kuwa wanawake zaidi ya milioni mbili kutoka Afrika na asia wanaishi na ugonjwa huu, bila kupatiwa matibabu yoyote,
Kwa upande wa Tanzania wengi wamekua wakitafuta msaada kwa waganga wa jadi."
Luciana campagnoli: afariki kutokana na saratani baada ya kupona corona - bbc news swahili,"Madaktari walisitisha tiba ya saratani ya Bi Luciana Campagnoli wakati alipoambukizwa virusi vya Covid-19.
Luciana alipona lakini madaktari hawakuwa na muda wa kuanzisha upya tiba hiyo kabla ya saratani kumuua."
Virusi vya corona: who yapongeza matokeo ya utafiti wa dexamethasona - bbc news swahili,"Chanzo cha picha, Getty Images
Shirika la Afya Duniani (WHO) limefurahishwa na matokeo ya awali ya najaribio ya dawa ya kutibu corona Uingereza yanayoonesha kwamba dawa ya dexamethasone, inaweza kuokoa maisha ya watu walio mahututi wanaougua ugonjwa  wa Covid-19.
Kwa wagonjwa wanaotumia mashine za kupumua, dawa hiyo ilionesha kwamba imepunguza idadi ya vifo kwa theluthi moja, na kwa wagonjwa wanaohitaji hewa ya oksijeni, idadi ya vifo ilipungua kwa humusi au moja ya tano kulingana na matokeo ya awali yaliyotolewa na WHO.
Hata hivyo, faida ama uzuri wa dawa hiyo kulijitokeza kwa wagonjwa wanaoumwa sana kwasababu ya virusi vya corona wala sio kwa wenye athari za wastani za ugonjwa huo.
""Hii ndio dawa ya kwanza kupunguza idadi ya vifo kwa wagonjwa wa virusi vya corona wanaohitaji oksijeni au walio kwenye mashine za kupumua,"" amesema Mkuu wa WHO, Dkt. Tedros Adhanom Ghebreyesus.
""Hii ni habari njema na ninapongeza serikali ya Uingereza, Chuo Kikuu cha Oxford, na hospitali nyingi na wagonjwa Uingereza ambao wamechangia katika utafiti huu wa kisayansi ambao ni mwokozi wa maisha.""
Chanzo cha picha, Getty Images
Dexamethasone ni dawa ambayo imekuwa ikitumiwa tangu 1960 kupunguza uvimbe katika hali tofauti kama vile ugonjwa wa saratani, yabisi kavu na kadhalika.
Watafiti walishirikishana maoni yao ya awali kuhusu matokeo ya majaribio ya dawa hiyo na WHO, huku wakitarajia utafiti wa kina wa data siku za hivi karibuni.
Dawa ya bei rahisi inayopatikana  kwa urahisi Dexamethasone inaweza kusaidia maisha ya wagonjwa wa virusi vya corona waliopo katika hali mahututi.
Wataalam wa Uingereza wanasema kwamba tiba hiyo yenye steroid ni hatua kubwa iliopigwa katika kukabiliana na virusi hivyo hatari.
Inapunguza hatari ya mtu kufariki kwa thuluthi moja miongoni mwa wagonjwa walio katika mashine za kuwasaidia kupumua.
Kwa wale wanaotumia oksijeni inapunguza hatari ya kifo kwa kiwango kikubwa.
Dawa hiyo ni miongoni mwa majaribio ya tiba ya corona duniani kuona iwapo inaweza kusaidia kutibu corona.
Watafiti wanakadiria kwamba iwapo dawa hiyo ingekuwepo nchini Uingereza kuanzia mwanzo wa mlipuko wa corona , hadi maisha ya watu 5000 yangekuwa yameokolewa.
Kwasababu ni ya bei rahisi inaweza kuyasaidia pakubwa mataifa masikini yanayotatizika katika kukabliana na ugonjwa wa Covid-19.
Wagonjwa  19 kati ya  20 wanaopata virusi vya corona  hupata nafuu bila kwenda hospitalini .
Kati ya wale waliolazwa hospitalini , wengi wao hupata nafuu , lakini wengine wangehitaji oksijeni  ama mashine za kuwasaidia kupumua .
Hawa ni wagonjwa ambao wapo katika hali mahututi na wanasaidiwa na dexamethasone.
Dawa hiyo tayari inatumika kupunguza uvimbe katika magonjwa tofauti, na inaonekana inaweza kuzuia uharibifu ambao unaweza kufanyika wakati kinga ya mwili inapungua  wakati inapokabilana na hirusi vya corona.
Hatua ya mwili kuongeza juhudi zake za kukabiliana na virusi hivyo  inaweza kuwa ya kufa na kupona.
Katika majaribio hayo yalioongozwa na Chuo kikuu cha Oxford , takriban wagonjwa 2000 wa hospitali walipatiwa dexamethasone na walililangishwa na wengine 4000 ambao hawakupatiwa tiba hiyo.
Kwa wagonjwa waliokuwa katika mashine za kuwasaidia kupumua  ilipunguza hatari ya kufariki kutoka asilimia 40  hadi 28 . Kwa wagonja waliohitaji Oksijeni  ilipunguza hatari ya kifo kutoka asilimia 25 hadi 20.
Mchunguzi mkuu Profesa Peter Horby alisema: Hii ndio dawa pekee kufikia sasa ambayo imeonesha kupunguza hatari ya kifo na inapunguza kwa kiwango kikuu., ''ni mafanilkio makubwa''.
Mtafiti aliyeongoza uchunguzi huo Profesa Martin landray anasema kwamba ugunduzi huo una maana kwamba kati ya wagonjwa wanane  wanaohitaji mashine za kusaidia kupumua  unaweza kuokoa maisha ya mtu mmoja.
Miongoni mwa wagonjwa wanohitaji Oksijeni , unaokoa maisha ya mtu mmoja kati ya wagonjwa 20-25 waliotibiwa na dawa hiyo.Kuna faida ilio wazi .
Tiba hiyo inatumika kwa siku 10  na inagharimu dola tano  kwa mgonjwa. Hivyobasi inagharimu dola 35 kuokoa maisha. Hii ni dawa ambayo inapatikana kote duniani.
Profesa landray alisema Hospitali zinapaswa kuitumia bila kuchelewa lakini watu hawafai kuinunua ili kupeleka nyumbani.
Dawa hiyo hatahivyo haionekani kuwasaidia wagonjwa wenye dalili chache- watu wasiohitaji usaidizi wa kupumua.
Majaribio hayo ya kuokoa maisha yamekuwa yakifanyika tangu mwezi Machi  na yalihusisha dawa ya malaria  hydroxychloroquine ambayo imeondolewa katika majaribio hayo  kutokana na wasiwasi kwamba inaongeza vifo miongoni mwa wagonjwa walio na matatizo ya moyo.
Dawa nyingine kwa jina remdesvir , dawa inayotibu virusi inayoonekana kupunguza muda wa mtu kupona corona tayari imekuwa ikitumika na Idara ya Afya nchini Uingereza NHS.
Chanzo cha picha, Getty Images
Dawa ya kwanza iliothibitishwa kupunguza vifo  vinavyotokana na Covid-19  sio mpya na ghali bali ni dawa ya zamani ilio bei rahisi.
Hili ni suala la kupongezwa kwasababu inamaana kwamba wagonjwa wote kote duniani watafaidika mara moja.
Matokoe ya vipimo hivyo yametolewa kwa haraka kwasababu athari zake zitakuwa kubwa duniani.
Dexamethasone imekuwa ikitumika tangu miaka ya 60  kutibu magonjwa tofauti  kama vile baridi yabisi na pumu.  Nusu ya wagonjwa wote wa Covid wanaohitaji kipumuzi  hufariki , hivyobasi dawa hiyo hupunguza hatari hiyo kwa thuluthi moja  ni ufanisi mkubwa.
Dawa hiyo hutumika kupitia sindano  katika chumba cha wagonjwa mahututi na kupitia tembe kwa wagonjwa wasio katika hali mahututi .
Dawa ya pekee iliothibitishwa kuwasaidia wagonjwa wa Covid-19  ni remdesvir, dawa ya virusi ambayo imekuwa ikitumiwa kutibu Ebola
Dawa hiyo imeonesha kuwa na uwezo wa kupunguza  muda unaotumika kuonesha dalili za ugonjwa wa corona  kutoka siku 15 hadi 11 , lakini ushahidi haukuwa na thibitisho la kuonesha kwamba unaweza kupunguza kifo.
Ikilinganishwa na dexamethasone, remdesivir  ni dawa mpya ambayo haijasambaa kote duniani na bei yake haijatangazwa."
Je 'utawala wa kidini ' ulioachwa na nkurunziza utaendelezwa? - bbc news swahili,"Chanzo cha picha, Ntare Rushatsi House/Twitter
Hayati  Pierre Nkurunziza aliyekuwa rais wa Burundi aliyefariki dunia ghafla tarehe 8 Juni, atakumbukwa miongoni mwa mambo mengine kama kwa ''uongozi uliotawaliwa na itikadi za kikristo''. Lakini je itikadi hizi zitaendelezwa na mrithi wake Meja Pierre Ndayishimiye?.
Kiongozi huyo wa Burundi alikufa kutokana na ugonjwa ambao serikali ya Burundi iliutaja kama  'mshutuko wa moyo'. akiwa na umri wa miaka 55.
Licha ya kwamba Burundi imekuwa katika vipindi mbali mbali vya ghasia zilizosababishwa vifo na maelfu ya raia kuikimbia nchi yao, huenda wasichokifahamu  wengi ni kwamba uongozi wa miaka 15 wa Pierre Nkurunziza umetawaliwa na  itikadi za Kikristo.
Chanzo cha picha, @IntareHouse
Alitumia fursa yake ya uongozi  kueneza injili ya Kikristo kupitia mikutano ya hadhara na katika sherehe  na ziara zake  za kitaifa  alieneza neno la ''Mungu kwa nukuu za aya na mistari ya kitabu cha Biblia''.
Mafundisho yake ambayo yalijaa utabiri kwa nchi ya Burundi pamoja na watu wake, yaliifanya hadhira yake kujawa na hamasa na hata baadhi kuamini kuwa alikua ni kiongozi aliyewekwa madarakani na Mungu kwa ajili ya kuwaokoa Warundi na matatizo waliyonayo.
Bwana Nkurunziza ambaye binafsi alikuwa ni mfuasi wa  dini ya wokovu (mlokole), sawa na mkewe Bi  Denise Macumi Nkurunziza walianzisha mikutano na shughuli zote za kitaifa kwa sala na maombi  yaliyosheheni nyimbo za injili zilizoimbwa na kwaya zilizoimbwa, ambazo zilimtumbuiza Nkurunziza na  umma wakati wote.
Hili halikuwa jambo la ajabu kwani licha ya kuwa Mke wa rais, Bi Denise Nkurunziza ni muhubiri, maarufu kwa maombi  na mwalimu wa neno la Mungu, pia ni muimbaji na mtunzi maarufu wa nyimbo za injili na muimbaji wa kwaya.
Kabla ya mauti yake, marehemu  Nkurunziza aliwaelezea mara kwa mara  Warundi kuwa  Burundi imeepushwa na Mungu virusi vya corona:'' Hebu fikiria…mnafikiri ni kwanini Burundi hatuna corona?...ni mkono wa Mungu upo juu ya Warundi. Fikiria mchungaji kutoweza kuwahubiria kondoo wake akiwatazama?. Sisi tunawezaje kuendelea na shughuli zetu , kwenda  sokoni, mashambani na  kuendeleza  biashara zetu ...Kuna aliyevaa barakoa hapa?. Ni mkono wa Mungu unatulinda'', alisikika Nkurunziza akisema  katika mojawapo ya mikutano yake ya umma.
Katika mikutano ya  umma  mara kwa mara kiongozi huyo wa zamani wa Burundi ambaye zamani alikua muasi, alionekana alichanganyikana na umati wa watu na kupuuza maagizo yaliyotolewa na Shirika la afya duniani -WHO ya kuzuwia  kusambaa kwa  virusi vya corona.
Chanzo cha picha, Getty Images
Burundi iliwafukuza wawakilishi wa WHO nchini humo kabla ya uchaguzi na ikawaonya waangalizi wa uchaguzi wa kikanda kuwa watawekwa karantini kwa siku 14 watakapokwenda Burundi kufuatilia uchaguzi wa urais.
Katika mikusanyiko ya kisiasa ikiwemo ya kampeni za uchaguzi yeye na wafuasi wake hawakuchukua tahadhari za kuzuwia maambukizi ya Covid-19 kama vile kuvaa barakoa, wala ile ya watu kukaa umbali wa mita moja na wala kuepuka misongamano ya watu.
Taarifa za awali zilisema kuwa  mkewe  Bi Nkurunziza,50, alisafirishwa kwa ndege kutoka Bujumbura hadi Nairobi Mei 28 kutibiwa ugonjwa wa ambao mpaka sasa haujawekwa wazi.
Maafisa katika ofisi ya rais nchin Burundi walipinga ripoti kwamba Bi. Nkurunziza alipelekwa Nairobi kutibiwa virusi vya corona.
Chanzo cha picha, @NtareHouse
Wakati mmoja yeye na mkewe Denise waliripotiwa kuosha miguu ya baadhi ya watu waliokua kwenye umati.
Wakati wa uongozi wake sio watu pekee ambao rais aliamini kuwa wanaimani nae:
""Bwana Nkurunziza kusema ukweli anaamini  alipata urais  kwam mapenzi  ya Mungu, kwahiyo huishi maisha yake na serikali kwa kuzingatia maadili haya, alisema aliyekua msemaji wake Willy Nyamitwe.
Licha ya kwamba wakosoaji wake, wakiwemo wafuasi wa vyama vipatavyo 40 vya upinzani pamoja na makundi ya kutetea haki za binadamu walikua na picha tofauti kumuhusu, falsafa yake ya kuongoza nchi kwa itikadi za kikristo ameiendeleza hadi mauti yalipomfika.
Je alikua''uchamungu'' kabla ya kuwa rais?
Kabla ya vita vya wenyewe kwa wenyewe, Bwana Nkurunziza, ambaye alifuzu Shahada ya Elimu ya michezo katika Chuo Kikuu, alikua mwalimu Chuo Kikuu cha Burundi.
Alianzisha timu yake binafsi, Hallelujah FC, ambapo ''alicheza kama mshambuliaji na mara kwa mara alifunga magoli"".
Chanzo cha picha,  AFP
Jina la timu yake pia liliashiria moja ya mambo anayoyaenzi sana : Imani yake ya Ukristo.
Baba yake, ambaye alikua gavana wa zamani aliyeuawa katika mauaji  dhidi ya watu wa kabila la Wahutu mwaka 1972, alikua ni Mkatoliki na mama yake alikua mfuasi wa dini ya Anglikana.
Ilikua ni nadra sana kwa Nkurunziza ambaye alikua ni baba wa watoto watano kusafiri nchini mwake bila timu yake ya soka pamoja  na kwaya , ambapo alichanganya mechi za timu yake dhidi ya timu za maeneo aliyotembelea na maombi ya kiinjili.
Je falsafa ya uongozi unaoegemea dini itaendelea?
Katika mitaa ya mji mkuu Bujumbura, baadhi wanasema watamkumbuka  Bwana Nkurunziza,  kwa mahubiri yake na kwa mambo mema aliyoitendea nchi yao.
""Nitamkumbuka kwa ushauri aliotupa. Mara kwa mara alituambia tuipende nchi yetu. Alimuweka Mungu mbele na mtu ambaye anafanya hivyo hawezi kupata matatizo maishani mwake ,"" alisema mkazi mmoja wa Bujumbura ambaye hakutaka jina lake litajwe.
Mrithi wake, Rais mteule Meja Jenerali Evariste Ndayishimiye alikua mshirika wa karibu wa Bwana Nkurunziza.
Chanzo cha picha, @CNDDFDD
Kufuatia kifo cha mtangulizi wake, wiki iliyopita Meja Ndayishimiye alitoa hotuba iliyojaa maneno ya kumshukuru Mungu kwa hali ya utulivu iliyopo baada ya kifo Nkurunziza Burundi:
''Kwangu mimi nauona kama  muujiza  wa Mungu, kuona Warundi wote wametulia,  kwa aliyeshuhudia histopria ya Burundi hawezi kuamini hili''. Tutulie kwasababu mzazi wetu hakutuacha peke yetu, inaonekana kuwa tunaona kuwa sisi si yatima, tuko katika familia moja yenye watoto wakubwa wanaojua mema na mabaya, wanaojua ni wapi wanaenda...alitulea mwenyewe [Nkurunziza] akatuondoa katika mioyo ya unyama akatuweka katika kumpenda Mungu, ili tuwe na moyo wa kumpenda Mungu...alipata muda wa kutukuza katika neno la Mungu kutufanya watu katika nchi yetu. Kwahiyo kila mtu wakati huu  ajue kuwa  tuko nyumbani mwa Mungu. Mungu yuko pamoja nasi, kwani alitufundisha  kumuita Mungu nchi akaja Burundi  kwahiyo tuko nyumbani mwa Mungu ni Mungu anayetulinda...'' alisema Ndayishimiye.
''Mimi na mtangulizi wangu tulimtolea Mungu nchi...tulifanya agano na Mungu akaja nchini mwetu'',aliongeza rais mteule Nayishimiye.
Kutokana na hotuba ya Bwana Ndayishimiye na ushirika wa karibu aliokuwa nao na Pierre Nkurunziza, baadhi wanahisi kuwa huenda akaendeleza falsafa ya uongozi unaoambatana na itikadi za kidini sawa na mtangulizi wake.
Hata hivyo huenda ikawa ni  mapema  sana kubaini iwapo Meja Ndayishimiye ataendeleza mtindo wa mtangulizi wake wa kuwarai Warundi kwa kutumia injili, au ataamua kubuni mtindo wake mwenyewe wa uongozi baada ya kula kiapo rasmi kama rais mpya wa Burundi Alhamisi wiki hii."
Virusi vya corona: daktari anayewasaidia wanawake wajawazito kukabiliana na athari - bbc news swahili,"Wakati serikali ya Kenya ilipotangaza amri ya kutotoka nje wakati wa usiku, ilimaanisha kuwa wanawake wengi wajawazito wanaohitaji usaidizi wa dharura wa kimatibabu muda wa amri hiyo walikua katika hatari kutokana na ukosefu wa usafiri.
Dkt Jemimah Kariuki  daktari bingwa wa wanawake katika hospitali kubwa zaidi  ya umma ya rufaa    Kenyatta National Hospital alitoa nambari yake ya simu katika mitandao ya kijamii  kwa ajili ya wanawake wajawazito wakati watu ‘walipokua wakisubiri serikali’  iweke ichukue hatua.
Aliweza kuwasaidia wanawake karibu kumi kujifungua kabla serikali iingilie kati na kutokana na mfano wake serikali iliweka nambari maalum ya simu ya kitaifa inayoweza kupokelewa mara moja na mpigaji kuhudumiwa."
Lata kare: ajuza mwenye umri wa miaka 68 anayekimbia bila viatu kuokoa maisha ya mume wake - bbc news swahili,"Lata Kare ni ajuza mwenye umri wa miaka 68.
Kwa kipindi cha miaka mitatu iliopita amekimbia na kushinda mbio za marathon za kilomita 3 katika eneo la Maharashatra, magharibi mwa India.
Hivyo ndivyo ambavyo amekuwa akilipia tiba ya mumewe, hadithi yao imevutia filamu"
Virusi vya corona: marekani yasitisha matumizi ya dawa ya hydroxychloroquine kutibu corona - bbc news swahili,"Chanzo cha picha, Reuters
Matumizi ya dharura ya dawa ya kutibu ugonjwa wa malaria ya hydroxychloroquine kama tib aya virusi vya corona yamefutwa kulingana na Shirika la Usimamizi wa Chakula na Dawa la Marekani (FDA).
Shirika la (FDA) limesema kwamba ushahidi mpya kutoka kwa taasisi za afya umeonesha kuwa hakuna haja ya kuendelea kutumia dawa hiyo kwa matumaini kwamba inaweza kukabiliana na ugonjwa wa virusi.
Rais Donald Trump alitetea matumizi ya dawa hiyo ya hydroxychloroquine kama tiba ya ugonjwa wa Covid-19.
Machi, Shirika la FDA lilitoa idhini ya matumizi ya dawa hiyo kwa wagonjwa ambao watakuwa wanaumwa sana.
Lakini Jumatatu, shirika hilo lilisema kwamba utafiti wa kwenye taasisi ulipendekeza kwamba dawa ya hydroxychloroquine haina ufanisi kwa kutibu ugonjwa huo wa virusi na kushindwa kuzuia maambukizi miongoni mwa waliopata maambukizi.
Akijibu uamuzi uliochukuliwa na Shirika la Usimamizi wa Chakula na Dawa la Marekani (FDA), Trump alisema yeye amekuwa dawa hiyo kama kinga na hakupata madhara yoyote.
""Niliinywa na nikahisi vizuri,"" aliwaambia wanahabari Jumatatu, na kuongeza: ""Sina malalmishi kuhusu dawa hiyo, niliinywa kwa wiki mbili, na niko hapa, tuko hapa sote.""
Rais huyo, 74, alisema kwamba watu wengi walimwambia kwamba dawa hiyo imenusuru maisha yao.
Mei, Bwana Trump aliweka wazi kwamba anakunywa dawa hiyo ya kutibu ugonjwa wa malaria baada ya watu wengine katika Ikulu kuthibishwa kwamba wameambukizwavirusi vya corona.
Maoni yake kuhusu dawa ya hydroxychloroquine ulikuwa gumzo liilosambaa katika mitandao ya kijamii na kuleta utata ndani ya tasnia ya wanasayansi kuhusu manufaa na athari za dawa hiyo pamoja na dawa nyingine yenye uhusiano wa karibu ya chloroquine.
Chanzo cha picha, Reuters
Majaribio ya matumizi ya dawa hiyo yalisitishwa kote duniani pale jarida la Lancet lilipochapisha utafiti wake unaoonesha kuwa dawa hiyo imeongeza idadi ya vifo na matatizo ya moyo kwa baadhi ya wagonjwa.
Matokeo hayo yalifanya Shirika la Afya Dunia (WHO) na mengine kusitisha majaribio kwasababu za kiusalama.
Hata hivyo, jarida la Lancet pia nalo liliondoa utafiti huo  baada ya kubainika kwamba ulikuwa na mapungufu mengi  na WHO imeanzisha tena majaribio ya dawa hiyo."
Virusi vya corona: bbc africa eye yabaini jinsi corona inavyoathiri maisha sierra leone - bbc news swahili,"Sierra Leone ilikuwa ni moja ya nchi zilizoathiriwa vibaya  wakati  mlipuko wa ugonjwa wa Ebola ulipoyakumba mataifa ya Magharibi mwa Afrika  mwaka 2014.
Sasa inakabiliana na virusi vya corona. Mtu wa kwanza alithibitishwa kupata maambukizi tarehe 31 Machi na tangu wakati huo idadi ya maambukizi imekua ikiongezeka. Tyson Conteh  ni mtengenezaji wa filamu  katika  mji wa Makeni uliopo kaskazini mwa  Sierra Leone. Aliangazia mlipuko wa Ebola kwa ajili ya  BBC Africa Eye katika Makala iliyoitwa Standing Among The Living  na sasa anaandaa msururu wa video kwa ajili ya BBC Africa Eye akionesha ni jinsi gani jiji lake linakabiliana na virusi vya corona.
Katika awamu ya nne, ya video hizi, tunaangalia namna athari za amri ya kutotoka nje  nchini humo ilivyoathiri uwezo wa watu kujilisha. Tyson anakutana na kikundi cha wafanyabiashara ya ngono wanaoamini nja inaweza kumuua mtu haraka kuliko virusi vya corona na kwahiyo wanaendelea kufanya kazi.
Waandaaji:
Imeongozwa na Tyson Conteh  na Video imechuliwa na  Chernor Mustapha Thoronka (Justice), The Future View Media Centre katika  Makeni.
Imetengenezwa na kuhaririwa na Jerry Rothwell  na Sam Liebmann, Metfilm Production.
Muziki umetolewa na Purple Field Productions PFP."
Mtoto akutana na wazazi wake miezi 10 baada ya kuzaliwa - bbc news swahili,"Nchini Ukraine, juhudi zinaendelea za kukutanisha watoto wachanga waliozaliwa na kina mama wa kukodi na wazazi wao wa kibaolojia yaani wazazi halisi. Mwezi uliopita, maafisa walisema kwamba zaidi ya watoto mia moja katika mji wa Kyviv hawajui hatma yao baada ya hatua zilizochukuliwa kama njia ya kuzuia maambukizi ya virusi vya corona ambazo zinazuia wazazi wao halisi kote duniani kufika nchini Ukraine na kuwachukua. Lakini sasa hivi baadhi ya masharti hayo yameanza kupunguzwa na ndege maalum kuanza kuruhusiwa kufanya safari. Mwanahabari wa BBC Johan Fisher alizungumza na baadhi ya wanandoa ambao hatimae wamefanikiwa kufika Kyiv kukuna na kijana wao aliyezaliwa miezi kumi iliyopita."
Virusi vya corona: who yasema maambukizi 'yanaongezeka' afrika - bbc news swahili,"Chanzo cha picha, EPA
Janga la virusi vya corona linazidi kushika kasi Afrika, Shirika la Afya duniani (WHO) limesema.
Mkurugenzi wa shirika la WHO ukanda wa Afrika Matshidiso Moeti amesema virusi vimesambaa zaidi ya maeneo ya miji mikuu na kuwa upungufu wa vipimo na vifaa vingine ni changamoto katika mapambano dhidi ya ugonjwa huo.
Mpaka sasa Afrika limekuwa bara lililo na maambukizi ya chini ya Covid-19.
Afrika Kusini ilikuwa na zaidi ya robo ya wagonjwa walioripotiwa na ilishuhudia idadi kubwa ya wwagonjwa na vifo vilivyothibitishwa eneo la Eastern Cape na Western Cape, Dkt Moeti aliuambia mkutano wa WHO makao makuu, Geneva.
Aliongeza kuwa Jimbo la Western Cape lilikuwa sawa na mwenendo wa mlipuko wa virusi Ulaya na Marekani.
Nchi hiyo ina moja kati ya mifumo mizuri ya kiafya barani Afrika, lakini kuna hofu kuwa ongezeko la maambukizi litafanya mfumo huo uzidiwe.
Serikali ya Afrika Kusini imesifiwa kwa kuchukua hatua mapema za kuweka masharti ya kutotoka nje, lakini kupunguza makali ya masharti hayo mwezi Juni kumehusishwa na ongezeko la maambukizi nchini humo.
Kwa ujumla zaidi ya watu milioni 7.3 wameabukizwa na zaidi ya watu 416,000 wamepoteza maisha duniani.
Dkt Moeti amesema Afrika ina watu 200,000 walioambukizwa na vifo 5,000, huku nchi 10 zikiwa na 75% ya maambukizi.
''Ingawa idadi hii ya walioambukiwa Afrika ni chini ya 3% ya maambukizi duniani, ni wazi kuwa janga hili linashika kasi,'' alieleza.
Ametahadharisha uwezekano wa ongezeko la maambukizi ziku za usoni.
''Mpaka pale tutakapopata chanjo , nina wasiwasi tutakabiliwa na maambukizi zaidi barani, huku baadhi ya nchi zikihitaji hatua madhubuti za kiafya, masharti ya kutochangamana kama  Afrika Kusini, Algeria, Cameroon''.Alieleza Dkt Moeti."
